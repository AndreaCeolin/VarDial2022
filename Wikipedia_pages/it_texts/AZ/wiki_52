{"id": "4988189", "revid": "36426", "url": "https://it.wikipedia.org/wiki?curid=4988189", "title": "Bruno Fallaci", "text": "Biografia.\nProveniente da una famiglia modeste origini, mostr\u00f2 fin da giovane un'inclinazione al mestiere di scrivere. Interruppe gli studi per dedicarsi al giornalismo a tempo pieno. \nNegli anni venti fu responsabile della Terza pagina del quotidiano fiorentino \u00abLa Nazione\u00bb, diretto da Aldo Borelli. Negli anni trenta, quando Borelli pass\u00f2 alla direzione del \u00abCorriere della Sera\u00bb, lo volle caporedattore dell'edizione pomeridiana del quotidiano milanese. Dopo l'8 settembre 1943 si diede alla macchia e collabor\u00f2 ai fogli clandestini della Resistenza toscana.\nDopo la Liberazione torn\u00f2 a Milano, dove fu tra i fondatori del quotidiano del pomeriggio \u00abCorriere Lombardo\u00bb (1945). Nel 1951 Mondadori lo chiam\u00f2 alla direzione del settimanale \u00abEpoca\u00bb. La direzione termin\u00f2 dopo soli tre anni per divergenze di vedute con l'editore.\nBruno Fallaci ebbe un ruolo nella formazione della nipote Oriana, di cui fu maestro di scrittura. Fu anche scopritore di talenti: assunse Alberto Cavallari ed Enzo Biagi a \u00abEpoca\u00bb. Aveva conosciuto Biagi a Firenze nei giorni della liberazione del capoluogo fiorentino (1944).\nNel 1920 si spos\u00f2 con la scrittrice Gianna Manzini, la quale lo lasci\u00f2 nel 1933. Successivamente fu legato all'attrice Olga Villi. Si spos\u00f2 in seconde nozze con Anna Desolina Boccellari.\nMor\u00ec di cancro a Firenze e venne sepolto nel cimitero degli Allori, luogo di sepoltura della famiglia Fallaci.\nNel 2017 \u00e8 morta la seconda moglie. Gli eredi hanno donato i libri di Bruno Fallaci al comune di Gragnano Trebbiense (PC)."}
{"id": "4988191", "revid": "741067", "url": "https://it.wikipedia.org/wiki?curid=4988191", "title": "Doctors' Wives", "text": ""}
{"id": "4988193", "revid": "667176", "url": "https://it.wikipedia.org/wiki?curid=4988193", "title": "Antonio Lucifero (politico)", "text": "Biografia.\nNativo di Crotone, appartenne al ramo dei Lucifero, una delle pi\u00f9 antiche famiglie nobili della ricca borghesia crotonese. Si spos\u00f2 con la nobildonna Teresa Capocchiano, dal quale ebbe tre figli: Alfonso, Armando e Alfredo.\nNel 1873 fu sindaco di Crotone, succedendo a Gaetano Morelli e rimanendo in carica per un anno, fino al commissariamento della citt\u00e0 affidato al giurista Gennaro Avarelli. Nel 1875 riassunse per un breve periodo la guida della citt\u00e0 in qualit\u00e0 di commissario straordinario, venendo poi sostituito nello stesso anno da Demetrio Pirozzi fino alla nomina definitiva del nuovo sindaco, il deputato massone Raffaele Lucente.\nNel 1881 fu ispettore agli scavi archeologici nella zona di Crotone e nell'area situata a Capo Colonna.\nMor\u00ec a Crotone nel 1899."}
{"id": "4988195", "revid": "182291", "url": "https://it.wikipedia.org/wiki?curid=4988195", "title": "Antonio Lucifero di Aprigliano", "text": ""}
{"id": "4988196", "revid": "182291", "url": "https://it.wikipedia.org/wiki?curid=4988196", "title": "Antonio Lucifero d'Aprigliano", "text": ""}
{"id": "4988200", "revid": "741067", "url": "https://it.wikipedia.org/wiki?curid=4988200", "title": "The City (film 1926)", "text": ""}
{"id": "4988203", "revid": "122842010", "url": "https://it.wikipedia.org/wiki?curid=4988203", "title": "Karen Ciaurro", "text": "Biografia.\nKaren Ciaurro nasce a Roma il 18 ottobre 2002. Studia nella scuola media Don Bosco di Tor Bella Monaca e attualmente frequenta il liceo classico paritario Maria Ausiliatrice.\nLa sua carriera \u00e8 iniziata nel 2009, interpretando personaggi sia per il cinema sia per la televisione. Nel 2009 ha anche partecipato a \"[la pupa e il secchione]\", nella sezione \"Ballando con le stelline\". \nNel 2012 interpreta Marina, la secondogenita di Neri Marcor\u00e8 e Anna Valle nel grande successo di Rai 1, \"Questo nostro amore\", ruolo che riprender\u00e0 nella seconda stagione ambientato negli anni '70, intitolato \"Questo nostro amore '70\"."}
{"id": "4988213", "revid": "741067", "url": "https://it.wikipedia.org/wiki?curid=4988213", "title": "Name the Man", "text": ""}
{"id": "4988214", "revid": "287204", "url": "https://it.wikipedia.org/wiki?curid=4988214", "title": "Gruppo di Chevalley", "text": ""}
{"id": "4988215", "revid": "741067", "url": "https://it.wikipedia.org/wiki?curid=4988215", "title": "True as Steel (film)", "text": ""}
{"id": "4988216", "revid": "1005847", "url": "https://it.wikipedia.org/wiki?curid=4988216", "title": "Rassemblement du Peuple Togolais", "text": ""}
{"id": "4988217", "revid": "21880", "url": "https://it.wikipedia.org/wiki?curid=4988217", "title": "Podarcis sicula paulae", "text": ""}
{"id": "4988218", "revid": "287204", "url": "https://it.wikipedia.org/wiki?curid=4988218", "title": "Cecilia Metella", "text": ""}
{"id": "4988219", "revid": "287204", "url": "https://it.wikipedia.org/wiki?curid=4988219", "title": "Eccellenza regionale", "text": ""}
{"id": "4988220", "revid": "154893", "url": "https://it.wikipedia.org/wiki?curid=4988220", "title": "H\u00e0nf\u00fa", "text": ""}
{"id": "4988221", "revid": "154893", "url": "https://it.wikipedia.org/wiki?curid=4988221", "title": "H\u00e0nho\u030dk", "text": ""}
{"id": "4988222", "revid": "154893", "url": "https://it.wikipedia.org/wiki?curid=4988222", "title": "Honfuk", "text": ""}
{"id": "4988223", "revid": "154893", "url": "https://it.wikipedia.org/wiki?curid=4988223", "title": "Hanzhuang", "text": ""}
{"id": "4988224", "revid": "154893", "url": "https://it.wikipedia.org/wiki?curid=4988224", "title": "Huafu", "text": ""}
{"id": "4988225", "revid": "125367323", "url": "https://it.wikipedia.org/wiki?curid=4988225", "title": "Presidenti del Togo", "text": "I presidenti del Togo dal 1960 (data di indipendenza dell'allora Togoland francese dalla Francia) ad oggi sono i seguenti."}
{"id": "4988226", "revid": "1305772", "url": "https://it.wikipedia.org/wiki?curid=4988226", "title": "The House Opposite", "text": ""}
{"id": "4988228", "revid": "741067", "url": "https://it.wikipedia.org/wiki?curid=4988228", "title": "Monte Carlo (film 1926)", "text": ""}
{"id": "4988236", "revid": "1305772", "url": "https://it.wikipedia.org/wiki?curid=4988236", "title": "The Flying Fool", "text": ""}
{"id": "4988237", "revid": "741067", "url": "https://it.wikipedia.org/wiki?curid=4988237", "title": "Man, Woman and Sin", "text": ""}
{"id": "4988238", "revid": "767487", "url": "https://it.wikipedia.org/wiki?curid=4988238", "title": "Vegas, City of Dreams", "text": "Vegas, City of Dreams \u00e8 un film del 2001, diretto da Lorenzo Doumani, con Joe Don Baker, Daniel Benzali, Erika Eleniak.\nTrama.\nQuando il corpo della giovane Gabrielle viene ritrovato nel fondale di Lake Mead il giorno di Natale la polizia dichiara suicidio. Incredule le sue tre sorelle iniziano una frenetica investigazione che le porter\u00e0 da Byron Lord e nell'oscuro mondo di Las Vegas."}
{"id": "4988247", "revid": "64860", "url": "https://it.wikipedia.org/wiki?curid=4988247", "title": "Oro/Lungo bacio, lungo abbraccio", "text": "Oro/Lungo bacio, lungo abbraccio \u00e8 un 45 giri del cantautore pop italiano Mango, pubblicato nel 1984 dall'etichetta discografica Fonit Cetra.\nIl singolo rappresenta il primo vero successo dell'artista lucano.\nI due brani sono stati inseriti in un album solo nel 1986, nella versione su CD di \"Odissea\".\nOro.\nNel 1983 Mango presenta alla Fonit Cetra un provino che, per\u00f2, non viene preso in considerazione. Il cantautore, reduce da tre dischi apprezzati ma fallimentari dal punto di vista commerciale, era vicino all'abbandono della sua breve attivit\u00e0 artistica per riprendere l'universit\u00e0. Grazie all'interessamento di Mogol, che scopr\u00ec casualmente il provino, si apr\u00ec un nuovo orizzonte per la carriera di Mango. Su richiesta di Mogol, Mara Maionchi, appena approdata alla Fonit, riusc\u00ec, con non poche difficolt\u00e0 viste le basse aspettative dell'artista, ad organizzare un incontro con lui e suo fratello Armando. La Maionchi ricord\u00f2 cos\u00ec l'evento:\nIl provino, un downtempo dall'arrangiamento elettropop, conteneva un brano dal titolo \"Mama Woodoo\" con un testo scritto dal fratello Armando. Mogol riscrisse la lirica, credendo nelle potenzialit\u00e0 del pezzo rinominato in \"Oro\", che diventer\u00e0 il brano pi\u00f9 iconico del cantautore lucano. \nIl primo incontro fra Mango e la sua futura moglie Laura Valente avvenne proprio in sala di incisione mentre il cantautore stava registrando \"Oro\". Nella notte tra il 7 e l'8 dicembre 2014 Mango viene colpito da un infarto durante un concerto che stava tenendo al \"Palaercole\" di Policoro, in provincia di Matera, proprio mentre stava intonando \"Oro\" e, scusandosi con il pubblico, interrompe l'esecuzione. Portato nel backstage per i primi soccorsi, l'artista muore prima dell'arrivo in ospedale, all'et\u00e0 di 60 anni.\nLungo bacio, lungo abbraccio.\n\"Lungo bacio, lungo abbraccio\" \u00e8 il brano contenuto sul lato B del singolo, scritto dagli stessi autori."}
{"id": "4988251", "revid": "11959", "url": "https://it.wikipedia.org/wiki?curid=4988251", "title": "Al-'Ayni", "text": ""}
{"id": "4988255", "revid": "1318658", "url": "https://it.wikipedia.org/wiki?curid=4988255", "title": "Caballero (capo Apache)", "text": "Biografia.\nSuccessore di Mateo come capo principale delle bande Sacramento e Organ Mescalero tra la met\u00e0 del decennio 1860 e tutto il decennio 1870, amico di lunga data e alleato storico del grande capo Tchihende (Mimbre\u00f1o Apache) Victorio, \u00e8 probabilmente da identificarsi con Kutbhalla o Kutu-hala, capo Mescalero al quale Mangas Coloradas aveva concesso in moglie una delle proprie figlie, e il nome messicano sarebbe derivato soltanto da un'assonanza con il nome Apache del capo; il rapporto di sangue stabilito coi pi\u00f9 importanti capi Mimbre\u00f1o, come genero del grande Mangas Coloradas e cognato di Victorio (nonch\u00e9 del grande capo Chiricahua Cochise, anch'egli genero di Mangas Coloradas e cognato di Victorio per avere avuto in moglie la maggiore delle tre sorelle) spiegherebbe ulteriormente la solida alleanza tra il capo Mescalero e i suoi consanguinei Mimbre\u00f1o, alleanza che sembra avere coinvolto anche l'altro capo principale dei Sacramento Mescaleros, San Juan. Nel 1872 i Mescaleros settentrionali accolsero di buon grado i Mimbre\u00f1os, scacciati da Ojo Caliente, nella propria riserva (in realt\u00e0 non ancora riconosciuta con atto del Congresso) di Tularosa, presso Fort Stanton, e, specialmente dopo l'assassinio di Cadete novembre 1872 (forse 20/11) nel Canyon La Luz, lungo la via del ritorno da Mesilla dopo aver testimoniato contro alcuni trafficanti di whisky, i guerrieri furono particolarmente sensibili al richiamo dei capi meno concilianti; morto Cadete, i \"fratelli\", il circa sessantenne ma ancora attivo Santana e il pi\u00f9 giovane Roman, rimasero i leader principali della riserva unendosi frequentemente ai consanguinei Tchihende nelle loro spedizioni anche dopo il temporaneo ritorno di questi a Ojo Caliente. Caballero e San Juan, coi loro Sacramento Mescaleros, bench\u00e9 all'epoca certamente insediati nella riserva, nel 1874 furono verosimilmente parte attiva, cos\u00ec come il famoso Alsate, capo della banda Chisos Limpia Mescalero, nel concilio convocato dal capo, presumibilmente Guadalupe o forse Limpia Mescalero, Carnoviste tra gli Apache del New Mexico (oltre a bande di Mimbre\u00f1os, bande di Mescaleros, e i Lipans guidati dal capo Avispa Colorada), in occasione del quale Victorio convinse i presenti a inviare messaggeri di pace ai Comanche e a stipulare con questi un'alleanza, alla quale due mesi pi\u00f9 tardi aderirono anche i Kiowa, per resistere insieme contro i bianchi. Nel marzo 1880, mentre Nautzili si adoperava per trattenere i Mescaleros settentrionali nella riserva, Caballero abbandon\u00f2 Tularosa e, insieme al pi\u00f9 giovane Muchacho Negro, si un\u00ec a Victorio e Nana (a sua volta sposato con una donna Mescalero) nell'ultimo tentativo di riconquistare la libert\u00e0 della loro gente; lo stesso San Juan avrebbe utilizzato il pretesto di mettersi alla ricerca di Caballero per lasciare a propria volta la riserva. I guerrieri Mescalero e i guerrieri Mimbre\u00f1o, insieme, diedero abbondante filo da torcere ai reparti statunitensi e messicani (complessivamente circa 4.000 uomini), ma le difficolt\u00e0 sempre maggiori da affrontare soprattutto per le donne e i bambini finirono per mutare la disposizione di Caballero e indurlo a progettare il ritorno, coi guerrieri Mescalero, a Tularosa; scoppiata una diatriba tra i capi, Caballero sarebbe stato ucciso prima della battaglia finale combattuta da Victorio, con pochi guerrieri quasi privi di munizioni, a Tres Castillos il 14 ottobre 1880."}
{"id": "4988256", "revid": "767487", "url": "https://it.wikipedia.org/wiki?curid=4988256", "title": "Schandmaul", "text": "I Schandmaul sono un gruppo musicale medieval rock tedesco, originario di Monaco di Baviera e attivo dal 1998. Il nome Schandmaul pu\u00f2 essere tradotto come \"malelingua\" e si riferisce alla mascotte del gruppo, un giullare scheletrico ghignante.\nStoria del gruppo.\nIl gruppo si \u00e8 formato nell'estate del 1998, quando sei musicisti provenienti da Monaco e dintorni, tengono insieme un concerto folk rock. Non soddisfatti delle loro cover, decidono di scrivere alcune canzoni originali per l'evento. La prima canzone scritta \u00e8 stata \"Teufelsweib\", e a partire da questo brano hanno creato un suono particolare ed inconfondibile. Il primo concerto del gruppo si \u00e8 tenuto a Gr\u00f6benzell. Il gruppo decide cos\u00ec di produrre un CD in maniera autonoma: il risultato \u00e8 \"Wahre Helden\" (1999).\nNei primi anni 2000 la band continua la propria attivit\u00e0 con successo esibendosi in diversi festival e suscitando sempre pi\u00f9 la curiosit\u00e0 del pubblico. Il loro terzo album \u00e8 il primo ad entrare in classifica. Nel settembre 2002 vi \u00e8 un cambio in formazione nel ruolo del bassista.\nNel 2003 esce il primo album live e un DVD. L'anno dopo esce \"Wie Pech &amp; Schwefel\", disco che raggiunge la tredicesima posizione in classifica. Nel corso dell'anno il gruppo si esibisce in tutta Europa e alla fine del 2004 organizza un proprio festival a Monaco. Nel 2005 esce un altro album live, che riscuote un grande successo.\nNel marzo 2006 esce il successivo album \"Mit Leib und Seele\", che entra nella \"top 10\" della Offizielle Deutsche Charts tedesca. Segue, nell'aprile 2008, il sesto disco \"Anderswelt\". Sempre nel 2008 il gruppo celebra dieci anni di attivit\u00e0 con un grande concerto registrato e poi pubblicato in CD e DVD (\"Sinnfonie\"). Nel 2009 il gruppo riceve una nomination per l'Echo Award.\nNel gennaio 2011 esce il settimo album \"Traumt\u00e4nzer\". Anche questo ottiene un ottimo successo: numero 4 in classifica. Il successo aumenta cos\u00ec di volta in volta fino alla pubblicazione di \"Unendlich\" (gennaio 2014), che raggiunge il secondo posto in classifica. Questo \u00e8 il primo album prodotto per la Universal e ottiene un forte successo anche in Austria e Svizzera."}
{"id": "4988257", "revid": "287204", "url": "https://it.wikipedia.org/wiki?curid=4988257", "title": "Congresso dei poteri locali e regionali del Consiglio d'Europa", "text": ""}
{"id": "4988259", "revid": "1305772", "url": "https://it.wikipedia.org/wiki?curid=4988259", "title": "Rupert of Hentzau", "text": ""}
{"id": "4988263", "revid": "1573940", "url": "https://it.wikipedia.org/wiki?curid=4988263", "title": "Telaprocera", "text": "Telaprocera \u00e8 un genere di ragni appartenente alla famiglia Araneidae.\nEtimologia.\nIl nome deriva dal latino \"tela\", cio\u00e8 \"ragnatela, tela\", e \"procerus\", cio\u00e8 \"lungo, alto\", ad indicare le particolari dimensioni della tela orbicolare, sviluppata molto in altezza, se verticale, o in lunghezza, se orizzontale. La forma risulta appena romboidale con un rapporto 5:1 fra le due dimensioni.\nDistribuzione.\nLe due specie oggi note di questo genere sono state rinvenute in Australia: la specie dall'areale pi\u00f9 vasto \u00e8 la \"T. joanae\" reperita in alcune localit\u00e0 della zona compresa fra il Queensland e lo Stato di Victoria.\nTassonomia.\nPer alcuni particolari caratteri dovrebbe essere classificato fra gli Argiopinae, per altri ha strette somiglianze con i generi Kaira e Metepeira e quindi andrebbe ascritto fra gli Araneinae. Pertanto, in attesa di ulteriori ed approfonditi studi, la sua precisa definizione tassonomica fra gli Araneidae \u00e8 ancora incerta.\nDal 2002 non sono stati esaminati esemplari di questo genere.\nA maggio 2014, si compone di due specie:"}
{"id": "4988264", "revid": "287204", "url": "https://it.wikipedia.org/wiki?curid=4988264", "title": "Colizzi", "text": ""}
{"id": "4988269", "revid": "339392", "url": "https://it.wikipedia.org/wiki?curid=4988269", "title": "Organizzazione internazionale per le standardizzazioni", "text": ""}
{"id": "4988272", "revid": "154893", "url": "https://it.wikipedia.org/wiki?curid=4988272", "title": "Le avventure di Richard Sharpe", "text": ""}
{"id": "4988273", "revid": "827882", "url": "https://it.wikipedia.org/wiki?curid=4988273", "title": "L'amore \u00e8 invisibile", "text": "L'amore \u00e8 invisibile \u00e8 il ventunesimo e ultimo album del cantautore italiano Mango, uscito il 27 maggio 2014 su etichetta CBS Sony Music prima della morte del cantante avvenuta l'8 dicembre 2014.\nSi tratta di un disco di cover con tre inediti, ideale seguito di \"Acchiappanuvole\", disco di sole cover del 2008.\nIl disco \u00e8 stato anticipato dal singolo \"Scrivimi\", su internet e radio dal 25 aprile 2014.\nTracce.\nDisco prodotto da Mango, Carlo De Bei, Rocco Petruzzi"}
{"id": "4988280", "revid": "287204", "url": "https://it.wikipedia.org/wiki?curid=4988280", "title": "Stella gigante blu", "text": ""}
{"id": "4988281", "revid": "287204", "url": "https://it.wikipedia.org/wiki?curid=4988281", "title": "For Sale (film)", "text": ""}
{"id": "4988282", "revid": "287204", "url": "https://it.wikipedia.org/wiki?curid=4988282", "title": "Stella supergigante blu", "text": ""}
{"id": "4988285", "revid": "287204", "url": "https://it.wikipedia.org/wiki?curid=4988285", "title": "Bombola da sub", "text": ""}
{"id": "4988286", "revid": "287204", "url": "https://it.wikipedia.org/wiki?curid=4988286", "title": "Compressore per bombole da sub", "text": ""}
{"id": "4988289", "revid": "287204", "url": "https://it.wikipedia.org/wiki?curid=4988289", "title": "Blocco commerciale", "text": ""}
{"id": "4988290", "revid": "184755", "url": "https://it.wikipedia.org/wiki?curid=4988290", "title": "Ladino Noneso", "text": ""}
{"id": "4988291", "revid": "287204", "url": "https://it.wikipedia.org/wiki?curid=4988291", "title": "Unione comunale polivalente", "text": ""}
{"id": "4988292", "revid": "287204", "url": "https://it.wikipedia.org/wiki?curid=4988292", "title": "Monte di Piet\u00e0 di Castel Goffredo", "text": ""}
{"id": "4988296", "revid": "287204", "url": "https://it.wikipedia.org/wiki?curid=4988296", "title": "Conferenza unificata Stato-regioni, citt\u00e0 e autonomie locali", "text": ""}
{"id": "4988297", "revid": "741067", "url": "https://it.wikipedia.org/wiki?curid=4988297", "title": "Bella Donna (film 1915)", "text": ""}
{"id": "4988298", "revid": "287204", "url": "https://it.wikipedia.org/wiki?curid=4988298", "title": "Siraj al-Din al-Bulqini", "text": "Nativo del villaggio di Bulq\u012bna (attuale Governatorato di Gharbiyya, presso la citt\u00e0 di al-Ma\u1e25alla al-Kubr\u0101) Dotato di prodigiosa memoria, Sir\u0101j al-D\u012bn impar\u00f2 il Corano a memoria gi\u00e0 all'et\u00e0 di 7 anni, oltre all\"al-Mu\u1e25arrar\" (libro di \"fiqh\"), all\"al-Mukhta\u1e63ar\" di Ibn \u1e24ajar al-\u02bfAsqal\u0101n\u012b e ad altri 2-3 libri ancora.\nStudi\u00f2 poi sotto numerosi maestri, alcuni dei quali particolarmente famosi e apprezzati, tra cui l'hanbalita Ibn \u02bfAq\u012bl, del quale spos\u00f2 poi la figlia.\nFu nominato nel 1363 Muft\u012b sciafeita nella celebre D\u0101r al-\u02bfAdl (una sorta di Palazzo di Giustizia \"ante litteram\") diventando a sua volta uno dei pi\u00f9 apprezzati giuristi egiziani della sua generazione, tanto da essere nominato \"Q\u0101\u1e0d\u012b al-\u02bfAskar\" dal Sultano mamelucco, malgrado non ascendesse mai alla suprema dignit\u00e0 di Gran Q\u0101\u1e0d\u012b del suo \"madhhab\".\nVerso la fine della sua attivit\u00e0, fu per\u00f2 nominato \"Shaykh al-Isl\u0101m\" e additato come \"Mujaddid\" (Rinnovatore) \"del secolo VIII\" (del calendario islamico).\nTra i suoi tanti lavori si ricordano in particolare i \"Ma\u1e25\u0101sin al-i\u1e63\u1e6dil\u0101\u1e25\" e le \"Fataw\u0101 al-Bulq\u012bn\u012b\""}
{"id": "4988300", "revid": "2163589", "url": "https://it.wikipedia.org/wiki?curid=4988300", "title": "Madeleine Astor", "text": "Biografia.\nMadeleine Force nacque il 19 giugno 1893 da William Hurlbut Force (1852-1917), membro di una famiglia di imprenditori, e Katherine Arvilla Talmage (1863-1930), nipote di Thomas Talmage, ex sindaco di Brooklyn. Aveva una sorella maggiore, Katherine Emmons Force Spencer (1891-1948), imprenditrice immobiliare.\nMadeleine incontr\u00f2 il colonnello John Jacob Astor IV nel settembre 1910 nella sua casa a Bar Harbor, nel Maine, dove il colonnello ospit\u00f2 tutta la famiglia Force.\nLa coppia si spos\u00f2 il 9 settembre 1911. Il loro matrimonio, per\u00f2, fu considerato uno scandalo: molte persone, infatti, si opposero alla loro unione, non solo per la loro differenza di et\u00e0 ma anche perch\u00e9 il colonnello Astor aveva divorziato dalla sua prima moglie solo due anni prima, nel novembre 1909. A complicare la cosa, si aggiunse il rifiuto da parte di numerosi ministri episcopali di presiedere la cerimonia. Fu il reverendo Joseph Lambert, pastore della Elmwood Temple Congregational Church di Providence, a sposare la coppia nella villa di Astor a Newport, nello stato di Rhode Island.\nDopo il matrimonio, la coppia degli Astor viaggi\u00f2 in Egitto e a Parigi per la luna di miele a bordo del RMS Olympic. I neo-sposini, in seguito, decisero di ritornare negli Stati Uniti e prenotarono una cabina di prima classe a bordo del RMS Titanic.\n\"Titanic\".\nMadeleine, allora incinta di cinque mesi, s'imbarc\u00f2 a bordo del Titanic l'11 aprile 1912 a Cherbourg, in Francia, con il marito, la domestica Rosalie Bidois, la sua infermiera privata Caroline Louise Endres, il servitore del signor Astor, Victor Robbins, e il cane della coppia, l'Airedale terrier Kitty. Occuparono le cabine C-62 e C-64.\nLa notte del 14 aprile, il Titanic entr\u00f2 in collisione con un iceberg nel bel mezzo dell'Oceano Atlantico e cominci\u00f2 ad inabissarsi. Il colonnello Astor, dopo aver avvertito l'urto, lasci\u00f2 la cabina per indagare. Ritornato nella sua stanza, inform\u00f2 la moglie di quanto successo, ma le disse che non era nulla di grave.\nIl gruppo degli Astor sal\u00ec sul ponte lance assieme a numerosi altri passeggeri di prima e seconda classe. L\u00ec, Madeleine regal\u00f2 il proprio scialle alla passeggera di terza classe \"Leah Aks\" per permetterle di tenere al caldo il suo figlioletto di dieci mesi \"Frank Philips\". \nSuccessivamente, gli Astor si rifugiarono nella palestra a causa del freddo. Dopo essersi seduti su dei cavalli meccanici, John buc\u00f2 con un ago un giubbotto di salvataggio per mostrare alla moglie con che materiale era stato realizzato, con lo scopo di rassicurarla.\nIntorno all'1:45, il gruppo si spost\u00f2 sul Ponte A, dove Madeleine, la cameriera e l'infermiera vennero imbarcate sulla lancia di salvataggio n. 4 con l'assistenza del signor Astor e del 2\u00ba ufficiale Charles Lightoller. Ad Astor non venne data la possibilit\u00e0 d'imbarcarsi sulla lancia della moglie sebbene ella fosse in una condizione delicata a causa della gravidanza e sarebbe dovuta essere accompagnata.\nJohn Jacob Astor, il servitore Victor Robbins e il cane Kitty perirono nel naufragio e solo il corpo del colonnello venne ritrovato ed identificato grazie alle iniziali del suo nome sotto il colletto della camicia. Le tre donne vennero tratte in salvo dal RMS \"Carpathia\".\nMatrimoni e figli.\nLa giovane vedova diede alla luce John Jacob Astor VI, soprannominato \"Jakey\", il 14 agosto 1912, quattro mesi dopo la morte del marito.\nIl 22 giugno 1916, Madeleine si rispos\u00f2 in seconde nozze con il banchiere William Karl Dick (1888-1953), vice presidente della \"Manufacturers Hanover Corporation\" di New York e direttore del \"Brooklyn Times\". Con il matrimonio, come da disposizioni testamentarie del primo marito riguardanti eventuali seconde nozze, Madeleine perse tutta l'eredit\u00e0 che il colonnello Astor, nel suo testamento, le aveva lasciato. \nMadeleine e William ebbero due figli:\nLa coppia divorzi\u00f2 il 21 luglio 1933 a Reno, nel Nevada. Quattro mesi dopo, il 27 novembre 1933 Madeleine si rispos\u00f2 in terze nozze con l'attore e pugile italiano Enzo Fiermonte (1908-1993) a New York. La coppia non ebbe figli e i due divorziarono l'11 giugno 1938 a West Palm Beach, in Florida. Dopo il divorzio da Fiermonte, Madeleine riprese il cognome Dick.\nMorte.\nMadeleine Astor Dick mor\u00ec il 27 marzo 1940 per insufficienza cardiaca a Palm Beach, in Florida, all'et\u00e0 di 46 anni.\nFu sepolta al \"Trinity Church Cemetery\" di New York accanto alla madre Katherine.\nNella cultura di massa.\nMadeleine Astor \u00e8 stata interpretata da Charlotte Thiele nel film tedesco \"La tragedia del Titanic\" del 1943, dall'attrice statunitense Frances Bergen nel film \"Titanic\" del 1953, da Beverly Ross nel film TV \"S.O.S. Titanic\" del 1979, da Janne Mortil nella miniserie televisiva \"Titanic\" del 1996, da Charlotte Chatton nel colossal \"Titanic\" di James Cameron del 1997, da Piper Gunnarson nel film documentario \"Ghosts of the Abyss\" del 2003 e da Ang\u00e9la Eke nella miniserie televisiva \"Titanic\" del 2012."}
{"id": "4988302", "revid": "741067", "url": "https://it.wikipedia.org/wiki?curid=4988302", "title": "Bella Donna (film 1923)", "text": ""}
{"id": "4988303", "revid": "154893", "url": "https://it.wikipedia.org/wiki?curid=4988303", "title": "Oratorio di San Sebastiano (Chiusdino)", "text": ""}
{"id": "4988305", "revid": "287204", "url": "https://it.wikipedia.org/wiki?curid=4988305", "title": "Caduta di Masada", "text": ""}
{"id": "4988306", "revid": "339392", "url": "https://it.wikipedia.org/wiki?curid=4988306", "title": "Connettore mini-DIN", "text": ""}
{"id": "4988307", "revid": "287204", "url": "https://it.wikipedia.org/wiki?curid=4988307", "title": "Connettore speakon", "text": ""}
{"id": "4988309", "revid": "256896", "url": "https://it.wikipedia.org/wiki?curid=4988309", "title": "Majles", "text": ""}
{"id": "4988310", "revid": "287204", "url": "https://it.wikipedia.org/wiki?curid=4988310", "title": "Bacini imbriferi montani", "text": ""}
{"id": "4988313", "revid": "287204", "url": "https://it.wikipedia.org/wiki?curid=4988313", "title": "Simon Kinberg", "text": "Biografia.\nNato a Londra, ma cresciuto negli Stati Uniti, inizia la sua carriera firmando le sceneggiature di film come \"Mr. &amp; Mrs. Smith\" e \"\". Dopo il successo del film \"Mr. &amp; Mrs. Smith\", con la coppia Brad Pitt e Angelina Jolie, Kinberg scrive l'episodio pilota per un adattamento televisivo per l'ABC, ma la serie non fu mai prodotta.\nNel 2006 inizia a lavorare per la serie cinematografica sugli X-Men, firmando \"X-Men - Conflitto finale\" assieme a Zak Penn. Nel 2008 torna a lavorare con Doug Liman, regista di \"Mr. &amp; Mrs. Smith\", in \"Jumper - Senza confini\". Nel 2009 \u00e8 tra gli sceneggiatori di \"Sherlock Holmes\" di Guy Ritchie, con Robert Downey Jr. e Jude Law.\nNel 2011 produce \"X-Men - L'inizio\" di Matthew Vaughn e scrive e produce la commedia d'azione \"Una spia non basta\". La sua attivit\u00e0 di produttore continua con \"La leggenda del cacciatore di vampiri\" e \"Elysium\". Nel 2014 scrive e produce \"X-Men - Giorni di un futuro passato\" ed \u00e8 creatore e produttore esecutivo della serie animata \"Star Wars Rebels\".\nNel 2019 debutta alla regia con il film \"X-Men - Dark Phoenix\", ultimo capitolo della saga degli X-Men. "}
{"id": "4988315", "revid": "287204", "url": "https://it.wikipedia.org/wiki?curid=4988315", "title": "Chiesa San Nicol\u00f2 dei Greci alla Martorana", "text": ""}
{"id": "4988316", "revid": "287204", "url": "https://it.wikipedia.org/wiki?curid=4988316", "title": "Dinastia Valois", "text": ""}
{"id": "4988323", "revid": "831312", "url": "https://it.wikipedia.org/wiki?curid=4988323", "title": "Sebasti\u00e1n Henao", "text": "Nel 2014 ha partecipato al Giro d'Italia, ottenendo due piazzamenti \"top 10\" di tappa e il 22\u00ba posto nella classifica generale finale, quinto miglior giovane. Nel 2016 ha migliorato il piazzamento al Giro d'Italia, concludendo al diciassettesimo posto, secondo miglior giovane."}
{"id": "4988329", "revid": "80598", "url": "https://it.wikipedia.org/wiki?curid=4988329", "title": "Lei verr\u00e0/Show", "text": "Lei verr\u00e0/Show \u00e8 un singolo del cantautore italiano Mango, pubblicato in formato 45 giri nel 1986 come estratto dal quinto album in studio \"Odissea\".\nI brani.\nI brani sono stati scritti da Mango con Alberto Salerno. \nLato A.\n\"Lei verr\u00e0\" viene presentato nel 1986 al Trentaseiesimo Festival della Canzone Italiana. La canzone passa totalmente inosservata posizionandosi al quattordicesimo posto della graduatoria finale ma diventa un grande successo discografico conquistando il disco d'oro e raggiungendo la quarta posizione dei singoli pi\u00f9 venduti, specialmente durante il periodo estivo dello stesso anno in cui lo stesso Mango ne far\u00e0 anche una versione in coppia con Loretta Goggi .\n\"Lei verr\u00e0\" \u00e8 stata utilizzata per le scene di apertura del film \"A cavallo della tigre\" (2002) di Carlo Mazzacurati, con Paola Cortellesi.\nAlcune reinterpretazioni includono quelle di Giorgia nell'album \"Pop Heart\" (2018) e Wender in \"Alpaca\" (2010)\nLato B.\nShow \u00e8 il lato b del singolo, scritto dagli stessi autori e anch'esso inserito nell'album.\nVersione di Giorgia.\nIl brano \u00e8 stato reinterpretato da Giorgia nell'album di cover \"Pop Heart\" e pubblicato come quarto singolo il 19 aprile 2019."}
{"id": "4988330", "revid": "916580", "url": "https://it.wikipedia.org/wiki?curid=4988330", "title": "Istiompax", "text": ""}
{"id": "4988333", "revid": "729019", "url": "https://it.wikipedia.org/wiki?curid=4988333", "title": "Area metropolitana di Provo-Orem", "text": "L'area metropolitana di Provo-Orem \u00e8 un'area metropolitana degli Stati Uniti d'America che comprende le citt\u00e0 di Provo nello e di Orem stato dello Utah e diverse aree limitrofe.\nL'area metropolitana di Provo-Orem ha una popolazione di 526.810. \u00c8 la seconda area metropolitana dello Utah e la settantaduesima degli Stati Uniti. L'area metropolitana, come definito dall'Ufficio per la gestione e il bilancio, si compone di due contee, tutte nello Utah. Molte sono le citt\u00e0 con una popolazione superiore ai 10000 abitanti, ma la maggior parte delle comunit\u00e0 delle contee sono piccole aree urbane e diverse zone rurali.\nDemografia.\nAl censimento del 2010, risultarono 526,810 abitanti, 143,695 nuclei familiari e 116,844 famiglie residenti nell'area metropolitana. La composizione etnica dell'area \u00e8 89.51% bianchi, 0.52% neri o afroamericani, 0.67% nativi americani, 1.34% asiatici, 0.79% isolani del Pacifico, 4.61% di altre razze e 10.71% ispanici e latino-americani. Per ogni 100 donne ci sono 97,3 maschi. Per ogni 100 donne sopra i 18 anni, ci sono 96,2 maschi.\nIl reddito medio di un nucleo familiare \u00e8 di $41,986 mentre per le famiglie \u00e8 di $46,424. Gli uomini hanno un reddito medio di $35,750 contro $22,025 delle donne. Il reddito pro capite dell'area \u00e8 di $14,174.\nTra tutte le aree metropolitane degli Stati Uniti, nell'area metropolitana di Provo-Orem si \u00e8 registrato il maggior numero di fedeli praticanti, pari al 77% della popolazione."}
{"id": "4988343", "revid": "247222", "url": "https://it.wikipedia.org/wiki?curid=4988343", "title": "Lei verr\u00e0", "text": ""}
{"id": "4988352", "revid": "741067", "url": "https://it.wikipedia.org/wiki?curid=4988352", "title": "Sumurun", "text": ""}
{"id": "4988358", "revid": "92657690", "url": "https://it.wikipedia.org/wiki?curid=4988358", "title": "Di Rosa", "text": ""}
{"id": "4988360", "revid": "767487", "url": "https://it.wikipedia.org/wiki?curid=4988360", "title": "Riley il poliziotto", "text": "Riley il poliziotto (\"Riley the Cop\") \u00e8 un film muto del 1928 diretto e prodotto da John Ford. Il nome del regista per\u00f2 non viene citato nei titoli. Il film fu girato muto e venne sonorizzato con musiche ed effetti sonori sincronizzati.\nTrama.\nJoe e Mary si fidanzano, ma la loro relazione incontra dei problemi a causa delle differenti posizioni sociali dei due. Lui \u00e8 un fornaio, lei invece appartiene a una famiglia ricca e snob. La zia della ragazza, che \u00e8 contraria al fidanzamento di Mary, organizza per lei un viaggio in Europa. Joe, per poter seguire la fidanzata, utilizza i suoi sudati risparmi per pagarsi il viaggio. Ma al panificio risultano mancanti dei fondi e tutti pensano che sia stato Joe a rubare il denaro. Le indagini vengono affidate a Riley, un poliziotto che parte pure lui alla volta dell'Europa. In Germania, Riley si innamora di una ragazza tedesca solo per scoprire che \u00e8 la sorella di Krausmeyer, un poliziotto suo rivale. Riley alla fine riesce a rintracciare Joe e a riportarlo indietro con lui negli Stati Uniti. Qui, viene finalmente provata l'innocenza del giovane fornaio e tutto finisce bene.\nProduzione.\nIl film fu prodotto dalla Fox Film Corporation (John Ford Production) (A Fox Production).\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 25 novembre 1928."}
{"id": "4988366", "revid": "287204", "url": "https://it.wikipedia.org/wiki?curid=4988366", "title": "Franza", "text": ""}
{"id": "4988372", "revid": "116245560", "url": "https://it.wikipedia.org/wiki?curid=4988372", "title": "Cage Warriors", "text": "Cage Warriors Fighting Championship, spesso abbreviata in Cage Warriors o con la sigla CWFC, \u00e8 un'organizzazione britannica di arti marziali miste.\nFondata nel 2001 a Londra, Cage Warriors organizz\u00f2 il primo evento nel luglio 2002 proprio nella capitale inglese.\nDal 2008 inizi\u00f2 ad organizzare eventi anche su suolo statunitense e dal 2010, anno dell'avvenuta acquisizione della societ\u00e0 da parte dell'irlandese Graham Boylan, Cage Warriors conobbe un'espansione geografica che la port\u00f2 ad organizzare eventi in pi\u00f9 di 10 differenti nazioni tra Europa e Vicino Oriente, confermandosi come l'organizzazione leader di MMA in Europa Occidentale e ottenendo contratti con canali TV di vari paesi.\nFin dal primo evento \"Cage Warriors 1: Armageddon\" la promozione ha organizzato incontri di MMA femminili.\nStoria.\nCage Warriors nasce nel 2001 a Londra, Regno Unito.\nIl primo evento, \"Cage Warriors 1: Armageddon\", si tenne il 27 luglio 2002 presso lo York Hall di Londra e vide in scaletta ben 13 incontri tra i quali un torneo a quattro lottatori al quale prese parte l'atleta italiano Alessio Sakara ed il primo incontro titolato, il quale premi\u00f2 Paul Jenkins come il primo campione della promozione, in tal caso nella divisione dei pesi welter; l'evento ospit\u00f2 anche un match di MMA femminili che vide protagonista la futura top fighter mondiale Rosi Sexton.\nLo stesso anno vennero organizzati altri due eventi dei quali uno a Southampton.\nLa promozione prosegu\u00ec organizzando 3-4 eventi all'anno e non perse tempo nell'incoronare nuovi campioni: sempre nel 2002 venne incoronato il primo campione dei pesi massimi ovvero l'australiano Steve Thomas, nel 2003 Rosi Sexton fu la prima campionessa dei pesi supermosca (60\u00a0kg) femminili, Matt Ewin il primo campione dei pesi medi, Paul Sutherland dei pesi leggeri e Paul McVeigh dei pesi piuma; McVeigh stesso nel 2004 scese nella divisione dei pesi gallo dove divenne il primo campione di categoria, mentre l'anno successivo Michael Bisping divenne il primo campione dei pesi mediomassimi e Ant\u00f3nio \"Bigfoot\" Silva il primo ed ultimo campione dei pesi supermassimi.\nNel 2006 con l'evento \"Cage Warriors: Enter The Rough House\" venne messa in gioco la cintura dei pesi superleggeri per premiare il vincitore del superfight tra l'allora campione dei pesi welter Dan Hardy ed il campione dei pesi leggeri Alexandre Izidro: Hardy divenne campione della nuova categoria di peso che per\u00f2 l'organizzazione si rifiut\u00f2 di sviluppare, e di conseguenza Hardy non fu mai chiamato a difendere tale titolo.\nLa prima esperienza estera di Cage Warriors avvenne il 29 marzo 2008 con l'evento \"Cage Warriors USA: Battle Royale\" organizzato a Kissimmee, negli Stati Uniti, e nell'arco di un anno fu seguito da altri due eventi su suolo statunitense.\nIl 2010 fu l'anno della svolta per l'organizzazione grazie all'acquisizione della stessa da parte dell'irlandese Graham Boylan: Cage Warriors increment\u00f2 la frequenza dei suoi eventi e nel 2011 ne organizz\u00f2 sette; il primo evento estero europeo si tenne nel 2010 in Irlanda, e a partire dal 2011 la promozione spinse notevolmente per l'espansione nel mercato del Vicino Oriente, organizzando quell'anno due eventi in Giordania.\nNegli anni a seguire Cage Warriors prosegu\u00ec con una media di almeno un evento al mese ed organizz\u00f2 eventi in altri paesi europei e del Vicino Oriente, nonch\u00e9 in alcuni stati post-sovietici; nel 2013 venne incoronato il primo campione dei pesi mosca maschili, ovvero l'irlandese Neil Seery, e la promozione abbandon\u00f2 la singola categoria dei pesi supermosca femminili per lasciare spazio a ben cinque categorie di peso per le donne, dai pesi piuma ai pesi atomo.\nCage Warriors realizz\u00f2 un'importante espansione anche dal punto di vista mediatico: raggiunse accordi con differenti emittenti televisive quali Premier Sports nel Regno Unito, Setanta Sports in Irlanda, Fight Now TV negli Stati Uniti, Fight Network che copre Canada, Portogallo, Turchia, Angola e Mozambico, Setanta Africa, FightKlub in Polonia e Viasat Sport in Svezia; inoltre trasmette gratuitamente le dirette dei suoi eventi sul proprio sito ufficiale e sul sito specializzato MMAjunkie.com che \u00e8 anche uno degli sponsor.\nNel 2014 per la prima volta Cage Warriors inizi\u00f2 a stipulare contratti con clausola di esclusiva per i propri atleti.\nQuell'anno organizz\u00f2 diversi eventi che presentavano due incontri per il titolo, strutturando tali show in due card ciascuna delle quali con uno dei match titolati come main event: in uno di questi eventi venne premiata la prima campionessa femmina dei pesi gallo nella storia della promozione, ovvero Pannie Kianzad.\nNel 2015 Graham Boylan, responsabile dell'ascesa di Cage Warriors nei precedenti cinque anni, prese la decisione di rassegnare le dimissioni dal ruolo di amministratore delegato.\nCollaborazioni.\nCage warriors organizz\u00f2 l'evento \"M-1 Challenge 7\" del 27 settembre 2008 a Nottingham in collaborazione con M-1 Global ed Affliction.\nPaesi ospitanti.\nA partire dal 2008 Cage Warriors inizi\u00f2 a puntare sull'espansione internazionale del proprio prodotto, approdando negli Stati Uniti quell'anno e conquistando in particolare il mercato del Vicino Oriente, dove and\u00f2 per la prima volta nel 2011 con un evento in Giordania.\nNel 2014 Cage Warriors aveva gi\u00e0 toccato ben 12 differenti nazioni (contando Inghilterra, Scozia e Galles distintamente) contro le 13 del colosso internazionale UFC che per\u00f2 inizi\u00f2 l'espansione gi\u00e0 nel 1996.\nNel 2014 la promozione pianific\u00f2 un evento in Svezia ma la federazione locale ritenne sfide impari e non sanzionabili buona parte degli incontri programmati, e cos\u00ec l'intero show venne annullato.\nI paesi che finora hanno ospitato eventi Cage Warriors sono:\nRegole.\nCage Warriors utilizza in tutto e per tutto le regole unificate della commissione atletica del Nevada.\nTra le variazioni presenti, dal 2014 Cage Warriors prese la decisione di punire i lottatori che non riescono a rientrare nel limite di peso privandoli del 60% della borsa in denaro per l'incontro, a differenza del 20% di molte altre organizzazioni.\nLa promozione fa uso per i propri incontri di una gabbia a forma ottagonale.\nClassi di peso.\nFemminili.\nDurante gli anni 2000 erano presenti anche la categorie dei pesi supermassimi maschili e dei pesi supermosca femminili (60\u00a0kg) con tanto di titolo in palio, ma poi tali divisioni vennero rimosse.\nNel 2006 venne premiato il primo campione dei pesi superleggeri, cintura che serv\u00ec per un solo superfight in quanto tale divisione non venne sviluppata e non ci furono altri incontri per quel limite di peso.\nDalla nascita della promozione fino al 2013 l'unica categoria femminile presente era quella dei pesi supermosca (60\u00a0kg), successivamente vennero aggiunte le altre."}
{"id": "4988384", "revid": "31886", "url": "https://it.wikipedia.org/wiki?curid=4988384", "title": "World Editor di Warcraft III", "text": "Il World Editor di \"Warcraft III\" (abbreviato anche come \"World Editor\" o \"World Edit\") \u00e8 un editor di livelli integrato nel videogioco RTS ' e nella sua espansione ', prodotti da Blizzard Entertainment. Il World Editor (per il quale Blizzard Entertainment non fornisce alcun tipo di assistenza tecnica) supporta il linguaggio di programmazione JASS.\nIl World Editor permette di creare e personalizzare mappe giocabili con livelli di dettaglio anche molto avanzati, che \u00e8 anche possibile utilizzare online sui server di Battle.net; alcune di queste mappe hanno riscosso notevole successo, come \"Defense of the Ancients\". Con l'uscita di \"The Frozen Throne\" il World Editor \u00e8 stato ulteriormente potenziato, permettendo di creare anche \"cutscene\" con tanto di doppiaggio.\nModuli.\nIl World Editor \u00e8 composto da pi\u00f9 \"moduli\", tramite i quali il giocatore pu\u00f2 personalizzare i vari aspetti della mappa:"}
{"id": "4988386", "revid": "287204", "url": "https://it.wikipedia.org/wiki?curid=4988386", "title": "Alexander Gerst", "text": "Nato nel Baden-W\u00fcrttemberg \u00e8 un astronauta dell'Agenzia spaziale europea.\nBiografia.\nHa studiato presso l'Universit\u00e0 di Karlsruhe, in Germania, dove ha ricevuto una laurea in geofisica. Ha inoltre studiato scienze della terra presso la Victoria University of Wellington in Nuova Zelanda, dove ha ricevuto un Master of Science. Ha lavorato come ricercatore dal 2005 e ha conseguito il dottorato in scienze naturali presso l'Istituto di Geofisica dell'Universit\u00e0 di Amburgo, in Germania nel 2010, con una tesi sulla geofisica e dinamiche di eruzione vulcanica. Nel suo tempo libero, ama praticare l'alpinismo, immersioni subacquee, arrampicata e paracadutismo.\n\u00c8 stato selezionato come astronauta nel 2009 dall'Agenzia Spaziale Europea (Esa) con Luca Parmitano, Samantha Cristoforetti, Timothy Peake, Thomas Pesquet e Andreas Mogensen.\nIl 28 maggio 2014 parte per la ISS con la missione Expedition 40.\nIl 18 maggio 2016 l'Agenzia Spaziale Europea ha ufficializzato la sua assegnazione come ingegnere di volo dell'Expedition 56 e comandante dell'Expedition 57 con partenza prevista per maggio 2018 a bordo della Sojuz MS-09. Sar\u00e0 il secondo europeo a prendere il comando della ISS da quando \u00e8 stata lanciata nel 1998, il primo era stato Frank De Winne durante l'Expedition 21 nel 2009."}
{"id": "4988388", "revid": "481666", "url": "https://it.wikipedia.org/wiki?curid=4988388", "title": "Mr. Wu", "text": ""}
{"id": "4988399", "revid": "1543377", "url": "https://it.wikipedia.org/wiki?curid=4988399", "title": "Guglielmo Folliero de Luna", "text": "Biografia.\nNato nel 1822 in una colta famiglia napoletana di letterati, era figlio di Cecilia Folliero de Luna e fratello di Giuseppe, Adelaide e Aurelia, anch'essi scrittori e patrioti.\nInizialmente vicino ai Borbone, Guglielmo divenne garibaldino e in seguito fu deluso dal tradimento degli ideali risorgimentali da parte dei Savoia. Luogotenente in un reggimento della Marina regia napoletana, fu comandante a partire dal 1860 nella Marina italiana. Si spos\u00f2 una prima volta nel 1847-1848 e, rimasto vedovo nel 1867, si rispos\u00f2 nel 1868. Ebbe dieci figli (di cui otto dal primo matrimonio).\nNel 1858 pubblic\u00f2 \"Teatro drammatico italiano\", una raccolta di testi d'ispirazione romantica, intonazione moralistica e intento pedagogico. Il romanzo \"I misteri politici della Luna\" (1863), una novella allegorica ispirata alle vicende italiane che conducono all'unificazione e ambientata sulla Luna, \u00e8 considerata uno degli esempi di protofantascienza italiana dell'Ottocento. In essa Folliero de Luna allude ai protagonisti del Risorgimento usando nomi da lui inventati: Cavour \u00e8 \u00abArcobaleno\u00bb, Garibaldi \u00abGigante\u00bb, Vittorio Emanuele II \u00abMiracolo\u00bb.\nVenne assassinato nel 1871 da un delinquente all'uscita del Palazzo reale di Napoli."}
{"id": "4988400", "revid": "1226", "url": "https://it.wikipedia.org/wiki?curid=4988400", "title": "Guglielmo Folliero De Luna", "text": ""}
{"id": "4988406", "revid": "767487", "url": "https://it.wikipedia.org/wiki?curid=4988406", "title": "Aino Ackt\u00e9", "text": " Fu inoltre la prima star internazionale della scena lirica finlandese dopo Alma Fohstr\u00f6m, e un pioniere in campo nazionale.\nBiografia.\nAino Ackt\u00e9 nacque a Helsinki. I suoi genitori erano il mezzosoprano Emmy Acht\u00e9 (nata Str\u00f6mer) e il direttore d'orchestra e compositore Lorenz Nikolai Acht\u00e9. Aino Ackt\u00e9 spos\u00f2 un medico, Heikki Renvall, nel 1901 e lo stesso anno diede alla luce una bambina, Glory Lepp\u00e4nen. Il loro figlio, Mies Reenkola, nacque nel 1908.\nLa giovane Ackt\u00e9 studi\u00f2 canto sotto l'insegnamento della madre fino al 1894, quando entr\u00f2 al Conservatorio di Parigi, studiando sotto Edmond Duvernoy e Alfred Girodet. Il suo debutto alla Grand Opera di Parigi avvenne nel 1897 in \"Faust\" e come risultato ottenne un contratto per sei anni.\nNel 1904 la Ackt\u00e9 fu ingaggiata dal Metropolitan Opera di New York dove rimase fino al 1906. Cre\u00f2 il ruolo di \"Salom\u00e8\" di Richard Strauss alle prime locali di Lipsia (1907) e Londra (1910). La prima al Covent Garden fu un enorme successo e Strauss proclam\u00f2 la Ackt\u00e9 l'\"unica e sola Salom\u00e8\". Ackt\u00e9 consider\u00f2 le sue interpretazioni di Londra la vera svolta della sua carriera.\nNel 1911 la Ackt\u00e9, Oskar Merikanto e Edvard Fazer fondarono la Kotimainen Ooppera, rinominata nel 1914 Opera Finlandese e poi nel 1956 l'Opera Nazionale Finlandese. Fu il suo direttore nel 1938-39.\nDopo la separazione dall'Opera Nazionale, la Ackt\u00e9 organizz\u00f2 il Savonlinna Opera Festival internazionale con inizio il 3 luglio 1912; si tenne dal 1912 fino al 1914 e nel 1916 e 1930.\nJean Sibelius dedic\u00f2 il suo poema sinfonico \"Luonnotar\" ad Ackt\u00e9 e lei interpret\u00f2 in anteprima il lavoro il 10 settembre 1913 al Festival Three Choirs di Gloucester, in Inghilterra. Cant\u00f2 anche nella prima rappresentazione di \"Luonnotar\" in Finlandia, nel gennaio 1914.\nAckt\u00e9 termin\u00f2 i suoi viaggi internazionali nel 1914 e torn\u00f2 in Finlandia, dove diede il suo spettacolo di addio nel 1920. Le sue ultime esibizioni in pubblico hanno avuto luogo al Savonlinna Opera Festival nel 1930.\nGli amici della Ackt\u00e9 comprendevano tra gli altri Albert Edelfelt, che la dipinse in un famoso ritratto a figura intera nel 1901. Lei procur\u00f2 il libretto per \"Juha\", l'opera che ricevette due adattamenti: il primo di Aarre Merikanto (1922) ed il secondo di Leevi Madetoja (1934).\nMor\u00ec di cancro del pancreas a Nummela, Vihti nell'agosto del 1944.\nEredit\u00e0.\nHa una strada di un parco che porta il suo nome, nei pressi della Olavinlinna in Savonlinna e un'altra strada ad Helsinki, Finlandia. La sua vecchia casa estiva, Villa Aino Ackt\u00e9, che si trova a Helsinki, \u00e8 stata affittata dal Comune per le attivit\u00e0 culturali e i meetings.\nAckt\u00e9 \u00e8 molto verosimilmente il modello originale per il personaggio della diva dell'opera Bianca Castafiore, nei fumetti di \"Adventures of Tintin\" del belga Herg\u00e9."}
{"id": "4988407", "revid": "1494169", "url": "https://it.wikipedia.org/wiki?curid=4988407", "title": "I predoni della prateria", "text": ""}
{"id": "4988412", "revid": "158913", "url": "https://it.wikipedia.org/wiki?curid=4988412", "title": "Shiina", "text": ""}
{"id": "4988413", "revid": "767487", "url": "https://it.wikipedia.org/wiki?curid=4988413", "title": "Akunin (film)", "text": "Akunin (\u60aa\u4eba Akunin, tit. internaz. \"Villain\", letteralm. \"Malvagio\") \u00e8 un film del 2010 diretto da Lee Sang-il.\nLa storia si basa sull'omonimo romanzo noir dello scrittore Sh\u016bichi Yoshida pubblicato per la prima volta nel 2007. Il film, che vede come attore protagonista maschile Satoshi Tsumabuki affiancato da Masaki Okada, ha vinto cinque premi all'annuale Awards of the Japanese Academy.\nTrama.\nAbbandonato dalla madre quand'era ancora in tenera et\u00e0, Yuichi \u00e8 oggi un giovane coi capelli tinti di biondo che vive coi nonni prendendosene affettuosamente cura; abitano in un villaggio di pescatori nei pressi di Nagasaki. Lavora come operaio bracciante e conduce una vita solitaria, senza amici n\u00e9 ragazze: suo unico ed autentico interesse \u00e8 la sua automobile.\nIn cerca di compagnia in siti d'incontri online, Yuichi conosce Yoshino, una giovane impiegata in un'agenzia assicurativa di Fukuoka. La donna impara presto ad approfittarsene, cominciando a chieder soldi per i loro incontri, considerati da parte sua semplicemente come uno sfogo sessuale e nulla pi\u00f9.\nYoshino, essendo figlia di un barbiere, sente profondamente la mancanza di status sociale della propria famiglia d'origine, ma la sua ambizione viene presto colmata dagli incontri con un ricco e viziato studente universitario di nome Keigo; incontratolo per la prima volta all'interno d'un locale, inizia immediatamente ad assillarlo inviandogli e-mail a getto continuo per terminare in atti di vero e proprio stalking.\nUna sera, dopo che Yoshino ha appena incontrato Yuichi in uno dei loro regolari appuntamenti, casualmente s'imbatte proprio in Keigo; scaricato senza tante cerimonie Yuichi, che aveva guidato per ore con l'unico scopo di star un poco assieme a lei, o lascia da solo in mezzo alla strada.\nA sua volta per\u00f2 neanche Keigo sembra dimostrare un grande rispetto nei confronti di Yoshino, ch\u00e9 la sente troppo inferiore a s\u00e9. Il giovane inizialmente accetta di portarla a fare un giro ma ad un certo punto, profondamente disgustato, finisce con l'insultarla e buttarla fuori dall'auto lungo un'isolata stradina di montagna in piena notte.\nYuichi intanto, dopo l'umiliazione subita, ha segretamente seguito la coppia a bordo della propria automobile; egli cerca di venire in aiuto di Yoshino quando la vede abbandonata ma questa, lungi dall'esserle grata, prende ad insultarlo con disprezzo. Volano parole sempre pi\u00f9 grosse ed il litigio degenera: Yuichi, in un impeyo di rabbia la strangola per poi subito darsi alla fuga.\nPoich\u00e9 Yoshino si era pubblicamente vantata in anticipo con i propri amici che doveva incontrare il ricco playboy, Keigo diviene immediatamente il primo sospettato per l'omicidio. In uno stato d'angoscia silenziosa Yuichi tenta di andar avanti con la sua esistenza quotidiana, come se nulla fosse accaduto.\nIl giorno seguente tuttavia Yuichi riceve un'e-mail; il messaggio le \u00e8 stato inviato da Mitsuyo. I due s'erano in precedenza scambiati varie mail, tramite lo stesso sito d'incontri online grazie al quale Yuichi aveva conosciuto Yoshino. Anche Mitsuyo vive un'esistenza tutta dedita alla mondanit\u00e0, anche se in fin dei conti estremamente solitaria: lavora in un negozio d'abbigliamento maschile e condivide la casa con la sorella minore.\nIn cerca di compagnia, Mitsuyo s'\u00e8 decisa a ricontattare Yuichi diversi mesi dopo la loro corrispondenza iniziale. Il loro primo incontro \u00e8 tutt'altro che romantico, con Yuichi ancora turbato del crimine commesso, risolvendosi solo in un appuntamento sessuale; pare improbabile ad entrambi che possano incontrarsi nuovamente, ma qualche giorno dopo Yuichi si presenta al posto di lavoro di lei scusandosi per comportamento tenuto.\nHa inizio un'appassionata storia d'amore, i due vanno in vacanza assieme in una localit\u00e0 turistica balneare ma qui, condannato ad una situazione che reputa impossibile poter continuare, Yuichi si confessa a Mitsuyo. Contemporaneamente Keigo viene scagionato in via definitiva ed ufficialmente cominciano ad emergere prove di un coinvolgimento di Yuichi nell'omicidio.\nAppare il suo volto su tutti i giornali e la notizia si diffonde sempre pi\u00f9, la famiglia di Yuichi viene perseguitata dai media. Mitsuo per\u00f2 riesce a convincere l'amante a fuggire con lei e a non costituirsi: scappando, lasciano un pesante fardello sulle loro rispettive famiglie."}
{"id": "4988416", "revid": "1494169", "url": "https://it.wikipedia.org/wiki?curid=4988416", "title": "Sheen", "text": ""}
{"id": "4988418", "revid": "109674691", "url": "https://it.wikipedia.org/wiki?curid=4988418", "title": "Il wagneriano perfetto", "text": "Il wagneriano perfetto (\"The Perfect Wagnerite\") \u00e8 un saggio di George Bernard Shaw sull'\"Anello del Nibelungo\" (o \"Tetralogia\") di Wagner, pubblicato nel 1898.\nTesi.\nLe competenze musicali dell'autore George Bernard Shaw (1856-1950) erano notevoli. Shaw fu infatti critico musicale, con lo pseudonimo italiano di \"Corno di Bassetto\", della \"Pall Mall Gazette\", dal 1886 al 1889; di \"The Star\", dal 1888 al 1890; inoltre fino al 1894 scrisse alcune tra le critiche musicali pi\u00f9 acute del tempo su \"The world\". Molte delle sue critiche musicali furono pubblicate dallo stesso Shaw nel 1937.\nNel \"Wagneriano perfetto\" Shaw, oltre all'analisi delle partiture e dei libretti delle opere che compongono la \"Tetralogia\", si sofferma sul significato sociale e filosofico dell'opera wagneriana. Dapprima Shaw fa un'ampia esposizione delle quattro opere che compongono la Tetralogia (\"L'oro del Reno\", \"La Valchiria\", \"Sigfrido\" e \"Il crepuscolo degli dei\"), spiegando per ciascuna di esse la genesi, il significato filosofico e sociale, e il valore musicale. La \"Tetralogia\" \u00e8 stata composta in un periodo di tempo molto lungo: 26 anni. Quando Wagner componeva \"L'oro del Reno\" (1854) \u00abaffermava il principio della rivoluzione socialista di Dresda: la condanna della societ\u00e0 capitalistica del tempo\u00bb; ma nel 1876, anno in cui Wagner creava il \"Crepuscolo degli dei\", Wagner aveva ormai accettato il fallimento delle idee giovanili. Dal punto di vista musicale, costruendo su temi, invece che su schemi metrici, Wagner raggiunge il vertice della scuola musicale drammatica del XIX secolo; inoltre, essendo stato anche il poeta drammatico della sua opera, in Wagner si osserva l'aderenza perfetta della forma al contenuto. Negli ultimi capitoli dell'opera, Shaw fa una rassegna dei compositori post-wagneriani contemporanei, sulle rappresentazioni e sugli interpreti della Tetralogia. \nL'opera di Shaw \u00e8 stata ampliata nelle edizioni successive. La quarta edizione, del 1923, ristampata nel 1967 \u00e8 la versione definitiva corrispondente all'edizione italiana tradotta nel 1924 da Tito Diambra e Cesare Castelli."}
{"id": "4988419", "revid": "11959", "url": "https://it.wikipedia.org/wiki?curid=4988419", "title": "Al-Gabarti", "text": ""}
{"id": "4988421", "revid": "741067", "url": "https://it.wikipedia.org/wiki?curid=4988421", "title": "The Show (film 1927)", "text": ""}
{"id": "4988432", "revid": "984922", "url": "https://it.wikipedia.org/wiki?curid=4988432", "title": "The Tempest (film 1998)", "text": "The Tempest \u00e8 un film per la televisione del 1998 diretto da Jack Bender. \n\u00c8 un adattamento de \"La tempesta\" di Shakespeare, situato nel Bayou del Mississippi e ambientato ai tempi della Guerra civile americana.\nTrama.\nAnno 1851. Gideon Prosper abdica la sua legittima posizione come sorvegliante della Prosperit\u00e0, la piantagione di famiglia, lasciando l'incarico al fratello mascalzone Anthony per dedicare il suo tempo allo studio della magia e della stregoneria. Quando Gideon scopre che Anthony maltratta i loro schiavi, usa la magia per salvare la vita di Ariel, un giovane schiavo la cui madre ha insegnato a Prosper l'arte della magia. Anthony accusa falsamente Gideon di aver liberato Ariel, ma Gideon, che sta per essere giustiziato, riesce a fuggire nelle paludi con la sua giovane figlia, Miranda, grazie all'aiuto di un vecchio amico di famiglia, Gonzo.\nCirca 12 anni pi\u00f9 tardi, alla vigilia della battaglia di Vicksburg, Prosper e la figlia sedicenne Miranda vivono felicemente nel Bayou insieme ad Ariel, che Prosper controlla tramite un incantesimo che trasforma Ariel in un uccello. Quando un giovane ufficiale dell'Unione, Frederick, viene ferito dai ribelli durante una missione di esplorazione e salvato da Miranda, l'armonioso rifugio di Prosper viene messo in pericolo. Frederick e Miranda s'innamorano e, poich\u00e9 Prosper disapprova questo amore, Miranda sceglie di lasciare suo padre, guidando Frederick verso il suo reggimento attraverso la palude.\nNel frattempo, Anthony e Gonzo, coinvolti in un complotto per condurre i soldati dell'Unione in un agguato a Vicksburg, scoprono che Prosper \u00e8 vivo. Ariel vuole che Prosper annulli l'incantesimo e gli conceda la libert\u00e0 in modo che lui possa aiutare le truppe dell'Unione. Nonostante il tentativo di Prosper di sfuggire al mondo reale, ora deve usare la sua magia pi\u00f9 potente per proteggere la figlia, non solo da Frederick, ma anche dall'ignobile abitante della palude: Gator Man. Prosper deve affrontare il fratello omicida e aiutare il Nord a sconfiggere il Sud. Ma la sua sfida pi\u00f9 difficile \u00e8 quella di dare a coloro di cui si preoccupa, Miranda e Ariel, la libert\u00e0 di fare le proprie scelte ed errori."}
{"id": "4988433", "revid": "798140", "url": "https://it.wikipedia.org/wiki?curid=4988433", "title": "Aubert Fr\u00e8re", "text": "Biografia.\nNacque a Gr\u00e9villers, dipartimento del Pas-de-Calais, il 21 agosto 1881, figlio di Guislain Fran\u00e7ois Aubert e Juliette C\u00e9cilia Rufine Walle, sesto di undici figli di una famiglia di agricoltori originaria del sud dell\u2019Artois. Ricevette una educazione cattolica, allievo presso il collegio Saint-Jean-Baptiste di Bapaume dal 1891 al 1896, effettu\u00f2 gli studi secondari presso il collegio Saint-Bertin di Saint-Omer. Ottenuto il diploma di maturit\u00e0 all'et\u00e0 di 19 anni, nel 1900 entr\u00f2, dopo concorso, all'\u00c9cole sp\u00e9ciale militaire de Saint-Cyr (Promotion du Tchad), da cui usc\u00ec nel 1902 con il grado di sottotenente assegnato alla fanteria coloniale. Il 5 maggio 1914 spos\u00f2 la propria cugina Pauline Legrand.\nDopo una campagna in Africa (1902-1912) sotto gli ordini del generale Lyautey, che gli valsero la promozione a capitano e la Croce di Cavaliere della Legion d'onore, lasci\u00f2 il Marocco nell'agosto 1912 per raggiungere l'8\u00ba Battaglione cacciatori a piedi di stanza ad Amiens, e poi il 1\u00ba Reggimento fanteria a Cambrai.\nDurante l\u2019inizio della prima guerra mondiale comand\u00f2 un battaglione di cacciatori a piedi, combattendo in Belgio durante la battaglia di Charleroi, dove rimase ferito gravemente. Ritornato al fronte nel 1915 partecip\u00f2 alle due battaglie della Champagne, alla battaglia di Verdun, e a quella della Somme. Promosso maggiore, e con due citazioni all\u2019ordine del giorno, fu trasferito al comando del 6\u00ba Battaglione cacciatori alpini, che condusse durante la l'attacco sullo Chemin des Dames e in quella dell\u2019Aisne, dove rimase ferito una seconda volta. \nRitornato in azione nel 1918, si distinse sulla Somme e in Piccardia, venendo insignito del titolo di Commendatore dell'Ordine della Legion d'onore il 20 maggio 1918. Gravemente ferito una terza volta, fu promosso tenente colonnello nel giugno dello stesso anno. Dopo la fine della guerra fu nominato comandante del 1\u00ba Reggimento di fanteria di stanza a Cambrai, incarico che ricopr\u00ec fino al 1924.\nNel 1925 assunse la direzione della Scuola di applicazione per carri armati con il grado di colonnello. Promosso generale di brigata il 31 maggio 1931, in quello stesso anno divenne Comandante dell'\u00c9cole sp\u00e9ciale militaire de Saint-Cyr. Promosso generale di divisione l\u201911 settembre 1934, il 9 aprile dell\u2019anno successivo lascio il comando della Scuola di Saint-Cyr. Assunto il comando dell\u201911\u00aa Divisione fanteria fu insignito del titolo di Grande ufficiale dell'Ordine della Legion d'onore il 20 dicembre 1935. Generale di corpo d'armata dal 16 aprile 1937, in quella stessa data assunse il comando della 3\u00aa Regione militare di Rouen, per passare il 10 marzo 1939 al comando della 10\u00aa Regione militare di Strasburgo.\nDopo lo scoppio della seconda guerra mondiale, il 2 settembre 1939 assunse il comando dell\u2019VIII Corpo d'armata schierato sulla Mosella, che comand\u00f2 durante l\u2019attacco nella Saar in appoggio all\u2019esercito polacco duramente impegnato in combattimento.\nDopo l'attacco tedesco a ovest, e in seguito all'esito della battaglia di Sedan, il 17 maggio 1940 fu nominato comandante della VIIe Arm\u00e9e ricostituita dietro la Somme e l'Oise, in sostituzione del generale Andr\u00e9 Corap, che comand\u00f2 energicamente nel tentativo di fermare l'avanzata del corpo d\u2019armata corazzato di Hoeppner.\nCondusse la ritirata della Grande Unit\u00e0, in seno al 3\u00ba Gruppo di armate del generale Andr\u00e9 Gaston Pr\u00e9telat, fino al P\u00e9rigord, mantenendone la coesione anche alla data della firma dell'armistizio con i tedeschi, avvenuta il 22 giugno successivo. \nRimase in forza all'esercito del governo di Vichy, e il Maresciallo P\u00e9tain, che ne apprezzava l\u2019azione, lo nomin\u00f2 dapprima comandante della 12\u00aa (1 luglio-17 agosto 1940), poi della 14\u00aa Divisione militare (17 agosto-11 luglio 1941) e infine Governatore militare di Lione (17 agosto 1940-13 luglio 1941). In quel periodo ricopr\u00ec l'incarico di Presidente dell tribunale militare di Clermont-Ferrand, che condann\u00f2 a morte il generale Charles de Gaulle in contumacia. Tra il 13 luglio 1941 e il 1 settembre 1942 comand\u00f2 il Groupe de divisions militaires num\u00e9ro 2 con Quartier generale a Royat (Puy-de-D\u00f4me). Al comando di met\u00e0 dell\u2019esercito consentito dalle condizioni armistiziali, non esit\u00f2 a fare propaganda tra gli ufficiali e le truppe delle guarnigioni esortandoli ad attendere pazientemente la rivincita. Posto in pensione, dopo l'invasione della zona sud della Francia avvenuta nel mese di novembre 1942, il mese successivo assunse l'incarico di comandante dell'ORA. Il 13 giugno 1943 fu arrestato dalla Gestapo a Royat con sua moglie e incarcerato a Clermont-Ferrand. Brutalmente torturato, nel mese di agosto fu trasferito a Fresnes e apparve in tribunale il 1\u00ba dicembre. Dichiarato Nacht und Nebel, il 4 maggio 1944 sal\u00ec a bordo di un treno per la Germania che gli era stato detto doveva partire per un castello del Tirolo, ma che, di fatto, lo fece scendere presso il Campo di concentramento di Natzweiler-Struthof (Alsazia), dove mor\u00ec di malattia e sfinimento il 13 giugno 1944. Il suo corpo fu bruciato in un forno crematorio.\nLa Promotion 1949 dell\u2019Accademia militare di Saint-Cyr port\u00f2 il nome di \"G\u00e9n\u00e9ral Fr\u00e8re\". Il generale Maxime Weygand nel 1949 scrisse la sua biografia sotto il titolo \"Le G\u00e9n\u00e9ral Fr\u00e8re: un chef, un h\u00e9ros, un martyr\". La citt\u00e0 di Lione gli ha dedicato una via nell\u20198\u00e8me arrondissement, e il\nforte di Vitriolerie nel 1968 divenne le Quartier G\u00e9n\u00e9ral Fr\u00e8re (QGF). Nella prime sala del Circolo della guarnigione, il Mus\u00e9e d\u2019Histoire militaire di Lione ha esposto permanentemente una grande vetrina di fotografie, documenti e memorabilia del generale Fr\u00e8re. \nNel 1950 gli fu intitolata una via a Strasburgo."}
{"id": "4988437", "revid": "1782831", "url": "https://it.wikipedia.org/wiki?curid=4988437", "title": "Davide Drei", "text": "Biografia.\nLaureatosi in scienze geologiche all'Universit\u00e0 di Bologna nel 1990, ha ricoperto diversi incarichi all'interno dell'amministrazione comunale.\nDal 2014 \u00e8 sindaco della citt\u00e0 di Forl\u00ec, succeduto a Roberto Balzani, eletto tra le file del Partito Democratico. Dal 13 ottobre 2014 al 30 ottobre 2018 \u00e8 stato anche presidente della provincia di Forl\u00ec-Cesena.\nNel 2019 decide di non ricandidarsi per un secondo mandato."}
{"id": "4988443", "revid": "741067", "url": "https://it.wikipedia.org/wiki?curid=4988443", "title": "Jes' Call Me Jim", "text": ""}
{"id": "4988444", "revid": "481666", "url": "https://it.wikipedia.org/wiki?curid=4988444", "title": "Jack Ford", "text": ""}
{"id": "4988446", "revid": "767487", "url": "https://it.wikipedia.org/wiki?curid=4988446", "title": "Piste disperate", "text": "Piste disperate (\"Desperate Trails\") \u00e8 un film muto del 1921 diretto da Jack Ford (John Ford). Prodotto e distribuito dalla Universal Film Manufacturing Company, aveva come interpreti Harry Carey, Irene Rich, Georgie Stone, Edward Coxen, Barbara La Marr, George Siegmann. La fotografia era di Robert De Grasse e Harry M. Fowler.\nLa sceneggiatura di Elliott J. Clawson si basa su \"Christmas Eve at Pilot Butte\", racconto di Courtney Ryley Cooper pubblicato su \"Redbook\" nel gennaio 1921.\nTrama.\nLa bella Lady Lou convince l'innamorato Bart Carson ad assumersi la colpa di una rapina al treno, scagionando cos\u00ec il vero bandito che lei gli fa credere sia suo fratello. Quest'ultimo, in realt\u00e0 \u00e8 il suo amante, un losco individuo che ha abbandonato per lei moglie e figli. Quando Bart, ormai in carcere, scopre la verit\u00e0, diventa furioso e vuole vendicarsi. Riuscito ad evadere, va a casa di Walker per ucciderlo. \u00c8 la vigilia di Natale: vedendo le difficili condizioni della signora Walker, si presta a farsi arrestare per fare in modo che la ricompensa vada a lei. Ma lo sceriffo lo informa che Lady Lou ha confessato e che lui adesso \u00e8 libero.\nProduzione.\nLe riprese del film, prodotto dall'Universal Film Manufacturing Company con il titolo di lavorazione \"Christmas Eve at Pilot Butte\", terminarono a inizio aprile 1921.\nDistribuzione.\nIl copyright del film, richiesto dalla Universal, fu registrato l'11 giugno 1921 con il numero LP16667.\nDistribuito dalla Universal Film Manufacturing Company, il film - presentato da Carl Laemmle - usc\u00ec nelle sale cinematografiche statunitensi nel giugno 1921.\nNon si conoscono copie ancora esistenti della pellicola che viene considerata presumibilmente perduta."}
{"id": "4988449", "revid": "481666", "url": "https://it.wikipedia.org/wiki?curid=4988449", "title": "Captain January", "text": ""}
{"id": "4988450", "revid": "963023", "url": "https://it.wikipedia.org/wiki?curid=4988450", "title": "Carl Von Reichenbach", "text": ""}
{"id": "4988457", "revid": "741067", "url": "https://it.wikipedia.org/wiki?curid=4988457", "title": "A Tale of Two Worlds", "text": ""}
{"id": "4988459", "revid": "1226", "url": "https://it.wikipedia.org/wiki?curid=4988459", "title": "Sheena, Queen of the Jungle", "text": ""}
{"id": "4988464", "revid": "438678", "url": "https://it.wikipedia.org/wiki?curid=4988464", "title": "Lee Marvin Presents Lawbreaker", "text": ""}
{"id": "4988465", "revid": "287204", "url": "https://it.wikipedia.org/wiki?curid=4988465", "title": "Controllo di congestione", "text": ""}
{"id": "4988466", "revid": "212348", "url": "https://it.wikipedia.org/wiki?curid=4988466", "title": "Richiesta di interruzione", "text": ""}
{"id": "4988467", "revid": "287204", "url": "https://it.wikipedia.org/wiki?curid=4988467", "title": "Interruzioni non mascherabili", "text": ""}
{"id": "4988468", "revid": "287204", "url": "https://it.wikipedia.org/wiki?curid=4988468", "title": "Campionato gallese di rugby", "text": ""}
{"id": "4988469", "revid": "287204", "url": "https://it.wikipedia.org/wiki?curid=4988469", "title": "Serie A 1962-63", "text": ""}
{"id": "4988471", "revid": "287204", "url": "https://it.wikipedia.org/wiki?curid=4988471", "title": "Serie B 1962-63", "text": ""}
{"id": "4988472", "revid": "287204", "url": "https://it.wikipedia.org/wiki?curid=4988472", "title": "Serie C 1962-63", "text": ""}
{"id": "4988473", "revid": "287204", "url": "https://it.wikipedia.org/wiki?curid=4988473", "title": "Serie D 1962-63", "text": ""}
{"id": "4988474", "revid": "76963", "url": "https://it.wikipedia.org/wiki?curid=4988474", "title": "Lee Sang-il", "text": "Il suo primo film, Chong, del 2000, era un cortometraggio che raccontava la vita dei coreani di terza generazione nati e viventi in Giappone. \"Hula Girls\" \u00e8 stato dichiarato il miglior film giapponese del 2006 da Kinema Junpo (\u30ad\u30cd\u30de\u65ec\u5831?) ed ha vinto i premi come miglior regia e miglior sceneggiatura agli Awards of the Japanese Academy del 2007.\nIl suo ultimo lavoro, \"Yurusarezaru mono\" \u00e8 stato proiettato nella sezione speciale del Toronto International Film Festival 2013."}
{"id": "4988476", "revid": "287204", "url": "https://it.wikipedia.org/wiki?curid=4988476", "title": "Coppa dei Campioni 1962-63", "text": ""}
{"id": "4988477", "revid": "287204", "url": "https://it.wikipedia.org/wiki?curid=4988477", "title": "Coppa delle Fiere 1962-63", "text": ""}
{"id": "4988478", "revid": "619191", "url": "https://it.wikipedia.org/wiki?curid=4988478", "title": "Campionato Primavera 1962-63", "text": ""}
{"id": "4988479", "revid": "287204", "url": "https://it.wikipedia.org/wiki?curid=4988479", "title": "Serie A 1967-68", "text": ""}
{"id": "4988480", "revid": "287204", "url": "https://it.wikipedia.org/wiki?curid=4988480", "title": "Serie B 1967-68", "text": ""}
{"id": "4988481", "revid": "287204", "url": "https://it.wikipedia.org/wiki?curid=4988481", "title": "Serie C 1967-68", "text": ""}
{"id": "4988482", "revid": "287204", "url": "https://it.wikipedia.org/wiki?curid=4988482", "title": "Serie D 1967-68", "text": ""}
{"id": "4988485", "revid": "287204", "url": "https://it.wikipedia.org/wiki?curid=4988485", "title": "Coppa Italia Dilettanti 1967-68", "text": ""}
{"id": "4988486", "revid": "287204", "url": "https://it.wikipedia.org/wiki?curid=4988486", "title": "Coppa dei Campioni 1967-68", "text": ""}
{"id": "4988487", "revid": "287204", "url": "https://it.wikipedia.org/wiki?curid=4988487", "title": "Coppa delle Fiere 1967-68", "text": ""}
{"id": "4988489", "revid": "287204", "url": "https://it.wikipedia.org/wiki?curid=4988489", "title": "Serie A 1993-94", "text": ""}
{"id": "4988490", "revid": "287204", "url": "https://it.wikipedia.org/wiki?curid=4988490", "title": "Serie B 1993-94", "text": ""}
{"id": "4988491", "revid": "287204", "url": "https://it.wikipedia.org/wiki?curid=4988491", "title": "Serie C1 1993-94", "text": ""}
{"id": "4988492", "revid": "287204", "url": "https://it.wikipedia.org/wiki?curid=4988492", "title": "Serie C2 1993-94", "text": ""}
{"id": "4988494", "revid": "228587", "url": "https://it.wikipedia.org/wiki?curid=4988494", "title": "Episodi di Girl Meets World (prima stagione)", "text": "La prima stagione di \"Girl Meets World\" \u00e8 in onda in prima visione assoluta dal 27 giugno 2014 negli USA su Disney Channel. Questa si \u00e8 conclusa il 27 marzo 2015.\nIn Italia \u00e8 stata trasmessa in prima visione a partire dal 9 novembre 2014 su Disney Channel Italia e si \u00e8 conclusa il 17 maggio 2015.\nRiley e il mondo.\nTrama.\nRiley \u00e8 una ragazzina posata e l'amicizia con Maya, trasgressiva e contestatrice, sembra allontanarla dal padre Cory, che \u00e8 anche il loro professore. Quando Maya viene punita a scuola, Riley chiede alla sua famiglia di aiutare entrambe a entrare nel mondo.\nRiley e i ragazzi.\nTrama.\nCory Matthews assegna ai suoi studenti un compito: stabilire se la tecnologia pu\u00f2 contribuire a renderli migliori. I ragazzi effettueranno le loro ricerche senza utilizzare computer e telefoni cellulari. Riley, durante l'esperienza, instaurer\u00e0 un tenero legame di amicizia con Lucas.\nRiley e l'attacco a sorpresa.\nTrama.\nRiley \u00e8 nel pieno della felicit\u00e0 per le novit\u00e0 positive del nuovo anno quando si accorge che Missy ha iniziato a girare intorno a Lucas e in preda alla gelosia decide di allontanarli. Nel frattempo Auggie ha una cotta per una vicina di casa pi\u00f9 grande di lui di un anno, Ava. Topanga, inizialmente, gli far\u00e0 da spalla, ma in seguito si accorger\u00e0 che la ragazza \u00e8 incredibilmente prepotente e vanitosa.\nRiley e il pap\u00e0.\nTrama.\nCory viene a sapere che Riley preferisce andare al ballo della scuola piuttosto che prendere parte al loro tradizionale giro annuale sulle montagne russe del 'Cyclon' di Coney Island. Inoltre, con suo grande dispiacere, deve dare una 'F' a Maya per un compito in classe. Lei non la prender\u00e0 bene e, per la delusione, minaccer\u00e0 di lasciare la scuola.\nRiley e la verit\u00e0.\nTrama.\nMaya trova un bellissimo medaglione, ma dice a tutti che le appartiene. Riley non le crede e chiede alla sua amica di essere onesta e riportare il medaglione al proprietario, mentre Maya ribatte dicendo che se lei deve dire la verit\u00e0, allora anche Riley deve confessare a Farkle che ha mentito sul suo talento per il teatro. Nel frattempo, Cory si trova nei guai con Topanga per essere stato troppo onesto sulle sue capacit\u00e0 culinarie.\nRiley e la popolarit\u00e0.\nTrama.\nRiley rimane sorpresa dal fatto che lei sia stata invitata alla festa dei \"popolari\" mentre Maya no. All'inizio Cory \u00e8 contrariato, ma poi si scopre che la festa \u00e8 stata organizzata da Farkle e dal suo gruppo di cervelloni. La ragazza, per\u00f2, resta colpita dall'influenza che esercita su quel gruppetto di persone e decide di cambiare il suo stile e il suo atteggiamento per adattarsi al suo nuovo ruolo di \"regina popolare dei secchioni\". A questo punto, Maya dovr\u00e0 lottare per togliere la sua amica dal mondo incantato delle fate e riportarla alla realt\u00e0, anche se tornare nel mondo reale potrebbe farle molto male.\nRiley e la mamma di Maya.\nTrama.\nKaty, la mamma di Maya, mette in imbarazzo Maya stessa arrivando con un giorno di ritardo alla \"giornata della carriera\". Allora decide di lasciare la figlia in pace, ma Riley la invita a vedere la mostra d'arte che si terr\u00e0 a scuola, dato che Maya, avendo appena fatto emergere il suo talento artistico, esporr\u00e0 un quadro l\u00ec. Riley dovr\u00e0 imparare che non tutto si pu\u00f2 aggiustare e rimarr\u00e0 delusa dal comportamento di Katy, che non si presenter\u00e0. Ma la sua amica l'aiuter\u00e0 spiegandole che la speranza non \u00e8 per tutti.\nRiley e Smackle.\nTrama.\nRiley e Maya aiutano la 'studiosa' Smackle a migliorare il proprio aspetto per farla notare da Farkle, per il quale lei ha una cotta, senza accorgersi per\u00f2 che la ragazza punta pi\u00f9 in alto... Intanto, Lucas si unisce al gruppo di dibattito.\nRiley e il 1961.\nTrama.\nCory chiede alla classe di trovare tracce di nonni o bisnonni vissuti negli anni sessanta. Riley trova una chitarra e un diario appartenuti alla sua bisnonna Rose e, in seguito, scopre che i bisnonni di Maya, Farkle e Lucas si incontrarono al Caff\u00e8 Hey a Greenwich Villagge nel 1961, e che quindi le persone che Rose scrisse di aver conosciuto sono nientemeno che i parenti dei suoi amici. Maya, intanto, crede che non sia abbastanza importante perch\u00e9 la sua arte conti quanto quella dei pi\u00f9 famosi artisti della storia. Cosa che evidenzier\u00e0 il fatto che la sua bisnonna May non ha fatto amicizia con Rose perch\u00e9 non credeva in se stessa, e quindi se n'\u00e8 andata, lasciando all'antenata di Riley la sua chitarra come ricordo di quell'incontro di quella sera al Caff\u00e8 Hey di Greenwich Park. \nRiley e Cappellino.\nTrama.\nCory organizza un progetto contenente due finte aziende di muffins per dimostrare a Riley come affrontare il suo futuro. Farkle e Lucas guadagneranno molti soldi vendendo ai clienti un prodotto delizioso, ma che li far\u00e0 star molto male (pi\u00f9 che altro, possiamo dire che i clienti arriveranno quasi ad avere il diabete dalla quantit\u00e0 tale di zucchero che hanno ingerito), mentre Riley e Maya, con i loro muffins biologici e salutari, non venderanno. Cos\u00ec, Riley e Maya decidono di creare una loro azienda per cui le persone rimangono soddisfatte e non devono pagare. Saranno aiutate da \"Cappellino\", una donna che credono una poveraccia (dato che sta sempre sulla panchina della metro), ma che poi scopriranno essere Evelyn Rand, la proprietaria di una grande e fruttuosa catena di industrie. \nRiley e il mondo... del terrore.\nTrama.\nPer questa puntata speciale di Halloween, Auggie racconta 3 storie sulle paure di Farkle, Riley e se stesso. Tali storie ci aiuteranno a superare le nostre paure, vedere le cose da un altro punto di vista e a capire che, crescendo, dobbiamo dire addio a svariati elementi. \nRiley e i \"Dimenticati\".\nTrama.\nI ragazzi devono seguire nel suo lavoro un dipendente della scuola. A Riley e Maya va il servizio alla mensa, mentre Lucas e Farkle vengono assegnati alle pulizie. Impareranno a ringraziare sempre chi si occupa di loro senza sosta, anche se non se ne rendono mai conto, e ad aiutare queste persone nel loro lavoro, perch\u00e9 senza di loro non riuscirebbero a vivere. \nRiley e i difetti.\nTrama.\nFarkle non si presenta a scuola perch\u00e9 qualcuno lo ha preso in giro dicendogli che \u00e8 una nullit\u00e0. Allora Farkle comincia a pensare alle persone che ha intorno e si chiede se merita davvero la loro amicizia. La causa di tutto per\u00f2 \u00e8 l'invidia di Billy Ross, quindi Riley fa scrivere alla classe i propri difetti sulla fronte e dimostra come, con l'aiuto degli amici, si possano cancellare.\nRiley e l'amicizia.\nCi sono le elezioni e si candidano Farkle, Riley e Lucas, i tre cominceranno a litigare ma alla fine capiscono cosa \u00e8 davvero importante. Nel frattempo Auggie non riesce a dormire e questo far\u00e0 impazzire Corey e Topanga.\nRiley e il fratello.\nTrama.\nPer dimostrare che ormai \u00e8 matura, Riley convince i suoi genitori a fare da baby-sitter ad Auggie il giorno del loro anniversario. Il bimbo prepara una sorpresa per la sorella, ma arriva Maya per vedere un programma TV con Riley e Auggie si sente escluso. Allora \"regala\" Riley a Maya perch\u00e9 non ne vuole pi\u00f9 sapere di lei e se ne torna in camera sua, deluso. Intanto Cory e Topanga sentono la mancanza dei loro figli e decidono di andarli a spiare per vedere come se la cavano.\nRiley e la famiglia per le feste.\nTrama.\nI genitori e il fratello di Cory arrivano in casa Matthews per passare insieme le festivit\u00e0 natalizie. A loro si aggiunge lo storico migliore amico di Cory, Shawn, trasferitosi lontano e sempre molto sfuggente, soprattutto con Riley.\nRiley e la serata del gioco.\nTrama.\nLa famiglia Matthews decide di riunirsi per fare il \"Gioco della Famiglia\", ma Riley invita anche i suoi amici e Auggie invita Ava, con cui si \u00e8 appena \"sposato\". Il gioco, quindi, si trasforma in una rappresentazione della vita. Riley dovr\u00e0 riconquistare i suoi genitori, spiegando che avr\u00e0 sempre bisogno di loro, mentre Cory e Topanga devono realizzare il fatto che i loro figli stanno crescendo. \nRiley e il piano perfetto.\nTrama.\nShawn fa visita a Cory per il compleanno di Maya, mentre la mamma sembra essersene dimenticata. Ma Riley ha un piano preciso: vuole che Shawn diventi il padre di Maya. Cos\u00ec, con l'aiuto di Cory, Topanga, Farkle e Lucas, organizza un piano per far conoscere Katy e Shawn. Ma non tutto va per il verso giusto..\nRiley e la scelta di Farkle.\nTrama.\nFarkle \u00e8 candidato per il \"PREMIO INSETTISSIMO\" e deve decidere chi porter\u00e0 con s\u00e9 tra Maya e Riley. Inizialmente, nessuna delle due vuol venire, ma poi Farkle risveglia in loro dei vecchi ricordi e le due amiche arrivano addirittura a litigare per lui: la conseguenza \u00e8 che lui, non volendo vederle tristi, decide di non portare nessuno. Riley e Maya dovranno fare qualcosa per scrollarsi di dosso il rimorso d'aver rovinato la serata pi\u00f9 importante della vita di Farkle, ma non lo daranno mai pi\u00f9 per scontato, perch\u00e9 non troveranno mai un altro come lui.\nRiley e il primo appuntamento.\nTrama.\nLucas chiede a Cory di concedergli il permesso per il suo primo appuntamento con Riley. Cory, per\u00f2, ancora non \u00e8 pronto, perch\u00e9 ritiene la figlia troppo giovane e non vuole accettare il fatto che ormai stia crescendo. Intanto, Maya deve accettare il fatto che Josh la ritiene troppo piccola per lui.\nRiley e Chelsea.\nTrama.\nTocca a Riley portare a casa per il fine settimana il pesce della classe e, il pesce muore. Auggie sospetta un crimine"}
{"id": "4988495", "revid": "287204", "url": "https://it.wikipedia.org/wiki?curid=4988495", "title": "Eccellenza 1993-94", "text": ""}
{"id": "4988496", "revid": "486946", "url": "https://it.wikipedia.org/wiki?curid=4988496", "title": "Promozione 1993-94", "text": ""}
{"id": "4988498", "revid": "287204", "url": "https://it.wikipedia.org/wiki?curid=4988498", "title": "Coppa Italia Dilettanti 1993-94", "text": ""}
{"id": "4988499", "revid": "287204", "url": "https://it.wikipedia.org/wiki?curid=4988499", "title": "Serie A 1994-95", "text": ""}
{"id": "4988500", "revid": "287204", "url": "https://it.wikipedia.org/wiki?curid=4988500", "title": "Serie B 1994-95", "text": ""}
{"id": "4988502", "revid": "287204", "url": "https://it.wikipedia.org/wiki?curid=4988502", "title": "Serie C1 1994-95", "text": ""}
{"id": "4988503", "revid": "287204", "url": "https://it.wikipedia.org/wiki?curid=4988503", "title": "Serie C2 1994-95", "text": ""}
{"id": "4988505", "revid": "339392", "url": "https://it.wikipedia.org/wiki?curid=4988505", "title": "Eccellenza 1994-95", "text": ""}
{"id": "4988506", "revid": "486946", "url": "https://it.wikipedia.org/wiki?curid=4988506", "title": "Promozione 1994-95", "text": ""}
{"id": "4988508", "revid": "287204", "url": "https://it.wikipedia.org/wiki?curid=4988508", "title": "Coppa Italia Dilettanti 1994-95", "text": ""}
{"id": "4988513", "revid": "436907", "url": "https://it.wikipedia.org/wiki?curid=4988513", "title": "Sunny Side Up", "text": ""}
{"id": "4988515", "revid": "287204", "url": "https://it.wikipedia.org/wiki?curid=4988515", "title": "Handball Trophy 2006-2007", "text": ""}
{"id": "4988516", "revid": "287204", "url": "https://it.wikipedia.org/wiki?curid=4988516", "title": "Handball Trophy 2007-2008", "text": ""}
{"id": "4988517", "revid": "287204", "url": "https://it.wikipedia.org/wiki?curid=4988517", "title": "Campionato Primavera 2007-08", "text": ""}
{"id": "4988518", "revid": "287204", "url": "https://it.wikipedia.org/wiki?curid=4988518", "title": "Coppa Italia Primavera 2007-08", "text": ""}
{"id": "4988519", "revid": "287204", "url": "https://it.wikipedia.org/wiki?curid=4988519", "title": "Velothon Berlin 2014", "text": "La Velothon Berlin 2014, quarta edizione della corsa e prima con questa denominazione, valida come evento del circuito UCI Europe Tour 2014 categoria 1.1, si svolse il 18 maggio 2014 su un percorso di 175,1\u00a0km. Fu vinta dall'olandese Raymond Kreder che giunse al traguardo con il tempo di 3h52'48\" alla media di 45,12\u00a0km/h.\nAl traguardo 125 ciclisti portarono a termine il percorso."}
{"id": "4988520", "revid": "287204", "url": "https://it.wikipedia.org/wiki?curid=4988520", "title": "Handball Trophy 2008-2009", "text": ""}
{"id": "4988521", "revid": "287204", "url": "https://it.wikipedia.org/wiki?curid=4988521", "title": "Serie A 2008-09", "text": ""}
{"id": "4988522", "revid": "287204", "url": "https://it.wikipedia.org/wiki?curid=4988522", "title": "Serie B 2008-09", "text": ""}
{"id": "4988523", "revid": "287204", "url": "https://it.wikipedia.org/wiki?curid=4988523", "title": "Lega Pro Prima Divisione 2008-09", "text": ""}
{"id": "4988524", "revid": "287204", "url": "https://it.wikipedia.org/wiki?curid=4988524", "title": "Lega Pro Seconda Divisione 2008-09", "text": ""}
{"id": "4988525", "revid": "287204", "url": "https://it.wikipedia.org/wiki?curid=4988525", "title": "Serie D 2008-09", "text": ""}
{"id": "4988526", "revid": "339392", "url": "https://it.wikipedia.org/wiki?curid=4988526", "title": "Eccellenza 2008-09", "text": ""}
{"id": "4988527", "revid": "486946", "url": "https://it.wikipedia.org/wiki?curid=4988527", "title": "Promozione 2008-09", "text": ""}
{"id": "4988529", "revid": "287204", "url": "https://it.wikipedia.org/wiki?curid=4988529", "title": "Coppa Italia Serie D 2008-09", "text": ""}
{"id": "4988530", "revid": "287204", "url": "https://it.wikipedia.org/wiki?curid=4988530", "title": "Coppa Italia Dilettanti 2008-09", "text": ""}
{"id": "4988531", "revid": "287204", "url": "https://it.wikipedia.org/wiki?curid=4988531", "title": "Handball Trophy 2009-2010", "text": ""}
{"id": "4988532", "revid": "1005847", "url": "https://it.wikipedia.org/wiki?curid=4988532", "title": "Jan de Klerk", "text": ""}
{"id": "4988535", "revid": "319329", "url": "https://it.wikipedia.org/wiki?curid=4988535", "title": "ProRace Berlin", "text": ""}
{"id": "4988537", "revid": "339392", "url": "https://it.wikipedia.org/wiki?curid=4988537", "title": "Valle dei Canali", "text": ""}
{"id": "4988539", "revid": "287204", "url": "https://it.wikipedia.org/wiki?curid=4988539", "title": "Il male non muore mai", "text": "Il male non muore mai \u00e8 un film per la televisione del 2003 diretto da Uli Edel.\nTrama.\nDopo che la moglie viene uccisa da un serial killer e la sua carriera va in tilt, il detective Mark Ryan viene riassegnato alla sicurezza del campus di una universit\u00e0 locale. Si imbatte cos\u00ec in un brillante scienziato che sta cercando di rianimare i morti e che inizia proprio con il cadavere dell'assassino della moglie di Mark. Quando la bella assistente dello scienziato, Eve, diventa prigioniera dell'assassino squilibrato, Ryan rischia la vita per salvarla dallo stesso destino subito dalla sua defunta moglie, solo per scoprire che Eve \u00e8 una seduttrice ingannevole che ha attirato sia Ryan che la nemesi omicida di quest'ultimo nella sua rete."}
{"id": "4988540", "revid": "283141", "url": "https://it.wikipedia.org/wiki?curid=4988540", "title": "Max Dlugy", "text": ""}
{"id": "4988541", "revid": "110157", "url": "https://it.wikipedia.org/wiki?curid=4988541", "title": "Bondo (gruppo etnico)", "text": "I bondo o bonda sono un gruppo etnico e linguistico di origine austroasiatica che vive sulle colline isolate del distretto del Malkangiri, nel sud-ovest dello Stato di Orissa, in India.\nStoria.\nI bondo adottano una societ\u00e0 matriarcale e praticano il baratto; sono generalmente semi-vestiti e le donne portano al collo gioielli d'argento.\nIl governo dell'Orissa ha istituito, nel 1977 la Bonda Development Agency (BDA)."}
{"id": "4988544", "revid": "149727", "url": "https://it.wikipedia.org/wiki?curid=4988544", "title": "Cilippi", "text": ""}
{"id": "4988547", "revid": "741067", "url": "https://it.wikipedia.org/wiki?curid=4988547", "title": "The College Widow (film 1927)", "text": ""}
{"id": "4988551", "revid": "287204", "url": "https://it.wikipedia.org/wiki?curid=4988551", "title": "Serie A 1981-82", "text": ""}
{"id": "4988552", "revid": "287204", "url": "https://it.wikipedia.org/wiki?curid=4988552", "title": "Serie B 1981-82", "text": ""}
{"id": "4988553", "revid": "287204", "url": "https://it.wikipedia.org/wiki?curid=4988553", "title": "Serie C1 1981-82", "text": ""}
{"id": "4988554", "revid": "287204", "url": "https://it.wikipedia.org/wiki?curid=4988554", "title": "Serie C2 1981-82", "text": ""}
{"id": "4988555", "revid": "287204", "url": "https://it.wikipedia.org/wiki?curid=4988555", "title": "Campionato Interregionale 1981-82", "text": ""}
{"id": "4988556", "revid": "287204", "url": "https://it.wikipedia.org/wiki?curid=4988556", "title": "Promozione 1981-82", "text": ""}
{"id": "4988559", "revid": "619191", "url": "https://it.wikipedia.org/wiki?curid=4988559", "title": "Coppa Italia Serie C 1981-82", "text": ""}
{"id": "4988563", "revid": "451436", "url": "https://it.wikipedia.org/wiki?curid=4988563", "title": "Strage di Castelvolturno", "text": ""}
{"id": "4988565", "revid": "741067", "url": "https://it.wikipedia.org/wiki?curid=4988565", "title": "The Fair Co-Ed", "text": ""}
{"id": "4988566", "revid": "1400228", "url": "https://it.wikipedia.org/wiki?curid=4988566", "title": "Sh\u016bichi Yoshida", "text": "Dopo aver studiato economia all'universit\u00e0 ha cominciato a scrivere ed il suo primo libro \u00e8 stato pubblicato nel 1997. Di molti suoi romanzi sono state fatte trasposizioni cinematografiche di successo."}
{"id": "4988569", "revid": "287204", "url": "https://it.wikipedia.org/wiki?curid=4988569", "title": "Shuichi Yoshida", "text": ""}
{"id": "4988576", "revid": "163662", "url": "https://it.wikipedia.org/wiki?curid=4988576", "title": "Nail art", "text": "Con la denominazione Nail Art si indicano le varie tecniche utilizzate per la decorazione delle unghie di mani e piedi.\nStoria.\nLa nascita della Nail Art \u00e8 da ricercarsi in Asia durante l'et\u00e0 del bronzo: in questo contesto infatti ebbe origine la decorazione delle unghie per mezzo della tintura all'henn\u00e9, ricavata dalla riduzione in polvere di alcune foglie essiccate. In seguito si afferm\u00f2 in Mesopotamia la moda di dipingersi le unghie con delle vernici ricavate da zolfo e minerali come la galena e la malachite; questa usanza per\u00f2 era esclusivamente maschile e serviva a distinguere la classe sociale di Appartenenza: a Babilonia gli uomini ricchi erano soliti colorarsi le unghie con del kajal nero, mentre gli uomini delle classi sociali basse adoperavano il kajal verde. In Cina anche le donne cominciarono a decorarsi le unghie nello stesso periodo, sfruttando delle tinture vivaci ottenute dai pigmenti dei fiori.\nNell'antico Egitto la cura del corpo era tenuta in grande considerazione e le unghie venivano decorate: anche qui il colore distingueva i ceti sociali e generalmente le donne di bassa estrazione utilizzavano dei colori pastello, mentre le donne importanti si dipingevano le unghie di un colore rosso che andava via via intensificandosi quanto pi\u00f9 alta era la loro posizione sociale. Le regine utilizzavano un rosso molto vivo, che non era consentito alle altre donne.\nPer molti secoli la Nail Art ebbe grande rilievo, finch\u00e9 nel Medioevo la pratica di dipingersi le unghie and\u00f2 sempre pi\u00f9 in disuso, fino ad essere addirittura vietata in alcuni casi. La moda riapparve nel Rinascimento, epoca nella quale comparvero anche i primi prodotti specifici per la cura delle mani. Nello stesso periodo anche gli Incas avevano sviluppato questo interesse e spesso e volentieri creavano delle vere e proprie opere Artistiche sulle unghie, come delle immagini raffiguranti delle aquile. In et\u00e0 vittoriana ebbe particolare successo la tecnica di decorare le unghie con smalto e un pezzo di camoscio, moda riportata anche in alcune opere letterarie come \"Madame Bovary\".\nNegli anni venti del ventesimo secolo, grazie all'estetista Michelle Menard, si afferm\u00f2 la manicure cos\u00ec come la conosciamo oggi. Molto popolare era la moda della \"moon manicure\", che prevedeva di lasciare una mezzaluna senza smalto alla base dell'unghia. Nel decennio successivo, grazie al neonato marchio di cosmetici Revlon si ebbe la diffusione degli smalti opachi disponibili in una vasta gamma di colori.\nNel 1934 il dentista Maxwell Lappo ide\u00f2 le prime unghie finte, inizialmente destinate ai pazienti che soffrivano di onicofagia. Nel 1955 un altro dentista, Fred Slack cre\u00f2 una sostanza acrilica che serviva a riattaccare le unghie rotte: da questa base nacquero le paste utilizzate per creare le unghie Artificiali. In questo periodo comunque le icone di stile come Marilyn Monroe rilanciano la tendenza delle unghie lunghe e rosse, superata poi dalla generazione successiva che seguendo la cultura hippie propone un'immagine di donna libera e indipendente, che porta le unghie corte e se usa lo smalto predilige colori chiari.\nNegli anni settanta nasce la \"french manicure\", le unghie diventano squadrate e terminano con una punta dipinta di bianco. Negli anni ottanta invece le unghie vengono spesso dipinte con colori molto vistosi, si sviluppa il cosiddetto \"effetto neon\" e la ricostruzione con gel e resine diviene un'abitudine diffusa. Negli anni novanta la cultura grunge propone smalti neri e brillantini, affiancati dal ritorno del rosso classico e dei colori pastello.\nA partire dal terzo millennio, le tendenze in fatto di Nail Art si differenziano in maniera sempre pi\u00f9 ricca: ora le donne possono scegliere fra una vasta gamma di stili e possibilit\u00e0 come la ricostruzione (nasce negli anni Cinquanta, in America, dall'idea di un dentista statunitense, i gel, gli smalti semipermanenti e i piercing sulle unghie."}
{"id": "4988577", "revid": "529641", "url": "https://it.wikipedia.org/wiki?curid=4988577", "title": "Call Down the Moon", "text": "Call Down the Moon \u00e8 un album dei Man, pubblicato dalla Hypertension Records nel 1995. Il disco fu registrato (e mixato) nel novembre 1994 al Egg Studios di Seattle, stato di Washington (Stati Uniti).\nTracce.\nBrani composti da Micky Jones, Deke Leonard, Martin Ace e John Weathers"}
{"id": "4988578", "revid": "741067", "url": "https://it.wikipedia.org/wiki?curid=4988578", "title": "Making the Grade", "text": ""}
{"id": "4988579", "revid": "339392", "url": "https://it.wikipedia.org/wiki?curid=4988579", "title": "AM (album)", "text": ""}
{"id": "4988584", "revid": "741067", "url": "https://it.wikipedia.org/wiki?curid=4988584", "title": "Betty Takes a Hand", "text": ""}
{"id": "4988596", "revid": "767487", "url": "https://it.wikipedia.org/wiki?curid=4988596", "title": "Stand-ins", "text": " Stand-ins \u00e8 un film del 1997 diretto da Harvey Keith.\nTrama.\nHollywood 1937. L'et\u00e0 d'oro del cinema. Sei donne, che si recano a Hollywood con il sogno di diventare famose, si ritrovano a lavorare come controfigure per le stelle glamour dell'epoca. Si riuniscono per una festa di compleanno in un locale, dove condividono le loro speranze e i loro sogni con il barista Jack, direttore del circo \"stand-in\". Nel corso di una serata, una nuova controfigura viene introdotta al gruppo, istigando una serie di eventi che cambieranno le loro vite per sempre."}
{"id": "4988597", "revid": "741067", "url": "https://it.wikipedia.org/wiki?curid=4988597", "title": "A Chapter in Her Life", "text": ""}
{"id": "4988598", "revid": "767487", "url": "https://it.wikipedia.org/wiki?curid=4988598", "title": "The Isle of Conquest", "text": "The Isle of Conquest o \"The Call of Nature\" \u00e8 un film muto del 1919 diretto da Edward Jos\u00e9.\nTrama.\nEthel Harmon viene spinta dalla madre, una elegante vedova dell'alta societ\u00e0, a sposare il ricchissimo Van Surdam dopo che la stessa signora Harmon aveva tentato, senza riuscirci, di conquistare il milionario. La povera ragazza si trova, cos\u00ec, legata a un uomo che non ama e che si rivela brutale, tanto da indurla a odiare tutti gli uomini. \nEthel parte per una crociera per accompagnare la famiglia, ma la nave viene silurata. La donna viene salvata dal fuochista che nuota fino a un'isola deserta. L'uomo, John Arnold, \u00e8 un ex costruttore navale che, dopo essere stato abbandonato dalla fidanzata, si \u00e8 dato al bere, rovinandosi la carriera. Come Ethel odia gli uomini, cos\u00ec lui odia le donne. I due naufraghi passano molti mesi insieme e, dopo le prime incomprensioni, imparano a rispettarsi a vicenda fino ad innamorarsi uno dell'altra.\nFinalmente arriva una nave che li salva. A bordo si trova anche Van Surdam: il marito di Ethel era stato la causa scatenante della rovina di John, avendone sedotto la fidanzata Claire e facendone poi la sua amante.\nIl milionario aggredisce la moglie che lo respinge. Ethel viene salvata dall'intervento di John. Van Surdam, sospettando che la moglie lo tradisca, ha un infarto e muore.\nUn anno pi\u00f9 tardi, Ethel e John convolano a giuste nozze.\nProduzione.\nIl film fu prodotto dalla Norma Talmadge Film Corporation.\nVenne girato in Florida.\nDistribuzione.\nDistribuito dalla Select Pictures Corporation, il film usc\u00ec nelle sale cinematografiche USA il 26 ottobre 1919. La pellicola viene considerata presumibilmente perduta"}
{"id": "4988602", "revid": "287204", "url": "https://it.wikipedia.org/wiki?curid=4988602", "title": "La battaglia di Dorking", "text": "La battaglia di Dorking (\"The Battle of Dorking: Reminiscences of a Volunteer\") \u00e8 un romanzo breve fantapolitico del 1871 di George Tomkyns Chesney, considerato l'iniziatore della \"letteratura d'invasione\" e un importante precursore della fantascienza. Scritto subito dopo la vittoria prussiana nella guerra franco-prussiana, descrive l'invasione della Gran Bretagna da parte di un Paese anonimo simile alla Germania.\nContesto storico.\nChesney era un capitano dei Royal Engineers (genio militare) ed era cresciuto in lui lo sconcerto per lo stato fatiscente delle forze armate britanniche. Egli utilizz\u00f2 la finzione narrativa come un espediente per diffondere le sue opinioni dove le lettere e gli articoli giornalistici non erano riusciti a incidere sulla coscienza pubblica.\nLa guerra franco-prussiana (1870-1871) aveva appena dimostrato la velocit\u00e0, la superiorit\u00e0 e l'adattabilit\u00e0 dell'esercito prussiano, il che significava che la rappresentazione di Chesney di un invasore in rapido movimento e determinato colpiva un nervo scoperto.\nStoria editoriale.\n\"La battaglia di Dorking\" fu pubblicata per la prima volta a puntate nel \"Blackwood's Magazine\", poi come pamphlet e infine come romanzo. Pass\u00f2 attraverso diverse edizioni e impegn\u00f2 l'interesse di soldati e politici, cos\u00ec come del pubblico dei lettori.\n\u00c8 apparsa in un gran numero di raccolte, compresa \"Before Armageddon\" di Michael Moorcock.\nIl Surrey fu anche la scena dell'invasione ne \"La guerra dei mondi\" (1898), il romanzo fantascientifico di H. G. Wells, in cui gli invasori alieni atterrano vicino Woking.\nTrama.\nLa storia \u00e8 narrata da un veterano senza nome che ha partecipato alla battaglia di Dorking e sta raccontando gli ultimi giorni prima e durante l'invasione della Bretagna. Si rivolge ai suoi nipoti come un evento trascorso da 50 anni.\nIniziando qualche tempo dopo un evento simile alla guerra franco-prussiana, le preoccupazioni crescono con la mobilitazione delle forze armate nei pressi dei Paesi Bassi. La Royal Navy viene distrutta da un'arma avveniristica (\"motori fatali\") e una forza d'invasione atterra improvvisamente vicino Harwich, nell'Essex, in Inghilterra.\nLa smilitarizzazione e la mancanza di formazione comportano che l'esercito sia costretto a mobilitare unit\u00e0 ausiliarie, condotte da ufficiali inefficaci e inesperti. I due eserciti infine convergono fuori Dorking nel Surrey, dove la forza britannica viene tagliata dal nemico che avanza e i superstiti sul lato britannico sono costretti a fuggire.\nLa storia termina con la conquista della Gran Bretagna e la sua conversione in una provincia fortemente tassata dell'impero invasore. L'Impero britannico viene demolito, solo Gibilterra e Malta vengono tenute dai tedeschi vittoriosi. Il Canada e le Indie Occidentali vengono cedute agli Stati Uniti, mentre ad Australia, India e Irlanda \u00e8 concessa l'indipendenza, con l'Irlanda che, come diretta conseguenza, entra in una lunga guerra civile."}
{"id": "4988603", "revid": "767487", "url": "https://it.wikipedia.org/wiki?curid=4988603", "title": "Kakushi toride no san akunin", "text": "Kakushi toride no san akunin (\u96a0\u3057\u7826\u306e\u4e09\u60aa\u4eba Kakushi Toride no San Akunin Za Rasuto Purinsesu, (titolo internazionale: \"The Last Princess\") \u00e8 un film del 2008 diretto da Shinji Higuchi.\nIl film, che vede Jun Matsumoto e Masami Nagasawa interpretare i ruoli dei due giovani protagonisti, \u00e8 un remake de \"La fortezza nascosta\" di Akira Kurosawa.\nTrama.\nA Makabe, servitore fedele della principessa Yuki, viene affidato il compito di trasportarla al sicuro assieme al suo vasto tesoro composto di lingotti d'oro. Travestitisi cos\u00ec da umili venditori ambulanti di legna da ardere, nascondono l'oro all'interno delle casse el legname in modo da passare inosservati ai posti di blocco lungo la strada che si trova sotto il controllo dell'avversario Takayama.\nLungo il viaggio s'imbattono in Takezo e Shimpachi, appena datisi alla macchia dopo esser fuggiti alla condanna ai lavori forzati nelle miniere d'oro; i due, dopo un primo momento di titubanza, accettano di aiutare la principessa, con la promessa di una generosa ricompensa da parte di Makabe."}
{"id": "4988604", "revid": "741067", "url": "https://it.wikipedia.org/wiki?curid=4988604", "title": "His Majesty, Bunker Bean (film 1925)", "text": ""}
{"id": "4988607", "revid": "1498232", "url": "https://it.wikipedia.org/wiki?curid=4988607", "title": "Bella d'estate/Stella del nord", "text": "Bella d'estate/Stella del nord \u00e8 un singolo del cantautore pop italiano Mango, pubblicato come 45 giri nel 1987 dall'etichetta discografica Fonit Cetra.\nIl disco ha avuto un grande successo, posizionandosi nell'agosto del 1987 alla quarta posizione dei singoli pi\u00f9 venduti in Italia.\nI brani.\nBella d'estate.\nScritto da Mango e Lucio Dalla, viene presentato al Festivalbar, diventando uno dei grandi successi dell'estate e venendo ancora oggi considerato una delle canzoni pi\u00f9 rappresentative degli anni ottanta.\nNel 2008 viene cantata da Mango in duetto con i Neri per Caso. Questa versione appare nell'album \"Angoli diversi\".\nNel 2020 il brano viene reinterpretato in due occasioni differenti: prima da Mika e Michele Bravi, che ne incidono una cover in duetto, e poi da Tiziano Ferro, nel disco \"\".\nStella del nord.\n\"Stella del nord\" \u00e8 il lato B del singolo. Il brano, scritto da Mango ed Alberto Salerno, \u00e8 anch'esso inserito nell'album. \nLa versione originale, con un testo diverso dal titolo \"Goodbye My Love\", \u00e8 stata composta per un album di inediti, mai pubblicato, di Patty Pravo, dopo la rottura del contratto con la sua casa discografica per via di accuse di plagio che la cantante subisce in quel periodo, a causa del brano \"Pigramente signora\". \nTuttavia, la Pravo ha interpretato \"Goodbye My Love\" in alcune occasioni: durante il \"Contatto\" tour (1987) e nel \"Live Arena di Verona - Sold Out\" (2009).\nVersioni internazionali.\n\"Bella d'estate\" \u00e8 stata incisa anche in spagnolo con il titolo \"Flor de verano\" ottenendo notevoli riscontri, inserita nella versione spagnola dell'album \"Adesso\" dal titolo \"Ahora\". Il singolo venne pubblicato anche in Germania raggiungendo la quinta posizione dei singoli pi\u00f9 venduti."}
{"id": "4988608", "revid": "741067", "url": "https://it.wikipedia.org/wiki?curid=4988608", "title": "A Dangerous Adventure", "text": ""}
{"id": "4988611", "revid": "775372", "url": "https://it.wikipedia.org/wiki?curid=4988611", "title": "Elezioni generali in Ghana del 2012", "text": "Le elezioni generali in Ghana del 2012 si tennero il 7 e 8 dicembre per l'elezione del Presidente e il rinnovo del Parlamento."}
{"id": "4988612", "revid": "1543377", "url": "https://it.wikipedia.org/wiki?curid=4988612", "title": "Intolleranza alimentare", "text": "Per intolleranza alimentare si intende una reazione avversa ad un alimento . \u00c8 un fenomeno distinto dalle allergie alimentari, che consistono in una reazione immunitaria dell'organismo a uno specifico componente (di solito una proteina) contenuto in un alimento.\nLe intolleranze alimentari sono oggetto di ampie controversie in medicina, sia per ci\u00f2 che concerne i meccanismi sottesi sia per quanto riguarda la sintomatologia e la diagnosi .\nDescrizione.\nLe intolleranze alimentari hanno caratteristiche diverse. Alcune sono enzimatiche, ovvero dettate dall'impossibilit\u00e0, per appunto mancanza di enzimi, di metabolizzare alcuni elementi (per es. l'intolleranza al lattosio o il favismo) .\nSintomi e segni.\nLe intolleranze possono causare un'assai vasta gamma di sintomi (dermatologici , respiratori, asmatici, allergici, gastrointestinali , neurologici e sistemici e altri ancora ). I sintomi possono manifestarsi con tempistiche e severit\u00e0 diverse; possono comparire saltuariamente o essere sempre presenti, allo stesso modo possono manifestarsi ore o giorni dopo l'ingestione di un certo alimento. La severit\u00e0 dei sintomi stessi dipende da \"quanto\" il paziente ha mangiato e da \"che cosa\" ha mangiato, oltre che dalla concomitanza di altri fattori.\nDermatologici.\nSi ha orticaria, angioedema, dermatite atopica, dermatite erpetiforme, peggioramento di un eczema, prurito .\nGastrointestinali.\nSi manifestano diarrea, costipazione cronica, afte, nausea, dispepsia, gastroenterite eosinofila, esofagite eosinofila (cfr. eosinofilia sanguigna), crampi addominali, intestino irritabile .\nRespiratori.\nSi annoverano congestione nasale e sinusale, irritazione alla gola, peggioramento dell'asma, anafilassi non IgE-mediata .\nNeurologici.\nCome sintomi neurologici si manifestano emicrania, nevralgia, parestesie, vertigini, modificazioni comportamentali nei bambini, cambiamenti di umore, letargia o affaticamento, mialgia, fascicolazioni benigne , dolori crescenti.\nDiagnosi e trattamento.\nUn modo (ancorch\u00e9 piuttosto empirico) per identificare un'intolleranza alimentare \u00e8 la dieta di eliminazione , una dieta molto restrittiva nella quale vengono esclusi tutti i cibi che possono potenzialmente innescare un'intolleranza. La dieta pu\u00f2 protrarsi da due a otto settimane, entro le quali solitamente i sintomi scompaiono (sempre che essi siano dovuti a un'intolleranza). Una volta che i sintomi sono sotto controllo, vengono reintrodotti i gruppi di alimenti che erano stati esclusi. Se reintroducendo un determinato gruppo ricompaiono i sintomi, allora tale gruppo \u00e8 quello responsabile, altrimenti si passa alla reintroduzione del gruppo successivo. Una volta scoperti i gruppi da evitare, si pu\u00f2 procedere al riformulazione della dieta. Tale procedura \u00e8 da effettuarsi esclusivamente sotto supervisione medica, procedere in modo autonomo pu\u00f2 essere pericoloso, in particolare per i pazienti affetti anche da altre patologie.\nI test sierologici che vengono spesso proposti per identificare le intolleranze alimentari non hanno alcuna valenza scientifica, essi misurano il livello di IgG relative a un particolare alimento; ma tale incremento nelle IgG \u00e8 una risposta fisiologica dell'organismo al consumo di un particolare alimento e non producono pertanto alcun sintomo ."}
{"id": "4988614", "revid": "66178947", "url": "https://it.wikipedia.org/wiki?curid=4988614", "title": "Sostanza (chimica)", "text": ""}
{"id": "4988615", "revid": "287204", "url": "https://it.wikipedia.org/wiki?curid=4988615", "title": "Coppa dei Campioni 1981-82", "text": ""}
{"id": "4988616", "revid": "287204", "url": "https://it.wikipedia.org/wiki?curid=4988616", "title": "Coppa delle Coppe 1981-82", "text": ""}
{"id": "4988617", "revid": "287204", "url": "https://it.wikipedia.org/wiki?curid=4988617", "title": "Coppa UEFA 1981-82", "text": ""}
{"id": "4988629", "revid": "247222", "url": "https://it.wikipedia.org/wiki?curid=4988629", "title": "Amore mio, diciamo cos\u00ec", "text": ""}
{"id": "4988630", "revid": "2091899", "url": "https://it.wikipedia.org/wiki?curid=4988630", "title": "Dodge 30", "text": "La 30 \u00e8 un'autovettura prodotta dalla Dodge dal 1917 al 1922. Fu l'evoluzione del primo modello realizzato dalla casa automobilistica statunitense, la 30-35. La 30 stata introdotta nel luglio del 1916 per il model year 1917.\nStoria.\nCome il modello che sostitu\u00ec, la Dodge 30 era dotata di un motore a valvole laterali e quattro cilindri in linea da 3.479 cm\u00b3 di cilindrata che erogava 35 CV di potenza. La potenza fiscale, da cui derivava il nome del modello, era di 30 CV. Il propulsore era anteriore, mentre la trazione era posteriore. Il cambio era a tre rapporti mentre la frizione era multidisco a secco. I freni erano meccanici e agivano sulle ruote posteriori.\nRispetto alla 30-35, il passo fu allungato. La Dodge 30 era disponibile con quattro tipi di carrozzeria, torpedo quattro porte, roadster due porte, berlina quattro porte e coup\u00e9 due porte.\nNel 1918 i cambiamenti alla meccanica ed alla linea furono minimi. I fanali diventarono elettrici e furono aggiunti all'offerta il tachimetro e l'avviamento elettrico. Nel 1920 fu introdotta la versione \"Rex\", che era contraddistinta da un parabrezza leggermente inclinato. Sulle versioni berlina erano disponibili, in luogo delle ruote \"artiglieria\", delle ruote a raggi. Nel 1921, tra le opzioni, era offerto l'impianto di riscaldamento.\nLa Dodge 30 fu sostituita dalla 116 dopo 632.673 esemplari prodotti."}
{"id": "4988631", "revid": "834", "url": "https://it.wikipedia.org/wiki?curid=4988631", "title": "Try and Get Me", "text": ""}
{"id": "4988637", "revid": "767487", "url": "https://it.wikipedia.org/wiki?curid=4988637", "title": "The Safety Curtain", "text": "The Safety Curtain \u00e8 un film muto del 1918 diretto da Sidney A. Franklin.\nTrama.\nA Londra, in un teatro di music hall scoppia un incendio e una delle ballerine, Puck, viene salvata dal capitano Merryon, che si trova nella capitale inglese durante un periodo di congedo dal suo incarico in India. I due si innamorano e Puck, che \u00e8 sposata, accetta di partire per l'India con il capitano perch\u00e9 spera che la notizia della morte del marito, che sembra perito nell'incendio, possa essere vera.\nIn India, i due filano d'amore e d'accordo, ma improvvisamente compare un vecchio corteggiatore londinese di Puck, Sylvester, che ricatta la donna dicendole che roviner\u00e0 la carriera di Merryon se lei non gli ceder\u00e0. La sua arma di ricatto \u00e8 proprio Vulcan, il marito di Puck, che \u00e8 ancora vivo e che si trova in quel momento a Bombay. Puck decide di andare dal marito e, prima di andarsene, lascia un biglietto dal capitano.\nNella capanna dove vive Vulcan, Puck scopre che quest'ultimo ha contratto il colera. L'uomo tenta di aggredirla, ma il male ha la meglio su di lui che cade a terra morto. In quel momento sopraggiunge Merryon che prende tra le braccia la donna che ama.\nProduzione.\nIl film fu prodotto dalla Norma Talmadge Film Corporation.\nDistribuzione.\nDistribuito dalla Select Pictures Corporation, il film - presentato da Joseph M. Schenck - usc\u00ec nelle sale cinematografiche USA il 10 luglio 1918. In Francia fu distribuito il 19 dicembre 1919 con il titolo \"Les Hirondelles\".\nCopie della pellicola sono conservate negli archivi dell'UCLA Film and Television Archive e in quelli dell'EYE Film Instituut Nederland."}
{"id": "4988638", "revid": "247222", "url": "https://it.wikipedia.org/wiki?curid=4988638", "title": "Vietato Funari", "text": ""}
{"id": "4988639", "revid": "767349", "url": "https://it.wikipedia.org/wiki?curid=4988639", "title": "Venezia, Italia", "text": ""}
{"id": "4988640", "revid": "767487", "url": "https://it.wikipedia.org/wiki?curid=4988640", "title": "De Luxe Annie", "text": "De Luxe Annie (o \"Deluxe Annie\") \u00e8 un film muto del 1918 diretto da Roland West.\nTrama.\nCorsa in aiuto del marito alle prese con una coppia di malviventi, Julie Kendal riceve un colpo in testa e perde la memoria. Finisce poi per mettersi con uno dei due delinquenti, Jimmy Fitzpatrick, che \u00e8 stato lasciato dalla sua complice, soprannominata De Luxe Annie. Un giorno, i due finiscono per trovare rifugio nella casa estiva dei Kendal, dove Julie ritrova il marito e, con l'assistenza del dottor Niblo, riuscir\u00e0 a ritrovare la memoria.\nProduzione.\nIl film fu prodotto dalla Norma Talmadge Film Corporation.\nDistribuzione.\nDistribuito dalla Select Pictures Corporation, il film usc\u00ec nelle sale cinematografiche USA il 19 maggio 1918. In Francia, venne distribuito con il titolo \"L'Irresponsable\" il 17 ottobre 1919; in Finlandia l'11 settembre 1922.\nCopia della pellicola viene conservata negli archivi della Library of Congress."}
{"id": "4988642", "revid": "767487", "url": "https://it.wikipedia.org/wiki?curid=4988642", "title": "La buona civetta", "text": "La buona civetta (\"The Probation Wife\") \u00e8 un film muto del 1919 diretto da Sidney Franklin. Prodotto da Joseph M. Schenck e Norma Talmadge, il film fu interpretato dalla stessa Talmadge e da Thomas Meighan, Florence Billings, Alec B. Francis, Walter McEwen, Amelia Summerville.\nTrama.\nSposa e madre felice, Josephine Mowbray consola un'amica, moglie infelice di un marito donnaiolo, raccontandole la propria storia: cresciuta nei bassifondi, era stata allevata in una bettola dove le avevano insegnato a derubare i clienti. Una sera, il famoso romanziere Harrson Wade e Nina, la sua fidanzata, entrano nel locale mentre stanno visitando quel quartiere malfamato. Fiducioso nell'innocenza di Josephine, Harrison le d\u00e0 una somma sufficiente per lasciare quel posto e rifarsi una vita, ma il denaro le viene confiscato dal suo tutore. Dopo un'irruzione della polizia nel locale, Josephine viene mandata in riformatorio da dove, per\u00f2, la ragazza riesce a fuggire. Dopo qualche tempo, Josephine e Harrison si rivedono: lui \u00e8 stato lasciato da Nina che gli ha preferito un uomo molto ricco. Rimasto solo, concorda con Josephine una patto che offrir\u00e0 a lei una casa e dei bei vestiti: loro due si sposeranno \"in bianco\", ovvero, il loro sar\u00e0 un matrimonio platonico, che permetter\u00e0 a Josephine di non dover tornare in riformatorio. Passati alcuni mesi, i due potranno poi divorziare. Ma le cose vanno diversamente: il matrimonio di Nina si \u00e8 rivelato un disastro e lei comincia a perseguitare Harrison. Un amico di Harrison, Huntley McMerton, aiuta allora Josephine a far ingelosire il marito che cade nella trappola, finendo finalmente per dichiarare il suo amore alla moglie. Adesso Josephine consiglia all'amica, per conquistare di nuovo il marito, di usare lo stesso metodo che, all'epoca, aveva adoperato lei.\nProduzione.\nIl film fu prodotto dalla Norma Talmadge Film Corporation.\nVenne girato nella Dining Room del Claridge Hotel, a Manhattan albergo che, secondo la pubblicit\u00e0, apparve per la prima volta sullo schermo.\nDistribuzione.\nIl copyright del film, richiesto dalla Norma Talmadge Film Corp., fu registrato il 3 marzo 1919 con il numero LP13471.\nDistribuito dalla Select Pictures Corporation, il film usc\u00ec nelle sale cinematografiche statunitensi il 24 maggio 1919. In Italia, distribuito dalla Selznick Pictures nel marzo 1924, ottenne il visto di censura 19356.\nCopia incompleta della pellicola (positivo 35\u00a0mm mancante del secondo rullo) si trova conservata negli archivi della Library of Congress di Washington e un'altra (un positivo in nitrato in due rulli a 35\u00a0mm) in quelli del George Eastman Museum di Rochester."}
{"id": "4988644", "revid": "438678", "url": "https://it.wikipedia.org/wiki?curid=4988644", "title": "Forum Sociale Europeo", "text": ""}
{"id": "4988645", "revid": "767487", "url": "https://it.wikipedia.org/wiki?curid=4988645", "title": "She Loves and Lies", "text": "She Loves and Lies \u00e8 un film muto del 1920 diretto da Chester Withey che ha come protagonisti Norma Talmadge e Conway Tearle. La sceneggiatura, firmata dallo stesso regista e da Grant Cooper, si basa sull'omonimo racconto di Wilkie Collins pubblicato a New York nel 1885 in \"Romantic Tales\".\nTrama.\nMarie Callender eredita una grossa fortuna da un suo vecchio ammiratore con la condizione che la giovane debba sposarsi. Lei ama Ernest, ma \u00e8 troppo timida per dichiararsi. Cos\u00ec, si traveste e gli si presenta come se fosse una donna molto pi\u00f9 anziana. L'uomo ha dei grossi problemi economici e la sua nuova conoscente gli propone la salvezza se lui accetter\u00e0 di sposarla: non solo, gli promette il divorzio se a lui capiter\u00e0 di innamorarsi di un'altra.\nPoi Marie si traveste di nuovo e si presenta a Ernest sotto le vesti di June Dayne. Giovane e bella, ben presto lo conquista. Quando Ernest confessa alla moglie di essersi innamorato di un'altra, lei si toglie il travestimento da vecchia e gli appare nel suo vero aspetto. Cos\u00ec l'uomo scopre di essersi innamorato della moglie.\nProduzione.\nIl film fu prodotto dalla Norma Talmadge Film Corporation con il titolo di lavorazione \"Two Women\".\nDistribuzione.\nIl copyright del film, richiesto dalla Select Pictures Corp., fu registrato il 24 dicembre 1920 con il numero LP14572. La Select lo distribu\u00ec nelle sale cinematografiche statunitensi nel gennaio 1920.\nConservazione.\nCopia incompleta della pellicola (due rulli mancanti) si trova conservata negli archivi della Library of Congress di Washington"}
{"id": "4988650", "revid": "838137", "url": "https://it.wikipedia.org/wiki?curid=4988650", "title": "Tommy Chong", "text": "Biografia.\nChong \u00e8 nato ad Edmonton, nella provincia canadese di Alberta, il 24 maggio del 1938, figlio di Stanley Chong, un camionista cinese, emigrato in Canada nel corso degli anni venti, e di Lorna Jean Gilchrist, una cameriera canadese di origini nord-irlandesi e francesi.\nResidente negli Stati Uniti, dove verso la fine degli anni ottanta ne ha conseguito la cittadinanza, Chong \u00e8 stato sposato, dal 1960 al 1970, con Maxine Sneed, di origini afro-canadesi e cherokee, dalla quale ha avuto due figlie: Rae Dawn Chong (nata nel 1961), attrice, e Robbi Chong (nata nel 1965), modella ed attrice. Nel 1975 si \u00e8 risposato con l'attrice statunitense Shelby Fiddis, con la quale tuttora convive e dalla quale ha avuto tre figli; la coppia ha poi adottato, nel 1978, un bambino di origini afro-americane e cinesi, Marcus, anch'egli attore.\nDoppiatori italiani.\nNelle versioni in italiano dei suoi film, Tommy Chong \u00e8 stato doppiato da:\nDa doppiatore \u00e8 sostituito da:"}
{"id": "4988651", "revid": "256896", "url": "https://it.wikipedia.org/wiki?curid=4988651", "title": "Giornata Mondiale della Giovent\u00f9 1985", "text": ""}
{"id": "4988655", "revid": "256896", "url": "https://it.wikipedia.org/wiki?curid=4988655", "title": "Croce della Giornata Mondiale della Giovent\u00f9", "text": ""}
{"id": "4988659", "revid": "76963", "url": "https://it.wikipedia.org/wiki?curid=4988659", "title": "Don Stark", "text": "Doppiatori italiani.\nNelle versioni in italiano dei suoi film, Don Stark \u00e8 stato doppiato da:"}
{"id": "4988661", "revid": "256896", "url": "https://it.wikipedia.org/wiki?curid=4988661", "title": "Commissione per la Verit\u00e0 e la Riconciliazione (Sudafrica)", "text": ""}
{"id": "4988662", "revid": "256896", "url": "https://it.wikipedia.org/wiki?curid=4988662", "title": "Giornata Mondiale della Giovent\u00f9 1989", "text": ""}
{"id": "4988663", "revid": "256896", "url": "https://it.wikipedia.org/wiki?curid=4988663", "title": "Giornata Mondiale della Giovent\u00f9 2002", "text": ""}
{"id": "4988666", "revid": "256896", "url": "https://it.wikipedia.org/wiki?curid=4988666", "title": "Giornata Mondiale della Giovent\u00f9 2005", "text": ""}
{"id": "4988668", "revid": "256896", "url": "https://it.wikipedia.org/wiki?curid=4988668", "title": "Giornata Mondiale della Giovent\u00f9 2011", "text": ""}
{"id": "4988670", "revid": "290948", "url": "https://it.wikipedia.org/wiki?curid=4988670", "title": "Dpd1", "text": ""}
{"id": "4988671", "revid": "256896", "url": "https://it.wikipedia.org/wiki?curid=4988671", "title": "Giornata Mondiale della Giovent\u00f9 2013", "text": ""}
{"id": "4988673", "revid": "256896", "url": "https://it.wikipedia.org/wiki?curid=4988673", "title": "Giornata Mondiale della Giovent\u00f9 1987", "text": ""}
{"id": "4988674", "revid": "256896", "url": "https://it.wikipedia.org/wiki?curid=4988674", "title": "Giornata Mondiale della Giovent\u00f9 1997", "text": ""}
{"id": "4988676", "revid": "256896", "url": "https://it.wikipedia.org/wiki?curid=4988676", "title": "Giornata Mondiale della Giovent\u00f9 2000", "text": ""}
{"id": "4988678", "revid": "290948", "url": "https://it.wikipedia.org/wiki?curid=4988678", "title": "4-ammino-N,N-dietilanilina", "text": ""}
{"id": "4988679", "revid": "256896", "url": "https://it.wikipedia.org/wiki?curid=4988679", "title": "Giornata Mondiale della Giovent\u00f9 1993", "text": ""}
{"id": "4988680", "revid": "66179760", "url": "https://it.wikipedia.org/wiki?curid=4988680", "title": "Thawal Thamrong Navaswadhi", "text": ""}
{"id": "4988681", "revid": "256896", "url": "https://it.wikipedia.org/wiki?curid=4988681", "title": "Giornata Mondiale della Giovent\u00f9 1991", "text": ""}
{"id": "4988683", "revid": "256896", "url": "https://it.wikipedia.org/wiki?curid=4988683", "title": "Giornata Mondiale della Giovent\u00f9 2008", "text": ""}
{"id": "4988685", "revid": "256896", "url": "https://it.wikipedia.org/wiki?curid=4988685", "title": "Giornata Mondiale della Giovent\u00f9 2016", "text": ""}
{"id": "4988689", "revid": "256896", "url": "https://it.wikipedia.org/wiki?curid=4988689", "title": "Ordine Nero", "text": ""}
{"id": "4988693", "revid": "256896", "url": "https://it.wikipedia.org/wiki?curid=4988693", "title": "Ordre Nouveau", "text": ""}
{"id": "4988694", "revid": "188116", "url": "https://it.wikipedia.org/wiki?curid=4988694", "title": "Le Parti de Gauche", "text": ""}
{"id": "4988696", "revid": "256896", "url": "https://it.wikipedia.org/wiki?curid=4988696", "title": "Fronte di sinistra (Francia)", "text": ""}
{"id": "4988698", "revid": "110157", "url": "https://it.wikipedia.org/wiki?curid=4988698", "title": "D\u0101r al-\u02bfAdl", "text": "La D\u0101r al-\u02bfAdl (, lett. \"Casa, o sede, della Giustizia\") \u00e8 stata un'istituzione islamica destinata ad ospitare i lavori giuridicamente rilevanti, coordinati dalla magistratura statale dei Q\u0101\u1e0d\u012b.\nStoria.\nEvoluzione fortemente innovativa del \"qa\u1e0d\u0101\u02be al-ma\u1e93\u0101lim\" o \"al-na\u1e93ar f\u012b l-ma\u1e93\u0101lim\", la prima struttura creata per ospitare la magistratura statale \u00e8 stata quella voluta dal Sultano zengide, il turco N\u016br al-D\u012bn Ma\u1e25m\u016bd b. Zank\u012b (il nostro Norandino) a Damasco nel 1163, mentre l'ultima fu quella fatta erigere nel 1315 sulla Cittadella del Cairo (\"Qal\u02bfat al-Jabal\") per volont\u00e0 del Sultano turco mamelucco al-Mal\u012bk al-N\u0101\u1e63ir N\u0101\u1e63ir al-D\u012bn Mu\u1e25ammad ibn Qal\u0101w\u016bn (\"r.\" 1294-1341), poi restaurata profondamente nel 1334.&lt;br&gt;\nTra questi due estremi sono ricordate altre tre strutture finalizzate al medesimo scopo: quella di Aleppo del 1189, eretta da al-Zahir Ghazi (figlio di Saladino), quella dell'Ayyubide al-Malik al-K\u0101mil del 1207 e quella del 1262, voluta dal Mamelucco Baybars."}
{"id": "4988701", "revid": "11959", "url": "https://it.wikipedia.org/wiki?curid=4988701", "title": "Sumays\u0101\u1e6d", "text": ""}
{"id": "4988705", "revid": "287204", "url": "https://it.wikipedia.org/wiki?curid=4988705", "title": "Serie A 1999-00", "text": ""}
{"id": "4988706", "revid": "287204", "url": "https://it.wikipedia.org/wiki?curid=4988706", "title": "Serie B 1999-00", "text": ""}
{"id": "4988707", "revid": "287204", "url": "https://it.wikipedia.org/wiki?curid=4988707", "title": "Serie C1 1999-00", "text": ""}
{"id": "4988708", "revid": "287204", "url": "https://it.wikipedia.org/wiki?curid=4988708", "title": "Serie C2 1999-00", "text": ""}
{"id": "4988709", "revid": "339392", "url": "https://it.wikipedia.org/wiki?curid=4988709", "title": "Serie D 1999-00", "text": ""}
{"id": "4988710", "revid": "339392", "url": "https://it.wikipedia.org/wiki?curid=4988710", "title": "Eccellenza 1999-00", "text": ""}
{"id": "4988711", "revid": "486946", "url": "https://it.wikipedia.org/wiki?curid=4988711", "title": "Promozione 1999-00", "text": ""}
{"id": "4988714", "revid": "287204", "url": "https://it.wikipedia.org/wiki?curid=4988714", "title": "Coppa Italia Serie D 1999-00", "text": ""}
{"id": "4988716", "revid": "339392", "url": "https://it.wikipedia.org/wiki?curid=4988716", "title": "Capitan Harlock SSX", "text": ""}
{"id": "4988721", "revid": "767487", "url": "https://it.wikipedia.org/wiki?curid=4988721", "title": "Associazione Calcio Reggiana 1919 2007-2008", "text": "Questa voce raccoglie le informazioni riguardanti della Associazione Calcio Reggiana 1919 nelle competizioni ufficiali della stagione 2007-2008.\nLa stagione.\nTerzo anno di C2 e Reggiana che punta alla promozione diretta. Dopo la conferma dell'allenatore Alessandro Pane, arrivano i rinforzi, tra questi i terzini Mallus e Anderson (dal Treviso), ritorna il centrale difensivo Zini (aveva giocato nel Catanzaro). Arrivano anche i portieri Ambrosio e Tomasig. Poi i due ex spezzini Ponzo e Alessi, quest'ultimo la mezza punta che mancava, oltre all'attaccante Pelatti. In attacco il giovane Catellani si alterna con l'esperto Martinetti.\nLo stadio Giglio, ancora nelle mani della curatela fallimentare, \u00e8 ridotto a 7.500 posti che sono quasi tutti esauriti nel match clou col Bassano del 6 aprile 2008, che si conclude in parit\u00e0 a quattro giornate dal termine. I veneti, capilista, sembrano irraggiungibili. Invece il Bassano perde due partite consecutive e la Reggiana vince a Viterbo e in casa con il Giulianova. A Castelnuovo in Garfagnana il 27 aprile del 2008 la Reggiana, col pareggio, conquista la matematica certezza della promozione in C1. \nBiblioteca.\nMauro Del Bue, \"Una storia Reggiana, vol IV, le partite, i personaggi, le vicende dalla serie A al centenario,\" Tecnograf Reggio Emilia 2019, pp. 167-180."}
{"id": "4988727", "revid": "601933", "url": "https://it.wikipedia.org/wiki?curid=4988727", "title": "The Perfect Wagnerite", "text": ""}
{"id": "4988728", "revid": "599013", "url": "https://it.wikipedia.org/wiki?curid=4988728", "title": "Mielinolisi pontina centrale", "text": "La mielinolisi pontina centrale (CPM), conosciuta anche come sindrome da demielinizzazione osmotica, \u00e8 una malattia neurologica causata da un grave danno a carico della guaina di mielina delle cellule nervose che costituiscono il ponte del tronco encefalico. La causa della malattia \u00e8 prevalentemente iatrogena. Si caratterizza per l'insorgenza di paralisi acuta, disfagia (difficolt\u00e0 a deglutire), disartria (difficolt\u00e0 a parlare), e altri sintomi neurologici.\nPu\u00f2 verificarsi anche in altre zone cerebrali esterne al ponte, \nper questo alcuni autori ritengono pi\u00f9 corretto il termine sindrome da demielinizzazione osmotica che permette di comprendere anche un coinvolgimento di aree esterne al ponte.\nLa mielinolisi pontina centrale si presenta pi\u00f9 comunemente come complicanza del trattamento dei soggetti affetti da grave iponatriemia, spesso a seguito di concentrazioni di natriemia che mettono a rischio la vita del paziente. La sindrome si verifica come conseguenza di un rapido aumento della tonicit\u00e0 sierica dopo trattamento di individui con iponatremia grave e cronica, che presentano adattamenti intracellulari allo stato di ipotonia persistente in cui versano. \nAl fine di prevenire la mielinolisi pontina centrale, l'iponatriemia deve essere corretta ad una velocit\u00e0 non superiore a 12-20\u00a0mmol/L di sodio al giorno.\nAnche se \u00e8 meno comune, la sindrome pu\u00f2 anche presentarsi in soggetti con una storia di alcolismo cronico o di altre condizioni legate ad una ridotta funzionalit\u00e0 epatica. In questi casi, la condizione \u00e8 spesso correlata alla correzione delle concentrazioni di sodio o dello squilibrio elettrolitico.\nStoria.\nLa prima descrizione della mielinolisi pontina centrale (CPM), come entit\u00e0 clinica unica, si deve ad Adams e collaboratori. Gli studi su quest'entit\u00e0 furono pubblicati nel 1958 grazie alle osservazioni eseguite su pazienti che soffrivano di problemi e patologie correlate all'alcool oppure alla malnutrizione. Questi pazienti sviluppavano tetraparesi spastica, paralisi pseudobulbare, e vari gradi di encefalopatia o coma, causati da demielinizzazione acuta, non su base infiammatoria, localizzata a livello del ponte di Varolio.\nSuccessivamente divenne chiaro come il disturbo fosse prevalentemente associato all'iponatriemia grave e prolungata, in particolare quando questa viene trattata in modo eccessivamente energico e con troppa rapidit\u00e0.\nPer questo motivo, in anni recenti, gli studiosi raccomandano di individuare per tempo i pazienti che presentano condizioni predisponenti alla sindrome e quindi eseguire un trattamento delle alterazioni elettrolitiche pi\u00f9 graduale e ponderato, proprio al fine di ridurre l'incidenza di questa grave forma di mielinolisi osmotica.\nEpidemiologia.\nIl disturbo \u00e8 certamente raro e si sviluppa occasionalmente perfino in soggetti con iponatremia cronica e trattati in modo aggressivo. La sua esatta incidenza \u00e8 sconosciuta e non esistono, allo stato, indagini epidemiologiche al riguardo. In uno studio effettuato post-mortem su pazienti sottoposti a trapianto di fegato \u00e8 stato dimostrato che la mielinolisi pontina centrale era presente in circa il 30% dei soggetti. Il disturbo sembra presentarsi pi\u00f9 frequentemente nelle femmine che nei maschi.\nEziologia.\nLa causa pi\u00f9 comune \u00e8 una correzione troppo rapida delle concentrazioni di sodio in caso di iponatriemia.\nStatisticamente nei pazienti iponatriemici alcune condizioni facilitano l'insorgenza di mielinolisi pontina centrale, in particolare una natriemia &lt;120 mEq/L che si mantiene per pi\u00f9 di 48 ore, un trattamento che si avvale di una aggressiva terapia con fluidi endovena ed il ricorso a soluzioni saline ipertoniche, infine lo sviluppo di ipernatriemia durante il trattamento.\nTuttavia si deve notare che la mielinolisi pontina centrale si verifica raramente perfino in soggetti che hanno sviluppato iponatremia cronica e sono stati trattati in modo aggressivo e troppo rapido per risolvere il disturbo elettrolitico.\nLa gran parte di questi pazienti non sviluppa mielinolisi pontina centrale. Evidentemente debbono esistere altri fattori di rischio e/o condizioni predisponenti che tuttora sfuggono alla comprensione degli studiosi.\nLa sindrome colpisce anche soggetti alcolisti cronici che manifestano una classica sintomatologia astinenziale. In questi casi la sindrome sembra completamente non correlata all'iponatriemia o ad una sua correzione troppo rapida.\nIn letteratura viene anche riportato che la sindrome pu\u00f2 complicare anche altre condizioni:\nFisiopatologia.\nAttualmente si ritiene che le cellule del cervello siano in grado di regolare la loro osmolarit\u00e0 modificando le concentrazioni di alcune sostanze ad attivit\u00e0 osmotica come ad esempio inositolo, betaina e glutammina. In caso di iponatriemia le concentrazioni di queste sostanze cadono, conseguentemente le cellule si rigonfiano di acqua. Un meccanismo simile, ma opposto, si verifica in caso di ipernatremia: in quest'ultimo caso le cellule si \"restringono\" perdendo liquidi nel tentativo di andare a diluire il liquido esterno alla cellula, ipernatriemico. Si comprende perci\u00f2 come una rapida correzione della natriemia potrebbe causare una relativa ipertonia del liquido extracellulare. In conseguenza di ci\u00f2 \"acqua libera\" esce dalle cellule per andare a diminuire questo ipertono relativo. \nSembra che sia questo il meccanismo che porta alla mielinolisi pontina centrale, la quale clinicamente viene a manifestarsi come paralisi. Il cervello sembra ridursi nelle sue dimensioni. La demielinizzazione degli assoni (le fibre nervose del cervello) li viene a danneggiare gravemente.\nNel contesto di una natriemia cronicamente bassa, le cellule del cervello (neuroni e cellule gliali) si adeguano: l'effetto netto \u00e8 quello di spostare acqua fuori dall'interstizio ed equilibrare (o quasi) la tonicit\u00e0 intracellulare e quella extracellulare. L'iponatremia cronica viene perci\u00f2 ad essere compensata.\nCon la correzione dell'iponatriemia attraverso la somministrazione di fluidi endovenosi, la tonicit\u00e0 intra ed extracellulare varia nuovamente, questa volta in direzione opposta. Con l'uso di soluzione salina ipertonica per via endovenosa, la correzione pu\u00f2 essere troppo veloce, e ci\u00f2 non consente tempo sufficiente alle cellule del cervello di adeguarsi alle nuove condizioni di tonicit\u00e0.\nIn circa il 10% dei pazienti con mielinolisi pontina centrale, la demielinizzazione riguarda aree cerebrali diverse da quella pontina, ad esempio il talamo, i nuclei della base e il cervelletto.\nIl meccanismo preciso che porta alla distruzione della guaina mielinica non \u00e8 ancora conosciuto. Tuttavia l'ipotesi che, in diverse regioni cerebrali caratterizzate dalla presenza ravvicinata di aree di materia bianca e grigia, sia proprio l'edema cellulare (causato da variazioni di tipo osmotico, a determinare la compressione dei tratti di fibre nervose, inducendo la demielinizzazione, risulta quella pi\u00f9 accreditata. Verosimilmente proprio nel ponte, ove avviene l'incrociamento a griglia fra fibre longitudinali di passaggio e fibre trasversali che si portano in direzione del cervelletto, l'edema cellulare osmotico \u00e8 in grado di provocare una sorta di \u201cstrangolamento assonale\u201d che evolve in demielinizzazione.\nSegni e sintomi.\nLa sindrome pu\u00f2 presentarsi in modo molto eterogeneo, a seconda dell'area del cervello che viene ad essere danneggiata. Generalmente compaiono confusione mentale, delirio, convulsioni, letargia e alterazioni dello stato di coscienza, cambiamento della postura e dell'andatura, nonch\u00e9 la diminuzione o la cessazione della funzione respiratoria.\nI sintomi che si osservano con maggiore frequenza in questo disturbo sono la paraparesi oppure la tetraplegia acuta, la disfagia, disartria (difficolt\u00e0 di linguaggio), diplopia, e la perdita di coscienza. Possono inoltre associarsi allucinazioni, tremore alle mani, spasmi a carico di diversi gruppi muscolari facciali o degli arti, anisocoria e altri sintomi neurologici correlati a danni del tronco encefalico.\n\u00c8 stata inoltre segnalata la possibilit\u00e0 che si verifichi una sindrome locked-in, ovvero una situazione di tetraplegia e paralisi della maggior parte dei muscoli a controllo bulbare, nella quale, tuttavia, il paziente non perde le funzioni cerebrali superiori e di tipo cognitivo.\nQuesta sindrome sembra essere la conseguenza di una rapida mielinolisi delle vie corticobulbari e corticospinali nel tronco encefalico.\nDiagnosi.\nL'esame neurologico pu\u00f2 mettere in evidenza alterazione dei riflessi osteotendinei, paralisi dei nervi cranici, deficit di forza di tutti e quattro gli arti (tetraparesi spastica), alterazioni dei movimenti oculari, segni suggestivi di malattia del motoneurone (debolezza di una mano, di una gamba, debolezza dei muscoli mimici facciali o di quelli che permettono di parlare o di deglutire).\nEsami di laboratorio.\nL'esame del liquor cefalorachidiano (CSF) \u00e8 raramente utile, tranne che per motivi di diagnosi differenziale. Gli studi del liquor possono comunque mettere in evidenza un aumento delle proteine e del numero di leucociti (pleocitosi).\nEsami strumentali.\nUna risonanza magnetica (RM) dell'encefalo \u00e8 l'esame strumentale principale. In alternativa, pur con una minore capacit\u00e0 di risoluzione, \u00e8 possibile eseguire una tomografia assiale computerizzata. Un gran numero di pazienti presentano una TC o RM iniziale normale e in molti casi le lesioni non divengono evidenti prima che siano passate diverse settimane dall'insorgenza acuta dei sintomi.\nTipicamente nella RM le immagini T2-pesate dimostrano la presenza di zone iperintense o luminose a dimostrazione della avvenuta demielinizzazione di quelle aree, ed in conseguenza di un relativo aumento del contenuto di acqua in quelle regioni.\nL'elettroencefalografia \u00e8 molto poco specifica e si limita a evidenziare un diffuso rallentamento dell'attivit\u00e0 cerebrale.\nI potenziali evocati del tronco cerebrale possono anticipare temporalmente le anomalie evidenziabili grazie alle tecniche di neuroimaging.\nTrattamento.\nIl trattamento del paziente \u00e8 di supporto. Poich\u00e9 la mielinolisi \u00e8 quasi sempre una conseguenza di una correzione troppo rapida di uno stato di iponatriemia cronica, si ritiene che la correzione non dovrebbe eccedere la velocit\u00e0 di 10\u00a0mmol/L/giorno o 0,5 mEq/L/ora. Anche se esistono ancora alcune controversie sul tasso di correzione, vi \u00e8 accordo generale sul fatto che deve essere evitata l'ipernatriemia.\nI pazienti affetti da alcolismo devono ricevere un'adeguata integrazione di vitamine (particolarmente di tiamina o vitamina B1) ed attentamente valutati nel loro stato nutrizionale. Ci\u00f2 aiuta a prevenire quei casi di demielinizzazione che si associano ad encefalopatia di Wernicke.\nSfortunatamente una volta instauratosi il processo di demielinizzazione non esiste una cura o un trattamento specifico. Le uniche cure possibili sono di supporto, con l'obiettivo di prevenire alcune possibili complicazioni come la polmonite ab ingestis, la trombosi venosa profonda, le piaghe da decubito.\nUna volta che il paziente si sia clinicamente stabilizzato, \u00e8 opportuno che sia valutato da uno specialista in neuroriabilitazione ed eventualmente trasferito per eseguire adeguate terapia orientate al recupero delle capacit\u00e0 funzionali residue.\nPrognosi.\nLa prognosi di questi pazienti \u00e8 scarsa e l'evoluzione verso la morte un evento comune, spesso entro pochi giorni dalla rapida evoluzione verso il coma. Tuttavia dati recenti indicano che la prognosi anche dei pazienti critici possa essere migliore di quanto si ritenga normalmente, nonostante le gravi manifestazioni cliniche iniziali e una certa tendenza da parte dei rianimatori a sottostimare una possibile evoluzione favorevole.\nLa maggior parte dei pazienti comunque sopravvive, ma solo circa un terzo recupera completamente. I restanti sopravvissuti presentano disabilit\u00e0 di vario grado, spesso estremamente gravi. Dei sopravvissuti circa un terzo, pur disabile, \u00e8 ancora in grado di vivere autonomamente.\nLe disabilit\u00e0 permanenti variano da tremori minori fino all'atassia e a segni di gravi danni cerebrali, come ad esempio la tetraparesi spastica e la sindrome locked-in. Una volta che la condizione si \u00e8 stabilizzata, si possono osservare alcuni lenti miglioramenti, che talvolta richiedono diversi mesi.\nLe possibili complicazioni possono essere:\nLa durata del ricovero del paziente \u00e8 sostanzialmente in funzione della gravit\u00e0 del danno assonale."}
{"id": "4988729", "revid": "458786", "url": "https://it.wikipedia.org/wiki?curid=4988729", "title": "Associazione Calcio Reggiana 1919 2008-2009", "text": "Questa voce raccoglie le informazioni riguardanti della Associazione Calcio Reggiana 1919 nelle competizioni ufficiali della stagione 2008-2009.\nLa stagione.\nSi inizia con la guerra dei tornelli che il decreto Amato rende obbligatori assieme ai biglietti nominativi. Anche il Giglio non \u00e8 a norma e la Reggiana (che si avvale dell'arrivo di giocatori quali i difensori Mei e Scantamburlo, dal Venezia, del centrocampista Padoin, dallo Spezia, e di tre attaccanti: Dall'Acqua, Falconieri e Florian) deve giocare la sua prima gara (dopo la vittoria di Cesena) a Sassuolo, dove viene sconfitta dalla Pro Patria per 3 a 1. Gli abbonati, esclusi quelli dei palchi, circa 300, e gli sponsor, sono 1800.\nIl prosieguo del campionato \u00e8 per\u00f2 positivo per gli uomini di mister Pane. A novembre arriva l'esterno d'attacco Nardini, poco dopo l'attaccante Martini. La Reggiana conquista i play off promozione. Nella gara con la Pro Patria la Reggiana prima segna tre gol e poi si fa sopraffare dai tigrotti che si affermano per 5 a 4. Nella gara di ritorno stessa storia. Prima la Reggiana si porta sul 2 a 0 e alla fine cede per 3 a 2. In finale col Padova va la squadra di Busto Arsizio.\nBiblioteca.\nMauro Del Bue, \"Una storia Reggiana, vol. IV, le partite, i personaggi, le vicende dalla serie A al centenario,\" Tecnograf 2019, pp. 181-195."}
{"id": "4988734", "revid": "481666", "url": "https://it.wikipedia.org/wiki?curid=4988734", "title": "Deluxe Annie", "text": ""}
{"id": "4988735", "revid": "767487", "url": "https://it.wikipedia.org/wiki?curid=4988735", "title": "Eddi Reader", "text": "Biografia.\nNata a Glasgow, \u00e8 la maggiore di sette figli. Suo fratello Francis \u00e8 anch'egli cantante nel gruppo Trashcan Sinatras. Da giovane inizia a studiare la chitarre e si esibisce nel circuito busking. Ad inizio carriera ha cantato come corista per i Gang of Four. Nel 1983 si \u00e8 trasferita a Londra e ha lavorato con Eurythmics, The Waterboys e Alison Moyet. Nel 1984 incontra Mark Nevin e poco dopo d\u00e0 vita con lui ai Fairground Attraction. La band ottiene grandi successi (su tutti il singolo \"Perfect\") ma si scioglie nel 1989.\nDopo un congedo per maternit\u00e0, pubblica il suo primo album da solista nel 1992. Il secondo album, l'eponimo \"Eddi Reader\", pubblicato nel 1994, raggiunge la quarta posizione nella Official Albums Chart e le permette di vincere il BRIT Award come miglior artista britannica.\nNel 2003 ha registrato un album con testi scritti dal poeta scozzese Robert Burns. Nello stesso anno ha ricevuto il riconoscimento di Ordine dell'Impero Britannico."}
{"id": "4988740", "revid": "436258", "url": "https://it.wikipedia.org/wiki?curid=4988740", "title": "JP-11", "text": ""}
{"id": "4988743", "revid": "21880", "url": "https://it.wikipedia.org/wiki?curid=4988743", "title": "Dactyloidae", "text": ""}
{"id": "4988744", "revid": "767487", "url": "https://it.wikipedia.org/wiki?curid=4988744", "title": "Katie Herzig", "text": "Biografia.\nKatie Herzig \u00e8 nata in California, ma \u00e8 cresciuta a Fort Collins (Colorado). Si \u00e8 formata e ha studiato come giornalista. Mentre frequentava la University of Colorado Boulder, nel 1997 forma un gruppo musicale chiamato Newcomers Home. Il gruppo si scioglie nel 2006. Nel 2004 l'artista aveva pubblicato il suo album d'esordio. Nel 2006 ha pubblicato il suo secondo disco. Ha collaborato con Kim Richey. Inoltre alcuni suoi brani sono presenti in diversi telefilm e serie TV (\"Grey's Anatomy\", \"One Tree Hill\", \"Pretty Little Liars\"). Dopo la pubblicazione di \"Weightless\", si \u00e8 trasferita a Nashville."}
{"id": "4988745", "revid": "122391978", "url": "https://it.wikipedia.org/wiki?curid=4988745", "title": "Porto di Signa", "text": "Il porto di Signa era un porto sull'Arno che serviva Firenze, per questo si ritrova in letteratura anche come porto fluviale di Firenze.\nNel medioevo il ponte di Signa era l'unico tra Firenze e Pisa e nei suoi pressi nacque il porto, dato che la navigazione a monte di quel punto era difficoltosa a causa delle variazioni di portata. Era comunque necessario utilizzare delle imbarcazioni a fondo piatto, i navicelli; le merci venivano trasportate a Firenze a dorso di mulo.\nGrazie al porto Signa divenne un centro economico rilevante e sede di un importante mercato."}
{"id": "4988746", "revid": "200568", "url": "https://it.wikipedia.org/wiki?curid=4988746", "title": "Porto fluviale di Firenze", "text": ""}
{"id": "4988747", "revid": "124478808", "url": "https://it.wikipedia.org/wiki?curid=4988747", "title": "Mario Calvino", "text": "Biografia.\nNato da Giovan Bernardo Calvino e Assunta Guagno, terminati gli studi superiori nella citt\u00e0 natale, si trasferisce a Pisa dove si laurea in scienze agrarie nel 1899.\nMassone, il 28 aprile 1902 \u00e8 affiliato Maestro nella Loggia \"Mazzini\" di Sanremo e successivamente si affilia alla Loggia \"Garibaldi\" di Imperia.\nNei primi anni del Novecento si prodiga per estendere il processo di floricoltura nella zona dell'imperiese, dove \u00e8 nominato direttore della cattedra ambulante di agricoltura. Nell'ambito della viticoltura evidenzia l'importanza della pratica del sovescio e della concimazione chimica.\nNel febbraio 1908 il suo nome viene associato ad un intricato caso internazionale, il cosiddetto \"caso Calvino\", che invest\u00ec in particolare le diplomazie italiana e russa, in relazione al fallito attentato dell'imperatore Nicola II: la stampa diede risalto al fatto che l'attentatore dello zar, arrestato e condannato alla pena di morte, risultava essere un giornalista italiano di nome Mario Calvino. La mobilitazione di intellettuali e parlamentari, tesa a scongiurarne l'esecuzione, si rivel\u00f2 vana. Nel prosieguo delle indagini la polizia russa scopr\u00ec che non si trattava di un italiano, ma del matematico e astronomo russo Vsevolod Vladimirovi\u010d Lebedincev, di idee anarchiche, esule e rientrato in Russia sotto falsa identit\u00e0, grazie al passaporto e alla tessera di giornalista di Mario Calvino.\nVisto che tali documenti risultavano essere autentici, la polizia italiana ne chiese conto a Calvino che forn\u00ec agli inquirenti una spiegazione scarsamente verosimile, secondo la quale il passaporto gli era stato sottratto da Lebedincev in occasione di un fortuito incontro in treno e poi, a causa dei suoi numerosi impegni, si era scordato di denunciarne il furto.\nLa spiegazione fornita era davvero poco credibile e, sentendosi in serio pericolo, nel gennaio 1909 Calvino approfitt\u00f2 di un viaggio di lavoro in Francia per recarsi a Le Havre allo scopo di imbarcarsi per gli Stati Uniti d'America e poi raggiungere il Messico, dove partecip\u00f2 alla rivoluzione messicana di Pancho Villa.\nNel 1913 divenne vicedirettore della \"Scuola nazionale di agricoltura\" messicana, occupandosi parallelamente del ruolo di segretario della \"Societ\u00e0 agraria messicana\". Nel 1916 venne nominato dal governo del paese centroamericano direttore dei servizi agrari dello Yucat\u00e1n.\nNel 1917, a causa del deteriorarsi della situazione politica, accett\u00f2 l'incarico di Direttore della Stazione Sperimentale di Agricoltura a Santiago de las Vegas, vicino all'Avana, a Cuba, dove nel 1920 lo avrebbe raggiunto Eva Mameli e dove nel 1923 sarebbe nato il primogenito Italo. Secondo alcuni i due si sarebbero sposati per procura dopo un unico fugace incontro. Tra il 1922 e il 1925 Calvino compie dei viaggi in Brasile e alle Hawaii, studiando in particolare le coltivazioni della canna da zucchero. Dal 1925 rientra con la famiglia in Italia (due anni pi\u00f9 tardi nascer\u00e0 il secondo figlio, Floriano), dirigendo da allora sino a poco prima della morte la stazione sperimentale di floricoltura intitolata a Orazio Raimondo. Calvino si era iscritto al Partito Nazionale Fascista al rientro in Italia nel 1926 e nel 1936, avendo ottenuto l'assegnazione di un corso di agricoltura tropicale e subtropicale presso l'Universit\u00e0 di Torino, giur\u00f2 fedelt\u00e0 al Re e al Fascismo.\nOltre ad articoli di olivicoltura e di orticoltura, e a numerose relazioni tecniche relative sia al periodo in cui ha retto la cattedra ambulante di agricoltura nella provincia di Porto Maurizio sia al periodo in cui ha diretto la stazione sperimentale di floricoltura di Sanremo, Mario Calvino ha pubblicato diversi trattati scientifici e un manuale di giardinaggio, scritto con sua moglie, edito da Paravia nel 1940 e ristampato nel 2011 da Donzelli.\nDopo l'ennesimo viaggio a Roma per preparare delle pratiche, fu colpito da una bronchite e mor\u00ec a Sanremo il 25 ottobre 1951."}
{"id": "4988755", "revid": "57342", "url": "https://it.wikipedia.org/wiki?curid=4988755", "title": "Giacomo Calvino", "text": ""}
{"id": "4988756", "revid": "297031", "url": "https://it.wikipedia.org/wiki?curid=4988756", "title": "Francesco Caio", "text": "Da maggio 2018 \u00e8 Presidente del Consiglio di Amministrazione di Saipem S.p.A.\nIl 29 giugno del 2020 \u00e8 stato altresi nominato Presidente di Alitalia ITA (con Fabio Lazzerini nel ruolo di Amministratore Delegato), la newco che dovrebbe ereditare asset e personale di Alitalia in Amministrazione Straordinaria:\nDa maggio 2014 ad aprile 2017 ha ricoperto l'incarico di amministratore delegato e direttore generale del gruppo Poste Italiane S.p.A. In precedenza ha ricoperto ruoli dirigenziali per aziende private ed \u00e8 stato consulente per il Governo Inglese e poi per il Governo Italiano nella definizione delle strategie nazionali di digitalizzazione dei rispettivi Paesi.\nFormazione.\nLaureato con lode in ingegneria elettronica al Politecnico di Milano nel 1980, in seguito ha conseguito due master, uno in computer science (presso il Politecnico di Milano) e l'altro in Business Administration (MBA) presso INSEAD (Fontainebleau, Francia).\nCarriera.\nLa carriera di Francesco Caio inizia alla Olivetti e alla Sarin (gruppo STET), dove ha ricoperto rispettivamente i ruoli di product manager (1982-83) e di business planner (1984).\nTra il 1986 e il 1991 lavora per la McKinsey &amp; Company, multinazionale di consulenza di direzione, dove si \u00e8 occupato in particolare di aziende operanti nel settore delle telecomunicazioni e dell'alta tecnologia.\nDal 1991 fino al 1992 ritorna alla Olivetti dove conduce un processo di revisione aziendale che porta all'identificazione del ramo dei servizi di telecomunicazione quale area con le migliori prospettive di crescita. Questo processo, nel 1993, porta alla fondazione di Omnitel, primo operatore privato di telefonia mobile in Italia, da parte di un gruppo di \"shareholder\" capitanati da Olivetti. Caio ricoprire il ruolo di amministratore delegato di Omnitel fino al 1996.\nNel settembre del 1996, Vittorio Merloni nomina Francesco Caio amministratore delegato dell'omonima azienda con l'obiettivo di migliorare le performance finanziarie e la presenza del brand nei mercanti esteri. Caio \u00e8 stato il primo amministratore delegato esterno alla Merloni.\nNel 2000, dopo le dimissioni da Merloni, fonda e diventa Chief Executive di Netscalibur, societ\u00e0 di telecomunicazioni e servizi internet che vede tra gli investitori principali anche Morgan Stanley.\nNell'aprile del 2003 Cable &amp; Wireless, il secondo gruppo di telecomunicazioni britannico, lo chiama per risanare i bilanci nominandolo Group Chief Executive. Durante la dirigenza di Caio, durata fino al 2006, la societ\u00e0 riacquista competitivit\u00e0 e, dopo anni di perdita, ritorna a produrre utili.\nTra il settembre 2006 e l'aprile 2011, Francesco Caio diventa Presidente del CdA di Lehman Brothers Europe con il mandato di ampliare e rafforzare il rapporto con gli investitori europei. Nel 2008 Lehman Brothers Europe viene acquisita da Nomura e Caio viene nominato vicepresidente.\nTra il maggio 2011 e il dicembre 2013, Francesco Caio passa alla guida come amministratore delegato di Avio S.p.A., azienda italiana operante nel settore aerospaziale. Dal 2010 al 2012 i ricavi passano da 1,7 a 2,3 miliardi di euro, e il margine operativo lordo (Ebitda) passa da 340 a 430 milioni. Nel dicembre 2012 la divisione aeronautica di Avio S.p.A. viene acquisita da General Electric per 3,3 miliardi di euro, mentre la divisione spazio rimane a Cinven e Finmeccanica con le stesse partecipazioni precedenti la vendita parziale. La divisione aeronautica acquisita da General Electric cambia quindi nome in Avio Aero.\nAd aprile 2014 il Governo italiano indica Francesco Caio come amministratore delegato di Poste Italiane., nomina ufficializzata dal CdA il 7 maggio 2014.\nIl 6 maggio 2015 riceve il \"Premio Guido Carli\" nella sala della Regina a Montecitorio da parte della giuria composta da Barbara Palombelli, Vittorio Feltri, Mario Orfeo, Roberto Rocchi, Franco Bernab\u00e8, Antonio Patuelli, Matteo Marzotto, Giovanni Malag\u00f2, Debora Paglieri e Guido Massimo Dell\u2019Omo."}
{"id": "4988757", "revid": "767487", "url": "https://it.wikipedia.org/wiki?curid=4988757", "title": "Sarah Blasko", "text": "Biografia.\nOriginaria di Sydney, ha intrapreso la carriera solista nell'aprile 2002. Precedentemente aveva fatto parte del gruppo Acquiesce, dalla met\u00e0 degli anni '90 fino al 2001. Si \u00e8 esibita in questo gruppo anche con il cognome del marito Cameron Semmens, quindi come Sarah Semmens, e poi per un breve periodo con lo pseudonimo Sorija. Nell'ottobre 2004 ha pubblicato il suo primo album da solista, al quale ha partecipato il batterista Joey Waronker. Il secondo album, pubblicato nell'ottobre 2006, ha raggiunto la posizione numero 7 della ARIA Charts e le ha permesso di vincere l'ARIA Music Awards nel 2007 nella categoria \"pop\". Nel luglio 2009 ha pubblicato \"As Day Follows Night\", prodotto da Bjorn Yttling (Peter Bjorn and John) e registrato a Stoccolma. Vince gli ARIA Awards nel 2009 come miglior artista femminile. Nel 2011 realizza un disco con il gruppo Seeker Lover Keeper (terzo in classifica), del quale fanno parte anche Sally Seltmann e Holly Throsby. Fa seguito \"I Awake\" (ottobre 2012), disco registrato anch'esso in Svezia con un'orchestra bulgara."}
{"id": "4988765", "revid": "28592", "url": "https://it.wikipedia.org/wiki?curid=4988765", "title": "Bondo (trib\u00f9)", "text": ""}
{"id": "4988769", "revid": "203463", "url": "https://it.wikipedia.org/wiki?curid=4988769", "title": "Drei", "text": ""}
{"id": "4988772", "revid": "729019", "url": "https://it.wikipedia.org/wiki?curid=4988772", "title": "Empoli Football Club 1952-1953", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1952-1953."}
{"id": "4988784", "revid": "287204", "url": "https://it.wikipedia.org/wiki?curid=4988784", "title": "Lorenz Daccordo", "text": "Carriera.\nClub.\nLorenz Daccordo esord\u00ec in Serie A nella stagione 2001-2002, raccogliendo 23 presenze. Dopo una stagione in Serie B la squadra risal\u00ec nel massimo campionato italiano. A met\u00e0 della stagione 2005-2006 Daccordo lasci\u00f2 Collalbo per terminare la stagione in A2 con i Vipiteno Broncos, ottenendo 12 punti in 19 partite.\nDopo essere ritornato al Renon fra il 2009 e il 2010 ottenne i primi successi con la maglia altoatesina, con la conquista di due Supercoppe italiane e della Coppa Italia. Daccordo divenne un elemento cardine fra i giocatori cresciuti sull'altopiano. Grazie al prolungamento raggiunto nel 2013 Daccordo disput\u00f2 la tredicesima stagione al Renon. Nella stagione 2013-14 vinse sia la Coppa Italia che la Elite.A.\nDopo nove stagioni consecutive con il Renon, nel 2015 Daccordo si trasfer\u00ec al SV Kaltern-Caldaro in Serie B.\nRimase in Oltradige per due stagioni, per passare poi al Merano per la stagione 2017-2018 e successivamente al Bressanone per la stagione 2018-2019, sempre in seconda serie.\nHa annunciato il ritiro nel settembre 2019.\nNazionale.\nDa giovane Daccordo ebbe alcune esperienze con le selezioni giovanili italiane Under-18 e Under-20, totalizzando 17 presenze e 6 punti.\nRaccolse alcune presenze nella Nazionale maggiore nella stagione 2003-2004 in occasione di una tappa dell'Euro Ice Hockey Challenge. Ritorn\u00f2 in azzurro nove anni dopo, convocato da Tom Pokel per le qualificazioni olimpiche a Sochi 2014, senza tuttavia scendere sul ghiaccio."}
{"id": "4988790", "revid": "1005847", "url": "https://it.wikipedia.org/wiki?curid=4988790", "title": "Elezioni generali in Liberia del 2011", "text": "Le elezioni generali in Liberia del 2011 si tennero l'11 ottobre (primo turno) e l'8 novembre (secondo turno) per l'elezione del Presidente e il rinnovo del Parlamento (Camera dei rappresentanti e Senato).\nIl turno di ballottaggio delle elezioni presidenziali fu boicottato dallo sfidante Winston Tubman."}
{"id": "4988795", "revid": "287204", "url": "https://it.wikipedia.org/wiki?curid=4988795", "title": "Prva crnogorska vaterpolska liga 2013-2014", "text": "La Prva Liga 2013-2014 \u00e8 l'8\u00aa edizione della massima serie del campionato montenegrino maschile di pallanuoto. Ha avuto inizio con la stagione regolare il 28 settembre 2013 e si \u00e8 conclusa con gara 3 della finale scudetto il 15 maggio 2014.\nLa stagione regolare coincide con la stagione regolare della Lega Adriatica 2013-2014, alla quale partecipano tre delle quattro squadre montenegrine di massima divisione, pi\u00f9 otto croate e una slovena. L'Akademija Cattaro, unica squadra esclusa dalla Lega Adriatica, inizia pertanto il campionato solo a partire dalle semifinali playoff che disputa contro la squadra meglio piazzata fra le montenegrine in Lega Adriatica; l'altra semifinale \u00e8 contesa tra le altre due squadre."}
{"id": "4988797", "revid": "287204", "url": "https://it.wikipedia.org/wiki?curid=4988797", "title": "Focaccine", "text": ""}
{"id": "4988801", "revid": "66183504", "url": "https://it.wikipedia.org/wiki?curid=4988801", "title": "Action-figure", "text": ""}
{"id": "4988804", "revid": "287204", "url": "https://it.wikipedia.org/wiki?curid=4988804", "title": "Gran Gal\u00e0 Ciclistico Internazionale", "text": "Il Gran Gal\u00e0 Ciclistico Internazionale \u00e8 una cerimonia ideata da Dino Netto nel 1985 per premiare i migliori ciclisti e costruttori di biciclette della stagione. L'evento trasmesso dalle reti Rai si svolge in ottobre al Teatro Accademia di Conegliano.\nStoria.\nLa manifestazione annuale si svolge la prima volta nel 1985 per volont\u00e0 di Dino Netto, attuale organizzatore, con il nome di \"Gran Gala Ciclistico di Conegliano\" per poi prender la denominazione di \"Gran Gal\u00e0 Ciclistico Internazionale\" mentre nel 2014, per celebrare la trentesima edizione \u00e8 stato chiamato \"Gran Gala Anniversary\".\nNei decenni passati erano molti gli eventi di premiazione per i protagonisti del ciclismo mentre in anni pi\u00f9 recenti il \"Gran Gal\u00e0 Ciclistico Internazionale\" \u00e8 rimasto uno dei pochi, il solo trasmesso dalla Rai. Attualmente la manifestazione si svolge al Teatro Accademia situato nel centro storico di Conegliano ma negli anni passati \u00e8 stato organizzato in discoteche e locali della zona. Diversi personaggi hanno affiancato Dino Netto negli anni nell'organizzazione del Gran Gala. Fra questi spicca Gianni Biz, patron del G.S. Caneva, scomparso nel 2012.\nPremi.\nAtena d'argento.\nL\"'Atena d'argento\" viene attribuita all'atleta che abbia compiuto il pi\u00f9 bel gesto atletico della stagione indifferentemente dal sesso e dalla nazionalit\u00e0.\nAssegnata fin dalla prima edizione del Gran Gal\u00e0 Ciclistico Internazionale svoltasi nel 1985, l\"'Atena d'argento\" \u00e8 il simbolo della manifestazione e l'atleta premiato viene scelto dalla giuria per meriti particolari e non stilando una classifica solo in base ai risultati come succede per il \"Premio Italia\". Tra i vincitori del premio si trovano corridori che hanno fatto la storia del ciclismo come Francesco Moser, Moreno Argentin, Gianni Bugno, Marco Pantani e Mario Cipollini ma anche la bravissima Tatiana Guderzo.\nIl trofeo riproduce la figura di Atena, mitologica dea greca della sapienza e della saggezza, che sorregge una coppa.\nPremio Italia.\nIl \"Premio Italia\" \u00e8 una challenge la cui classifica viene stilata secondo i risultati, cui viene attribuito un determinato punteggio, ottenuti dai corridori nella stagione appena terminata in un calendario prestabilito. Attualmente viene assegnato un premio per ognuna delle tre categorie principali con le modalit\u00e0 di seguito elencate:\nMondiale costruttori.\nIl \"Mondiale costruttori\" \u00e8 una challenge la cui classifica viene stilata secondo i risultati, cui viene attribuito un determinato punteggio, ottenuti dai costruttori di biciclette grazie ai risultati dei corridori delle squadre di cui sono fornitori. Vengono considerati i risultati ottenuti nei Campionati nazionali e mondiali, ai Giochi olimpici e in tutte le prove del World Tour.\nAlbo d'oro.\n\"Aggiornato al 2013\""}
{"id": "4988811", "revid": "1305772", "url": "https://it.wikipedia.org/wiki?curid=4988811", "title": "Pop\u00e9", "text": "Nella prima rivolta vinta contro gli spagnoli, il Pueblo espulse i coloni e li tenne fuori dal proprio territorio per dodici anni.\nContesto storico.\nIl governo spagnolo dei Pueblo posti nella valle del Rio Grande in Nuovo Messico inizi\u00f2 nel 1598. Nonostante in quel periodo gli abitanti fossero tra i 40\u00a0000 e gli 80\u00a0000, le molte citt\u00e0 indipendenti, spesso di lingua diversa ed ostili tra loro, non si erano mai unite contro gli spagnoli. Le rivolte nei confronti del dominio spagnolo erano frequenti, ma venivano represse in modo spietato. I pueblo pativano gli abusi dei lord spagnoli, dei soldati, dei sacerdoti e dei loro alleati indiani messicani, molti dei quali di Tlaxcala. In particolare gli spagnoli vietarono le cerimonie religiose dei pueblo. L'effetto di violenza, lavoro forzato e malattie europee (contro le quali non avevano l'immunit\u00e0) ridussero la popolazione dei pueblo a circa 15000 unit\u00e0 negli ultimi anni del XVII secolo.\nPop\u00e9 appare nel 1675 come uno dei 47 capi religiosi del pueblo settentrionale arrestati per \"stregoneria\". Tre furono giustiziati ed uno si suicid\u00f2. Gli altri furono frustati, imprigionati a Santa Fe e condannati ad essere venduti come schiavi. Settanta guerrieri pueblo si presentarono nell'ufficio del governatore e chiesero, educatamente ma con insistenza, che Pop\u00e9 e gli altri fossero rilasciati. Il governatore esaud\u00ec la richiesta, forse anche perch\u00e9 la colonia era gi\u00e0 occupata a gestire Apache e Navajo e non voleva correre il rischio di una rivolta pueblo. Pop\u00e9 viene descritto come \"un individuo feroce e dinamico\u2026 che ispirava rispetto ed incuteva timore in coloro che avevano a che fare con lui\".\nDopo la liberazione Pop\u00e9 si trasfer\u00ec nel remoto pueblo di Taos dove inizi\u00f2 ad organizzare una ribellione. L'obiettivo di Pop\u00e9 era semplice: distruggere gli spagnoli e la loro influenza, e tornare al vecchio stile di vita che aveva garantito ai pueblo una relativa pace, prosperit\u00e0 ed indipendenza. La rivolta pueblo mostrava \"tutte le classiche caratteristiche di un movimento di rivitalizzazione...l'ascesa di un capo carismatico, lo sviluppo un uno stretto nucleo di seguaci che diffuse il messaggio del profeta ad un ampio pubblico; e la conseguente trasformazione delle culture e delle comunit\u00e0 pueblo\".\nPop\u00e9 inizi\u00f2 negoziazioni segrete con i capi di tutti gli altri pueblo. Questi accettarono di iniziare la rivolta il 13 agosto 1680, e messaggeri furono inviati in ogni pueblo con corde annodate, dove il numero dei nodi corrispondeva al numero dei giorni trascorsi i quali la rivolta sarebbe scoppiata. In realt\u00e0 la rivolta inizi\u00f2 prima. La quantit\u00e0 di odio dei pueblo nei confronti degli spagnoli \u00e8 dimostrata dal fatto che riuscirono a tenere segreto il piano, anche se questo coinvolse numerosi capi e citt\u00e0. Pop\u00e9 uccise il proprio genero, Nicolas Bua, perch\u00e9 temeva potesse tradirli parlando del piano agli spagnoli. Solo i pueblo dell'area abitata dai Tiwa, vicino alla sede del potere spagnolo a Santa Fe, non vollero partecipare alla rivolta. Sembra che i Piro non siano stati invitati a partecipare alla rivolta.\nLa rivolta.\nGli ultimi anni erano stati relativamente calmi e gli spagnoli della capitale Santa Fe si stupirono quando la mattina del 10 agosto fu detto al governatore che un sacerdote spagnolo era stato ucciso in un pueblo a soli 14\u00a0km da Santa Fe. Il 15 agosto 1000 spagnoli si erano rifugiati nel palazzo del governatore di Santa Fe dove furono assediati da un esercito indiano guidato da Pop\u00e9 che stimarono (o sovrastimarono) essere di 2500 unit\u00e0. Gli altri spagnoli sopravvissuti si rifugiarono nel pueblo amico di Isleta da cui partirono per fuggire verso il Messico.\nIl 21 agosto gli spagnoli fecero una sortita dal palazzo ed iniziarono un lungo viaggio verso sud, abbandonando il Nuovo Messico e non fermandosi fino ad El Paso in Texas. I pueblo non attaccarono i coloni che partirono. I sopravvissuti erano circa 2000, mentre la rivolta cost\u00f2 agli spagnoli 400 morti, tra cui 21 dei 33 sacerdoti del Nuovo Messico.\nDopo la rivolta.\nPop\u00e9 era riuscito ad espellere gli spagnoli dal Nuovo Messico e secondo gli ultimi racconti, forse esagerati, divenne l'unico regnante di tutti i pueblo. Tent\u00f2 di cancellare ogni traccia di presenza spagnola nel Nuovo Messico proclamando che \"Il Dio dei Cristiani \u00e8 morto. Era fatto di legno marcio\".\nUn gruppo di 300 spagnoli cerc\u00f2 di riconquistare un punto d'appoggio in Nuovo Messico nel 1681, ma fu respinto dall'esercito di Pop\u00e9. Un nuovo tentativo fall\u00ec nel 1687. L'espulsione degli spagnoli non port\u00f2 pace e prosperit\u00e0 tra i pueblo. Il ritorno alla religione tradizionale non port\u00f2 le piogge necessarie a combattere la carestia che stava distruggendo i raccolti. Apache e Navajo ripresero le razzie contro i pueblo, e solo allora gli abitanti capirono che gli spagnoli garantivano una difesa contro le razzie. Le tradizionali rivalit\u00e0 divisero i pueblo. Il tentativo di Pop\u00e9 di governare tutti i pueblo fall\u00ec, e fu considerato un tiranno da molte citt\u00e0. Inoltre, tra i cittadini dei pueblo vi erano cristiani parenti o amici degli spagnoli. L'opposizione al governo spagnolo aveva incentivato i pueblo ad unirsi, ma dopo la riuscita della rivolta non c'era nulla a garantire la coesione.\nPop\u00e9 mor\u00ec, probabilmente nel 1688, con i pueblo divisi ed indeboliti. Nel 1692 il governatore Diego de Vargas, con un esercito di 150 soldati spagnoli e pueblo alleati, tent\u00f2 la riconquista. Vargas promise di perdonare chi aveva partecipato alla rivolta, e molti ne accettarono le condizioni, anche se la lotta violenta continu\u00f2 per molti anni. Solo gli Hopi, vivendo nella distante Arizona, mantennero la loro indipendenza, anche se alcuni abitanti si trasferirono a vivere presso Navajo ed Apaches.\nConseguenze e giudizio su Pop\u00e9.\nCome detto da Matthew Martinez, originario del pueblo di Pop\u00e9, Ohkay Owingeh, \"serviva un uomo unico per orchestrare la rivolta tra due dozzine di comunit\u00e0 che parlavano sei lingue diverse ed erano sparse in circa 600 chilometri\". Il poco che sappiamo di Pop\u00e9 \u00e8 distorto dai cronisti spagnoli e dai loro informatori indiani, molti dei quali nemici di Pop\u00e9.\nSia spagnoli che pueblo furono decimati dalla rivolta e dal suo strascico. Quello che possiamo dire con certezza \u00e8 che le relazioni tra spagnoli e pueblo furono diverse dopo la ribellione. Il temuto sistema delle encomienda (lavoro forzato) fu vietato in Nuovo Messico. I sacerdoti francescani non interferirono con le cerimonie tradizionali dei pueblo. I guerrieri pueblo ed i soldati spagnoli divennero alleati nella lotta contro i nemici comuni, Apache, Navajo, Ute ed una nuova e pi\u00f9 pericolosa minaccia per la sopravvivenza del Nuovo Messico, i Comanche. Per cui il Nuovo Messico divenne una fusione di cultura spagnola e pueblo.\nRiconoscimenti.\nIl 21 marzo 2005 fu inaugurata la statua di Pop\u00e9 per la Sala delle Statue del Congresso degli Stati Uniti d'America. L'artista, Cliff Fragua, fu il primo nativo statunitense ad esporre una statua in questa famosa galleria. La statua, leggermente pi\u00f9 grande delle dimensioni reali, mostra Pop\u00e9 mentre tiene una corda annodata nella mano sinistra, segnale dello scoppio della rivolta. Nella mano destra c'\u00e8 un feticcio e dietro di lui un calderone che simbolizza il mondo e la religione pueblo. Sulla schiena vi sono i segni delle frustate ricevute per aver celebrato i riti religiosi tradizionali pueblo. Herman Agoyo di Ohkay Owingeh disse: \"Per noi abitanti dei pueblo Pop\u00e9 \u00e8 un eroe. Le trib\u00f9 stavano perdendo la loro identit\u00e0 culturale quando la rivolta pueblo la ristabil\u00ec\". \u00c8 una delle sole due statue presentate dal Nuovo Messico alla Sala delle Statue.\nPop\u00e9 viene citato dal controverso sacerdote cattolico padre Martinez del pueblo di Taos all'interno del \"Death Comes for the Archbishop\" di Willa Cather come il capo della rivolta indiana che \"tanto aggiunse al martirio spagnolo\"."}
{"id": "4988815", "revid": "182193", "url": "https://it.wikipedia.org/wiki?curid=4988815", "title": "Tagesschau (Bolzano)", "text": ""}
{"id": "4988817", "revid": "228587", "url": "https://it.wikipedia.org/wiki?curid=4988817", "title": "Pappa", "text": ""}
{"id": "4988818", "revid": "1929898", "url": "https://it.wikipedia.org/wiki?curid=4988818", "title": "Amstelpark", "text": "L'Amstelpark \u00e8 un parco pubblico della periferia di Amsterdam, situato nel sobborgo di Buitenveldert (Amsterdam-Zuid) ed inaugurato nel 1972.\nCon una media di circa 800.000 visitatori l'anno, \u00e8 uno dei parchi pi\u00f9 popolari della citt\u00e0\nDescrizione.\nIl parco \u00e8 ubicato lungo il corso del fiume Amstel (da cui il nome), tra l'Europaboulevard, De Borcht e la A10 Ringweg-Zuid: si trova quindi non lontano dall'Amsterdam RAI e dal Museo della Resistenza . Una delle entrate principali \u00e8 posta al nr. 4 dell'Europaboulevard.\nNel parco trovano posto, tra l'altro uno zoo, un ristorante, un mingolf, ecc. oltre a varie sculture; vi vengono inoltre allestite mostre d'arte e hanno luogo giochi per i bambini.\nAll'interno del parco crescono varie specie di piante e fiori, tra cui rose e rododendri Nel parco vivono anche varie specie animali, quali anatre, folaghe, ecc.\nIn determinati mesi dell'anno, segnatamente da aprile ad ottobre, il parco \u00e8 anche visitabile a bordo di un trenino.\nStoria.\nIl parco venne aperto nel 1972 in occasione della Floriade.\nAl termine della manifestazione, fu trasformato in un parco pubblico.\nPunti d'interesse.\nBelgische Kloostertuin.\nSi tratta di un giardino creato in occasione della Floriade. Il giardino \u00e8 costituito da bossi dalla forma cilindrica.\nMulino Rieker.\nAll'interno del parco, si pu\u00f2 anche ammirare un mulino a vento, il mulino Rieker (Riekermolen), risalente al 1636.\nMonumento a Rembrandt.\nDietro al mulino Rieker si trova una piccola statua in bronzo raffigurante il pittore Rembrandt van Rijn, che amava frequentare e ritrarre nei suoi dipinti queste zone.\nAltre opere d'arte (lista parziale).\nNel parco trovano inoltre posto le seguenti opere d'arte"}
{"id": "4988819", "revid": "880827", "url": "https://it.wikipedia.org/wiki?curid=4988819", "title": "Cattedrale di Sant'Anastasia (Santa Severina)", "text": ""}
{"id": "4988820", "revid": "686936", "url": "https://it.wikipedia.org/wiki?curid=4988820", "title": "Dakota Dozier", "text": " Fu scelto nel corso del quarto giro (137\u00ba assoluto) del Draft NFL 2014. Al college gioc\u00f2 a football alla Furman University.\nCarriera professionistica.\nNew York Jets.\nDozier fu scelto nel corso del quarto giro del Draft 2014 dai New York Jets. Dopo non essere sceso in campo nella sua stagione da rookie, nella successiva disput\u00f2 cinque partite, nessuna delle quali come titolare.\nMinnesota Vikings.\nNel 2019 Dozier firm\u00f2 con i Minnesota Vikings."}
{"id": "4988824", "revid": "31886", "url": "https://it.wikipedia.org/wiki?curid=4988824", "title": "Anton Francesco Frisi", "text": ""}
{"id": "4988826", "revid": "1005847", "url": "https://it.wikipedia.org/wiki?curid=4988826", "title": "Elezioni presidenziali in Senegal del 2012", "text": "Le elezioni presidenziali in Senegal del 2012 si tennero il 26 febbraio e il 25 marzo."}
{"id": "4988833", "revid": "1202739", "url": "https://it.wikipedia.org/wiki?curid=4988833", "title": "L'anno 3000", "text": "L'anno 3000 - Sogno \u00e8 un romanzo satirico fantapolitico del 1897 di Paolo Mantegazza. \u00c8 considerato uno dei precursori ottocenteschi della fantascienza italiana.\nFu scritto come reazione al \"best seller\" statunitense del 1888 \"Guardando indietro, 2000-1887\" di Edward Bellamy (che era stato tradotto in italiano dal 1890), e analogamente a tale romanzo \u00e8 un immaginario viaggio in cui \u00e8 descritta una societ\u00e0 ideale del remoto futuro, una utopia tecnologica in cui i maggiori problemi del mondo sono stati risolti dalla scienza e le vecchie ideologie superate. In opposizione all'utopia socialista di Bellamy, il \"Sogno\" di Mantegazza ha un carattere satirico e antisocialista. Espone idee che nei decenni successivi diverrano fonte di dibattito come pacifismo, internazionalismo, eugenetica, controllo demografico, libert\u00e0 sessuale per entrambi i sessi, sperimentazione farmacologica umana e animale.\nIl romanzo \u00e8 stato tradotto in pi\u00f9 lingue.\nTrama.\nTrama generale.\nUna giovane coppia, Paolo e Maria, essendo gi\u00e0 uniti da cinque anni con \"matrimonio d'amore\" (senza prole), desiderano celebrare il loro \"matrimonio fecondo\". Pertanto secondo le leggi \"essi devono presentarsi al Senato biologico di Andropoli, perch\u00e9 sia giudicato da quel supremo Consesso delle scienze, se abbiano o no il diritto di trasmettere la vita ad altri uomini\". Partono cos\u00ec da Roma, capitale degli Stati Uniti d'Europa, in un viaggio attraverso Europa e Asia per giungere ad Andropoli, sterminata citt\u00e0 (10 milioni di abitanti) ai piedi dell'Himalaya nonch\u00e9 ultramoderna capitale del mondo. I due visitano le sue istituzioni politiche e le centrali energetiche, biblioteche e teatri, laboratori e scuole, dove Paolo, in qualit\u00e0 di guida, mostra ogni cosa a Maria (che in precedenza aveva viaggiato assai poco), descrivendole e spiegandole ci\u00f2 che incontrano. Essi assistono alle meraviglie tecnologiche che hanno trasformato il pianeta, come trasporti avanzatissimi - incluso il volo a motore -, una innovativa fonte energetica (una forma di energia cosmica) che ha eliminato la povert\u00e0, intelligenze artificiali biologiche.\nCapitolo I.\" Paolo e Maria partono per l\u2019Andropoli. - Una sera nel golfo di Spezia.\".\nNell\u2019anno 3000, quando ormai da oltre 5 secoli l\u2019unica lingua parlata \u00e8 la lingua cosmica, Paolo e la ventenne Maria, uniti in matrimonio d\u2019amore da 5 anni, partono da Roma con il loro \"aerotaco\", una navicella volante mossa dall\u2019elettricit\u00e0, e che pu\u00f2 raggiungere i 150\u00a0km/h. Nel veicolo ci sono provviste per 10 giorni: \u201cSucchi condensati di albuminoidi e di idruri di carbonio, che rappresentano chilogrammi di carne e di verdura\u201d, oltre ad eteri che riproducono ogni profumo e a tre \u2018elisiri\u2019 che eccitano pensiero, movimento e amore. Portano con s\u00e9 anche un bizzarro libro, \u201cL\u2019anno 3000\u201d, di un medico del passato (cio\u00e8 di Mantegazza), che leggeranno per divertimento. La loro meta \u00e8 Andropoli, la capitale degli Stati Uniti Planetari, dove devono presentarsi al Senato Biologico per avere l\u2019autorizzazione a generare dei figli. La citt\u00e0 \u00e8 ai piedi dell\u2019Himalaia, dove in passato era Darjeeling, ma prima desiderano visitare altri luoghi, poich\u00e9 Maria conosce solamente Roma e Napoli. Giunti in poche ore a La Spezia, a sera inoltrata, estraggono dall\u2019\"aerotaco\" una sorta di mantello di caucci\u00f9 che, gonfiato, diventa un \"idrotaco\", una piccola barca spinta da un motore elettrico con cui navigano nel golfo della citt\u00e0. Dopo aver accennato all\u2019isola di Palmaria, ora trasformata in museo archeologico perch\u00e9 vi furono insediamenti preistorici, al castello di Lerici, e alle fortificazioni del secolo XIX del golfo, Paolo ricorda la tremenda battaglia che si svolse in quelle acque all\u2019inizio del XX secolo, in concomitanza con un\u2019altrettanto enorme scontro che avvenne a Parigi; battaglie che causarono un milione di morti alle due parti dell\u2019Europa che si fronteggiavano. Dopo quel giorno, inorriditi per l\u2019esito sanguinoso, gli uomini ripudiarono la guerra, e si pose la prima pietra degli Stati Uniti d\u2019Europa. Rimangono galleggianti nel golfo di La Spezia numerose corazzate, a ricordo dell\u2019evento. L\u2019abolizione della guerra non risolse per\u00f2 tutti i problemi, e l\u2019Europa tent\u00f2 irragionevolmente il socialismo per risolvere dolori e problemi dell\u2019umanit\u00e0. Sotto l\u2019ultimo papa, Leone XX, il re d\u2019Italia abdic\u00f2 spontaneamente, provocando la caduta delle altre monarchie. La \u2018guerra di parole\u2019, tra repubblicani, conservatori e socialisti fu vinta da questi ultimi, e per quattro generazioni si segu\u00ec questo tentativo folle, con il quale \u201cun collettivismo anonimo soffocava e spegneva i germi delle iniziative individuali e la santa lotta del primato\u201d. Un grande consesso di sociologi e biologi abol\u00ec dunque il socialismo, e fond\u00f2 gli Stati Uniti del Mondo, governati da rappresentanti scelti con doppia elezione, e cos\u00ec, finalmente, \u201cL\u2019aristocrazia della natura fu copiata dagli uomini\u201d, peraltro non avendo ancora trovato la perfetta arte di scegliere \u201cgli ottimi\u201d. Grazie alle scoperte scientifiche la vita media \u00e8 giunta a 60 anni, \u201cma esiste ancora la malattia, nascono ancora dei gobbi, dei pazzi e dei delinquenti, e il sogno di veder morire tutti gli uomini di vecchiaia e senza dolore \u00e8 ancora lontano\u201d. La tristezza per questi risultati cos\u00ec parziali sulla via del progresso intristisce Paolo, che interrompe il suo discorso. Maria passa ad altro argomento e chiede a Paolo perch\u00e9 abbia scelto di studiare, tra le lingue antiche, proprio l\u2019italiano. Paolo spiega che in italiano furono scritti due grandi capolavori del sublime e del comico, vale a dire la \"Divina Commedia\" di Dante e \"Giovanin Bong\u00e8\" (in dialetto milanese) di Carlo Porta. Anche senza queste opere, Paolo sostiene che avrebbe studiato l\u2019italiano in quanto lingua \u201cfiglia prediletta e primogenita\u201d del greco e del latino, ricordando inoltre che Roma fu scelta come capitale degli Stati Uniti d\u2019Europa grazie al primato culturale realizzato da uomini come Michelangelo, Galileo, Leonardo, Raffaello.\nAvvicinatisi all\u2019Arsenale di La Spezia, Paolo e Maria sentono un suono monotono e lugubre: \u00e8 il cigolio di un\u2019antica boa per l\u2019attracco delle corazzate, ma a loro sembra \u201cUn lamento, che sorge dalle viscere dei bambini appena nati, dei giovani straziati dall\u2019amore, dei vecchi che hanno paura della morte; di tutti i malcontenti, di tutti gli affamati di pane o di gloria, di ricchezza o di amore. Un lamento, che si innalza da tutto il pianeta, che piange e domanda al cielo il perch\u00e9 della vita, il perch\u00e9 del dolore\u201d. Inquieti e tristi, Paolo e Maria tornano a terra. Il giorno seguente, dopo aver visitato alcune carcasse delle corazzate, con il loro \"aerotaco\" volano verso oriente.\nCapitolo II. \"Da Spezia alle antiche Piramidi d\u2019Egitto. - Dalle Piramidi all\u2019Isola degli Esperimenti. - Paese dell\u2019Eguaglianza. - Tirannopoli. -Turazia o la Repubblica socialista. - Logopoli. - Altri governi e altri organismi sociali.\".\nP\"\"artiti da La Spezia, in poche ore Paolo e Maria salutano l\u2019Etna dall\u2019alto e arrivano in Egitto dove, al posto del deserto, si staglia il mare. Infatti il genio umano del 3000 arriva a modificare le condizioni climatiche a proprio piacimento, potendo sciogliere i ghiacci dei poli, diminuire la temperatura dell\u2019Europa o sostituire le dune di sabbia con l\u2019acqua marittima. Su richiesta di Maria, visitano le piramidi. Mangiano in spiaggia prima di fare una partita di pesca, poi trascorrono la giornata discorrendo dei popoli che hanno abitato quelle terre.\nIl giorno seguente si imbarcano sul \"Cosmos\", una navicella postale alimentata a idrogeno, con destinazione l\"\u2019Isola degli Esperimenti\", un piccolo fazzoletto di terra in cui sopravvivono le ultime utopie politiche. Subito visitano il \"Paese dell\u2019Euguaglianza\", un luogo stranissimo dove tutto \u00e8 uguale: tutti hanno i medesimi vestiti, aspetto, taglio di capelli, possedimenti e diritti; tutti simultaneamente mangiano gli stessi cibi, dormono e si svegliano, passeggiano, e addirittura le coppie sposate fanno l\u2019amore alla stessa ora. Ogni giorno una persona tirata a sorte governa le faccende politiche. Nessuno ha un nome, ma tutti sono contraddistinti da numeri. I due protagonisti sostano per il resto della giornata da una famigliola di 5 membri.\nIl giorno dopo si dirigono verso \"Tirannopoli\", una cittadina governata da un partito dispotico dinastico con a capo Niccol\u00f2 III, auodefinitosi nuovo zar, figlio del precedente sovrano Niccol\u00f2 II, figlio del precedente sovrano Niccol\u00f2 I. Tutte le leggi sono rivolte a beneficio del tiranno. Chi osa contraddirlo \u00e8 istantaneamente giustiziato.\nVisitano anche \"Turazia\", detta anche Repubblica socialista, il cui nome deriva da Filippo Turati, molto simile al Paese dell\u2019Eguaglianza, in quanto qui tutto \u00e8 dello Stato, che distribuisce equamente i beni tra le persone. I capi dello stato sono persone buone ma deboli, cos\u00ec come la gente che li segue. Sopprimendo tutti i valori, tutte le sfaccettature della realt\u00e0 impongono lo Stato al di sopra di tutto. Ognuno lavora, ha la propria libert\u00e0 e diritti, e vive cos\u00ec, passivamente, senza speranze di miglioramento o di cambiamento.\nArrivano poi a \"Logopoli\", una ricostruzione di uno stato parlamentare, dove il Re \u00e8 eletto dal Senato e dalla Camera dei deputati, che si riuniscono ogni 5 anni per scegliere il nuovo capo dello stato. A loro volta, i senatori e i deputati sono eletti dal popolo. Il Re non ha un vero potere, ma serve pi\u00f9 come figura di riferimento e appoggio.\nPaolo e Maria fanno visita solo a questi paesi, ma ce ne sono altri: \"Poligama\", stato a governo semidispotico, in cui gli uomini hanno diverse mogli; \"Poliandra\", dove invece le donne hanno molti mariti; \"Cenobia\", immensa citt\u00e0 in cui le donne sono escluse da qualunque attivit\u00e0 e gli uomini dominano; \"Monachia\", cittadina di monache dedite al culto di Saffo; \"Peruvia\", paese di ispirazione comunista, che riprende il governo degli antichi Incas, dove il governo d\u00e0 a ciascuno secondo i propri bisogni, e pi\u00f9 una famiglia \u00e8 numerosa pi\u00f9 le viene concesso terreno.\nCapitolo III. \"Viaggio all\u2019isola di Dinamo, uno dei quattro grandi laboratorii della forza planetaria. - Il Museo storico dell\u2019evoluzione meccanica del nostro pianeta. - Le tre grandi epoche storiche. - La scoperta di Macstrong e il pandinamo. - L\u2019uffizio centrale della distribuzione delle forze cosmiche.\".\nI viaggiatori partono per l'Isola di Dinamo. Il piroscafo li porta in poche ore dal porto dell'Eguaglianza a Dinamo. Paolo vuole che Maria veda uno di questi grandi laboratori, dove si raccolgono le energie planetarie. Dinamo \u00e8 una citt\u00e0 abitata da tantissimi ingegneri. Inoltre a Dinamo gli operai sono pulitamente vestiti, vigorosi d'aspetto, e quasi non si distinguono dai loro capi. I due viaggiatori\u00a0entrano nel salotto del Direttore. Hanno per lui una lettera di presentazione ed egli, appena l'ebbe scorsa, li fa sedere, pregandoli di aspettare un momento, perch\u00e9 avrebbe incaricato un ingegnere di accompagnarli nei diversi laboratori.\nPoi si presenta un giovane amabilissimo, che si mette a loro disposizione. Dalla palazzina\u00a0 scendono per andare nei diversi laboratori. Per primo vanno a visitare il\u00a0 Museo storico, dove \u00e8 rappresentata l'evoluzione della meccanica attraverso i secoli. Si vedono i primi aratri guidati dai buoi, i primi carri senza ruote, poi carri trascinati da cavalli, da asini, da muli.\nIn un altro salotto si vedono le prime applicazioni degli elementi della natura (fuoco, acqua, vento, terra); il mulino a vento e il mulino ad acqua, la nave mossa dalle vele; le applicazioni del fuoco. Dopo vi erano la scoperta del vapore e dell'elettricit\u00e0. L'ingegnere era giovane e innamorato della sua scienza e il calore delle sue parole entusiasmava i due viaggiatori, che pendevano dal suo labbro. Tutto ci\u00f2 che vedevano era per essi cosa nuova. Vi si racconta inoltre di come la religione cristiana sia stata sostituita da quella della scienza e di come il Vangelo sia stato sostituito per valore morale e sociale da un libro sull'applicazione dell'elettrcit\u00e0 scritto dalla \"Scuola di Edison\" risalente al XX secolo. Passata l'era della scoperta dell'elettricit\u00e0, vanno alla pi\u00f9 grande delle scoperte e che si deve al grande inglese Macstrong. L'ingegnere dice che ad ispirare Macstrong \u00e8 stata una lucciola, infatti questo piccolo insetto \u00e8 stato ci\u00f2 che \u00e8 stata la mela caduta dall'albero per Newton. Egli racconta che il grande inglese, in una sera d'estate, passeggiava tranquillo osservando le mille lucciole, che scintillavano per l'aria, quando a un tratto si alz\u00f2 in un impeto di gioia e di entusiasmo esclamando: \"Eureka! \"La grande scoperta era fatta! L'ingegnere li conduce nel laboratorio centrale dove vedono come si ottiene il \"Pandinamo\", che distribuisce le diverse forze ed energie alle pi\u00f9 lontane regioni del nostro pianeta. I fili che portano e guidano queste correnti non sono pi\u00f9 di metallo, ma sono tubetti di una sostanza elastica e molto tenace. Un tubo pu\u00f2 portare correnti di diversa natura che daranno luce, calore o movimento. Maria \u00e8 sbalordita e commossa\u00a0 dalle parole del bravo ingegnere. Dopodich\u00e9, entrano nell'ufficio postale: \u00e8 una gran sala ottagonale, dove siedono gli impiegati, che ricevono i dispacci e trasmettono le forze richieste dai diversi punti del globo. Dopo essersi fermato a diversi uffizi distributori, l'ingegnere conduce i nostri due viaggiatori nel centro della sala, dove sopra un tavolo rotondo si vede una gigantesca carta geografica, dove sono segnate in rosso tutte le regioni, colle quali corrisponde l'isola di Dinamo. I nostri viaggiatori, passando di meraviglia in meraviglia, visitano l'un dopo l'altro tutti i laboratori di Dinamo, e dopo aver ringraziato il gentile ingegnere, che li ha accompagnati, lasciano l'isola pi\u00f9 superbi di prima di essere uomini.\nCapitolo IV. \"Partenza da Dinamo e arrivo ad Andropoli. - Aspetto generale della citt\u00e0. - Le case, la loro costruzione e la loro architettura. - Le piazze di Andropoli. - L\u2019officina dinamica. - Il mercato. L\u2019arresto di un ladruncolo e la giustizia.\".\nPaolo e Maria lasciano l\u2019isola di Dinamo e si dirigono con il loro aerotaco in India per raggiungere in poche ore la grande capitale del mondo Andropoli, fondata nel 2500 dall\u2019inglese Cosmete (un dei pi\u00f9 grandi legislatori del mondo) dopo che, in una grande assemblea tenutasi a Londra nel 2490, i partecipanti di tutti i paesi del mondo stabilirono che la capitale planetaria si fondasse a Darjeeling. Dopo cinque secoli, Andropoli presenta l\u2019aspetto disordinato di un agglomerato di cento citt\u00e0, collegate da strade terrestri e aeree.\nQuando i viaggiatori giungono a destinazione prendono alloggio in un albergo del centro, nell\u2019unica zona della citt\u00e0 che si presenta perfettamente simmetrica. Da una piazza circolare si diramano a raggiera sette strade dove sono posti gli edifici pubblici necessari alla vita del popolo (magazzini, alberghi, biblioteche, archivi) mentre nella stessa piazza si alzava il Palazzo del Governo, l\u2019Accademia delle scienze e delle lettere, l\u2019Accademia delle belle arti e il Tempio della speranza. Andropoli sembra divisa in due parti: questa parte, la Citt\u00e0 del pubblico, l\u2019altra parte, l\u2019agglomerato di case, accoglie tutti gli abitanti. Le leggi impongono pochi vincoli alle attivit\u00e0 edili, di obbligatorio vi \u00e8 solo la larghezza delle strade (almeno venti metri) e l\u2019obbligo di lasciare aperta la via fra la schiera delle case. Le case sono ad uno o a due piani e tutte con il giardino. Le case ad un piano sono di propriet\u00e0 dei poveri e dei celibi, quelle a due piani dei ricchi e degli ammogliati. La fornitura di luce, acqua e calore viene distribuita in ogni abitazione dal gran centro dinamico della citt\u00e0. Gli stili di architettura sono i pi\u00f9 vari, da quelli antichi ai pi\u00f9 moderni, ognuno pu\u00f2 farsi la casa a proprio piacimento; ma ci\u00f2 che colpisce il visitatore del nostro tempo \u00e8 il materiale e la tecnica di costruzione. Nell\u2019anno 3000 l\u2019uomo costruisce la sua casa con pochi soldi e in un giorno. Per costruire la casa si utilizza un calco fatto di una lega metallica: si pianta il calco nel luogo stabilito per la costruzione e si procede, tramite un foro, a colare il materiale liquido nello stampo, il quale solidificandosi forma i muri dell\u2019edificio. I muri possono presentare l\u2019aspetto della pietra oppure di materiali pi\u00f9 preziosi come marmo, lapislazzulo, giada, oro e argento in base alla natura della sostanza liquida utilizzata. Esistono vari modelli di case con prezzi diversi a seconda del materiale impiegato.\nLa citt\u00e0 \u00e8 divisa in tante regioni distinte secondo la loro posizione astronomica. Il centro della citt\u00e0 non \u00e8 privo di rumori, anche se minori rispetto alle citt\u00e0 del passato, poich\u00e9 il pavimento, essendo fatto di una materia simile al sughero e al caucci\u00f9, ammortizza in gran porte i rumori.\nPaolo e Maria in questo viaggio non si stancano di ammirare le molte e grandi piazze. Ve ne sono di tutte le forme e sono circondate da alberi, aiuole e da fontane pittoresche. Sotto gli alberi vi sono comodi sedili dove chiunque pu\u00f2 riposare e ammirare le statue, i fiori e le fontane di ogni stile. Alcune fontane sono di stile classico antico, altre barocche e persino il Geiser dell\u2019Islanda \u00e8 raffigurato in una di queste. Le fontane non sono l\u2019unico ornamento nelle piazze: in ogni piazza sono innalzate le statue di grandi uomini, che illustrano le glorie di un\u2019epoca storica o di un paese. Si d\u00e0 maggiore importanza all\u2019elemento storico rispetto a quello geografico, si ritiene che l\u2019appartenenza alla stessa epoca storica accomuni i grandi uomini pi\u00f9 che l\u2019appartenenza allo stesso paese.\nPaolo e Maria visitano l\u2019officina dinamica, ma dopo aver visto l\u2019isola di Dinamo hanno poco da ammirare e da scoprire. Infatti quest'officina riceve da quell'isola direttamente tutta quanta l\u2019energia motrice necessaria all'immensa metropoli e si limita a distribuirla. Da ammirare c'\u00e8 solo un quadrante posto nel centro dell'edificio dove sono segnate tutte le forze diverse, che ogni giorno devono essere distribuite ai privati e agli edifici pubblici. Vi \u00e8 un solo operaio responsabile della distribuzione regolare e quotidiana; mentre in una camera vicina parecchi operai stanno rispondendo alle richieste straordinarie di calore e di acqua. Le richieste delle fonti energetiche giungono tramite telegrammi che si scrivono da s\u00e9 in caratteri luminosi in una cassetta nera tenuta nell'oscurit\u00e0. Il Direttore mostra a Paolo e Maria parecchie di queste richieste. Ad un certo punto sul quadrante appare la scritta: \u201cAccidenti\u201d. La camera oscura segnala un incendio nella sala stampa del Palazzo dell'Accademia di belle arti. Allora il Direttore si appressa al banco e d\u00e0 l'ordine di aprire il rubinetto dell'acido carbonico e di dirigere il tubo conduttore del gas sul luogo dell'incendio. Il fuoco si spegne in pochi istanti, e successivamente il Direttore riceve i ringraziamenti da parte dell'Accademia di belle arti. Il Direttore poi confida ai due protagonisti che gli artisti dell'Accademia di belle arti rifiutano costantemente la scienza, ma quando serve loro aiuto essi le si rivolgono istantaneamente.\nUno dei giorni seguenti i due pellegrini vogliono visitare il mercato che si trova su una collinetta di Andropoli. Il mercato si sviluppava attraverso vie montuose ricche di salite e discese. Attraverso queste strade passano incessantemente carri e vagoni di treni carichi di selvaggina, pesci, carni, fiori e frutta. Infatti la gente non porta le proprie merci da s\u00e9, perch\u00e9 apposite societ\u00e0 si occupano della spedizione di codeste merci alle singole case dei compratori. Paolo e Maria si fermano pi\u00f9 a lungo nel mercato dei fiori e della frutta. Paolo quindi esalta la bellezza e il soave profumo dei fiori di questo mercato. Egli dice che gi\u00e0 nel XIX secolo i giardini avevano serre riscaldate dove si potessero coltivare piante abituate a climi freddi, ma nel 3000 egli dice che i giardinieri possono inoltre creare fiori con nuovi artifizi di fecondazione artificiale. I frutti e i fiori che si ottenevano nei mesi dell'anno non adatti per il frutto in considerazione nel XIX secolo erano insipidi e inodori, contrariamente a quelli dell'anno 3000 che sono succosi e profumati. Nel mercato dei fiori si vendevano inoltre piante vive e fiori imbalsamati. Nei fiori la bellezza \u00e8 il fascino primo e perci\u00f2 Paolo li contempla, anche per la loro variet\u00e0 di colori, la loro eleganza e la loro purezza. Paolo equipara i colori e le forme dei fiori a miscugli di diversi stili artistici dell'antichit\u00e0. Paragona inoltre gli odori dei fiori alle note musicali di una dolce sinfonia, e la loro delicatezza la ricongiunge a sogni ad occhi aperti. Il protagonista per\u00f2 dice che i frutti non hanno questa profumata poesia come i fiori. Le forme dei frutti dice inoltre sono molto pi\u00f9 semplici e poche. Paragona quindi i frutti alle amicizie generate dall'amore e i fiori agli amori delle piante. Poi si sofferma sul frutto argentino della pata importato in Europa, e che gi\u00e0 nel XIX secolo un certo Mantegazza aveva additato come un frutto silvestre del tutto sconosciuto in Europa.\nPaolo e Maria passando dinanzi a un banco di arance vedono un monello che prende un'arancia dal banco e che poi si mette a scappare. Quindi ad un certo punto la venditrice si mette ad urlare, e appena fu udito questo grido uomini, donne e fanciulli reclamano a gran voce giustizia. Cos\u00ec un uomo afferra il malfattore, infatti nel 3000 non ci sono carabinieri e poliziotti, e in pochi minuti sei cittadini si raccolgono con il signore che l'aveva afferrato per improvvisare un tribunale in un processo istantaneo, questa metodologia di far giustizia prende il nome di \u201cGiustizia dei sette\u201d. Cos\u00ec dopo aver interrogato il colpevole essi decidono di portare il ragazzo alla Casa di giustizia, una specie di scuola dove il colpevole poteva essere rieducato studiando le cause che lo hanno potuto aver indotto a delinquere. I delinquenti di questa Casa di rieducazione non sono delinquenti dalla nascita perch\u00e9 essi sarebbero stati soppressi gi\u00e0 dai primi istanti di vita, dopo un'accurata esaminazione delle caratteristiche cerebrali dell'individuo. Questo metodo di rieducare il delinquente facendogli capire che ci\u00f2 che ha fatto \u00e8 immorale \u00e8 un ottimo metodo poich\u00e9 ha ridotto i furti e gli omicidi nel mondo. Nella Casa di giustizia i delinquenti vi rimangono da qualche giorno, a settimane o, in casi estremi a qualche mese. Ma la punizione non finisce qui, quando i malfattori escono da questo stabilimento sono marchiati per qualche giorno da un nastrino all'occhiello dell'abito. I ladri portano nastri di colore giallo, gli assassini o tutti quelli che hanno commesso atti di violenza sono contraddistinti da nastri rossi. Quando il delinquente \u00e8 recidivo la pena di prigionia viene raddoppiata o triplicata e il delinquente uscendo dalla Casa di giustizia porta due nastri invece di uno. Ci\u00f2 avviene rarissime volte per\u00f2, e per lo pi\u00f9 in delinquenti nati, che per errore alla nascita sono sfuggiti alla soppressione. Pochi momenti dopo Paolo e Maria si incamminano per la via del ritorno all'albergo, dopo aver comprato molti fiori e frutta.\nCapitolo V. \"Gita al Palazzo di Governo. - Forme di governo e organismo politico del mondo nell\u2019anno 3000. - Le quattro sezioni del Palazzo. - La Terra. - La Salute. - La Scuola. - L\u2019Industria e il commercio. - L\u2019ufficio di finanza.\".\nPaolo e Maria, dopo aver visto l\u2019officina dinamica e il mercato, vanno a visitare il palazzo di Governo, posto nel centro di Andropoli. Maria vorrebbe risparmiarsi quella gita, ritenendosi una femminetta ignorante che non capisce nulla di politica, ma Paolo la convince, spiegandole che il governo in questa citt\u00e0 non \u00e8 cos\u00ec complicato come quello del XIX secolo: il potere era allora distribuito fra centinaia di persone che ne maneggiavano una parte ed il conflitto tra autorit\u00e0 diverse creava sempre degli intoppi. Un po\u2019 per volta si semplific\u00f2, ma ci vollero secoli di guerre sanguinosissime. Ad Andropoli si afferma solamente la grande unit\u00e0 degli Stati Uniti del mondo e si provvede soltanto alle questioni cosmiche di interesse comune. Qui i delegati si riuniscono una volta all\u2019anno per un mese e quindi rimangono qui esclusivamente pochi impiegati. Essi sono eletti per maggioranza da ogni singola regione del globo e per suffragio universale. Appena giungono qua, eleggono fra loro un capo, chiamato Pancrate, che ha carica annuale \u00e8 che tiene nelle sue mani tutte le fila del mondo. Ogni anno, per un mese, siede in permanenza il consiglio supremo di Andropoli, presieduto dal Pancrate, formato dai direttori degli uffici centrali. Essi corrispondono ai ministri degli antichi governi. Mentre risiede il consiglio, i capi dei governi possono venire qua per sottoporgli problemi speciali.\nNell\u2019anno 3000 ogni comune vive da se e comunica con Andropoli attraverso dei telegrafi. Tra di essi e il centro vivono poi tanti centri minori che sono le regioni, le quali rappresentano i gangli. Ogni comune si amministra da se con un sindaco ed un consiglio di pochi membri. Ogni regione ha un capo che si chiama podest\u00e0 che detta le leggi regionali. Ad Andropoli si trattano solo le questioni universali ma non si pu\u00f2 intervenire sulle leggi emanate da ogni regione o comune, le quali sono dettate dai cittadini che sono nati e cresciuti in quei paesi. Quando Paolo finisce il suo discorso, i due salgono su una grande scala, che li porta in un vestibolo immenso, dalla quale partono quattro grandi edifici, rappresentanti le attivit\u00e0 della civilt\u00e0 cosmica, ovvero l'agricoltura, la salute, l\u2019educazione e l\u2019industria, che \u00e8 fusa col commercio. Paolo e Maria entrano nell\u2019edificio destinato all'agricoltura, dove un impiegato li conduce nelle diverse sezioni della Terra, parlando dei grandi problemi che gli scienziati stavano studiando. Poi si fermano ad ammirare un\u2019immensa carta topografica, sulla quale sono rappresentate le zone coltivate e quelle non. Gli scienziati dell'anno 3000 stanno studiando se coltivare le immense foreste dell\u2019Africa e dell\u2019America, chiedendo consiglio anche alle popolazioni locali. Il Governo di Andropoli ha mandato in questi luoghi alcuni scienziati affinch\u00e9 studino la causa dei cambiamenti di clima in caso queste foreste vengano abbattute. Un altro grande problema affligge i dotti dell\u2019anno 3000: il risanamento delle regioni miasmatiche. Di questo problema si occupano gli intellettuali della terra e della salute. In Europa non ci sono pi\u00f9 paludi ma ce ne sono ancora molte nei paesi pi\u00f9 arretrati. Nel dipartimento legato alla terra c\u2019\u00e8 inoltre un\u2019intera sezione che si occupa di tutte le strade del mondo. Una volta si viaggiava solo per terra e acqua, nell\u2019anno 3000 anche per vie aeree. Il problema stradale \u00e8 una delle questioni pi\u00f9 importanti e perci\u00f2 ha sede ad Andropoli. Dal dipartimento della terra passano a quello della salute dove si studiano due grandi problemi: abolire le malattie e prolungare la vita umana, togliendo alla morte ogni dolore e terrore. Anche in questo secolo nascono figli deboli che vengono distrutti appena si riscontra la patologia. Tuttavia ci sono ancora dei casi di uomini imperfetti che, quando giungono ad et\u00e0 feconda, possono trasmettere le malattie ad altre persone. Anche se gli sposi, per fare un figlio, devono avere l\u2019autorizzazione, esistono dei medici che fanno errori durante l\u2019analisi. Nel XIX secolo la medicina fece un grande passo grazie alla scoperta dei microbi, ma le epidemie continuarono ad esistere fino al XXV secolo, quando un medico francese scopr\u00ec una sostanza antisettica molto potente. In molti paesi per\u00f2 nascono nuove malattie e quindi si cercano i nuovi microbi per trovare l\u2019agente che li uccida. Riflettono sul fatto che la vita media sulla terra si \u00e8 allungata, anzi \u00e8 addirittura raddoppiata grazie al notevole incremento di conoscenze che ha avuto la medicina negli ultimi anni. Parlano anche del reparto scolastico nel regno e qui imparano che non ci sono pi\u00f9 metodi universali usati in tutte le scuole, ma che ad Andropoli esiste una scuola modello che \u00e8 possibile visitare, ma ogni scuola utilizza un proprio metodo in quanto essi affermano che la felicit\u00e0 umana dipende da \u201cBuona salute. Equilibrio armonico di tutte le facolt\u00e0 del pensiero e di tutte le energie del sentimento, in modo che tutte siano attive e nessuna si esaurisca per troppa fatica\u201d. In questo ministero esiste un uomo che viene considerato come il pi\u00f9 saggio della terra e ora si sta occupando di una domanda che da secoli affligge l'umanit\u00e0: la condizione della donna nella vita sociale, in particolare il lavoro di questa ultima; istruisce inoltre i due ospiti sulla situazione scolastica spiegando loro che ad Andropoli non esiste un'unica scuola o un unico credo, ma esistono scuole sia gratis che a pagamento create da privati che possono cos\u00ec ottenere qualche discepolo. Spiega anche che le scuole di Andropoli sono le migliori del mondo e che gli esami rilasciati qui sono molto importanti e ognuno viene valutato senza influssi esterni.\nDopo ci\u00f2 vengono condotti davanti a un quadro che rappresenta uno schiavo con le catene rotte ai suoi piedi e gli descrivono la situazione degli schiavi fino al XX secolo.\nDicono loro che fino a quegli anni le guardie controllavano le valigie dei viaggiatori, ma ci\u00f2 dur\u00f2 fino alla creazione degli Stati Uniti del mondo e da allora tutti i paesi del mondo si scambiano liberamente le loro merci.\nDopo queste spiegazioni ringraziano il loro cicerone e escono dal palazzo, vedendo un grande passaggio di fili e vedono un grande uffizio e vogliono informarsi riguardo a cosa sia.\nCapiscono allora che \u00e8 la ragioneria cosmica che invia dati al governo centrale di Andropoli.\nCapitolo VI. \"Il Ginnasio di Andropoli.\".\nIn una piazza di Andropoli si possono notare due edifici posizionati l\u2019uno di fronte all'altro. Uno \u00e8 il Ginnasio (dedicato alla ginnastica) e l\u2019altro \u00e8 la Scuola (dedicata all'istruzione).\nIl Ginnasio \u00e8 diviso in due sezioni: una per gli uomini e l\u2019altra per le donne; e soltanto in ricorrenza a determinate occasioni le due parti si possono incontrare (gare, feste atletiche\u2026); tuttavia i due reparti seguono lo stesso percorso.\nEntrando nel reparto maschile dell\u2019istituto si pu\u00f2 notare come primo ente l\u2019Alere flammam; l\u00ec entrano gli ingenui e i deboli che vogliono migliorare la propria forma fisica, affrontando lunghi viaggi faticosi. La prima prova che deve passare un fanciullo \u00e8 la prova del Pantomasso; una bagnatura fredda di tutto il corpo tramite grosse spugne utilizzando un apposito strumento chiamato Pantomasso. Delle spugne di vario materiale avvolgono il ragazzo assumendo perfettamente la forma del suo corpo nudo. Questa macchina fa passare inoltre della corrente per tutto il corpo e cambia l\u2019intensit\u00e0 a seconda di chi \u00e8 sottoposto alla macchina. Pu\u00f2 essere utilizzato per tutte le et\u00e0, dai bambini agli anziani (per far s\u00ec che possano vivere per qualche anno di pi\u00f9); il tempo della sessione varia da qualche minuto all'ora. Esistono altri tipi di massaggi, ad esempio il massaggio a speciali organi, sempre con apparecchi meccanici.\nEsistono altri tipi di esercizi per i pi\u00f9 deboli (altalene, cavalcatura meccanica \u2026) per cui la circolazione capillare e l\u2019attivit\u00e0 vasomotrice vengono tenute vivaci ed armoniche; alcuni esercizi invece sono altrettanto noiosi e per questo viene ascoltata la musica che \u00e8 alleata a tutte le forme dello sport al Ginnasio.\nNel Ginnasio in singoli reparti si studia l\u2019equitazione, il nuoto, la lotta, il salto, la corsa, il velocipedismo, praticamente ciascun tipo di sport; ma il Ginnasio \u00e8 allo stesso tempo una scuola e una palestra.\nNella scuola si accettano i fanciulli che dopo aver fatto una visita medica vengono indirizzati a seguire un certo metodo di ginnastica mentre dopo un determinato tempo possono sottoporsi ad un test per salire di categoria, da fanciulli ad egregi.\nIn questi tempi un ragazzo arrivato a vent'anni sarebbe amareggiato se non sapesse ancora fare qualche sport, perch\u00e9 la forza muscolare ha fatto quasi scomparire il nervosismo che torment\u00f2 le persone nel XIX e nel XXI sec.\nOgni anno si danno due o tre feste atletiche nelle quali il Ginnasio si mostra importante; sono feste ufficiali, alle quali assiste tutta la popolazione e il Pancrate coi suoi quattro grandi ministri.\nCapitolo VII. \"Il Palazzo della Scuola. - La prima scuola. - La scuola media. - La scuola degli alti studi. - Lezione sull\u2019influenza della passione sulla logica del pensiero.\".\nDi fronte al Ginnasio si innalza un altro gigantesco edificio: la Scuola. Sul vestibolo di architettura Paolo e Maria leggono queste parole:\nVolere \u00e8 potere, ma a patto di sapere; si domandano chi avesse scritto quella magnifica frase, fu Ubaldino Peruzzi a scriverla, un uomo attivo, deputato, sindaco della sua citt\u00e0 e anche ministro.\nNella scuola si pu\u00f2 notare una statua smisurata rappresentante la scienza; \u00e8 fusa in elettro quindi quando il sole la illumina brilla facendola diventare ancora pi\u00f9 maestosa.\nPaolo e Maria, entrati nella Scuola videro tre edifici i quali dedicati ad un certo livello di scuola: La prima scuola, La scuola media, e Gli alti studi.\nVollero visitare la prima scuola accompagnati da un maestro, percorsero velocemente le sale dove si siedono gli scolaretti, i maestri girano tra banco e banco, sorvegliando la verifica assegnata. La scrittura non \u00e8 la solita antica, \u00e8 una stenografia, dove le vocali sono tutte tralasciate, quindi la scrittura era molto pi\u00f9 veloce dell\u2019antica.\nI maestri spiegarono a Paolo e Maria che loro insegnavano le materie che potevano servire di pi\u00f9 e le pi\u00f9 indispensabili nella vita; nessun insegnamento religioso perch\u00e9 ciascuna famiglia ha la propria religione.\nIn questa prima scuola i genitori possono scegliere un maestro a loro piacimento; l\u2019istruzione elementare dura tre anni, i maestri sono pagati, le lezioni durano tre ore al giorno, con due giorni di vacanza per settimana.\nPaolo e Maria, allora, passano alla Scuola media, dove si insegna la cultura generale che si divide in due gruppi: gli studi scientifici e gli studi letterari. Negli studi letterari si studiano gli scrittori della lingua cosmica, storia e geografia (che sono le basi di quell'insegnamento), la psicologia e l\u2019antropologia che hanno preso il posto della filosofia.\nNegli studi scientifici si studiano le scienze naturali, la meccanica, la fisica, la chimica ed esistono anche laboratori. La scuola media termina dopo quattro anni dopodich\u00e9 si deve affrontare un esame che conferisce la patente di cultura generale.\nLa Scuola degli alti studi ha corsi identificati per professionisti che desiderano un diploma; uomini e donne siedono sugli stessi banchi. Per insegnare alla prima scuola o alla scuola media basta la patente di cultura mentre se si vuole insegnare alti studi non esiste alcun tipo di esame ma si devono presentare opere stampate. Paolo e Maria ebbero desiderio di prendere parte ad una lezione, dur\u00f2 circa un\u2019ora e rimasero compiaciuti anche perch\u00e9 il professore usava termini semplici. La lezione, spesso interrotta da risate di approvazione, fu fragorosamente applaudita al suo fine e i nostri viaggiatori lasciarono il Palazzo della Scuola, molto contenti della loro visita.\nCapitolo VIII. \"Gita ad Igeia. - La statua innalzata ai medici pi\u00f9 illustri dell\u2019antichit\u00e0. - L\u2019anticamera dei malati. - Le sezioni dell\u2019Igeia. - La visita ad un tubercoloso fatta da un pneumologo. - La moneta di cartoncino dell\u2019anno 3000. - Dipartimento degli Igei. - La visita ai bambini neonati. - Soppressione di un bambino. - Una madre, pietosa e crudele in una volta sola.\".\nIl giorno seguente, dopo essersi svegliati e preparati, Paolo e Maria si avviano verso l\u2019Igeia, che si trova su un colle di Andropoli.\nEntrati dalla porta principale dell\u2019Igeia, si trovano in un ampio cortile nel quale ci sono tantissime statue di marmo e bronzo tra cui Paolo ne fa notare alcune a Maria: Ippocrate, Avicenna, Galeno, Jenner, Pasteur, Lister, il dott. Micali e il dott. Yang-Feu. Paolo spiega a Maria che grazie alle innovazioni di questi medici, che furono perfezionate nei secoli, non si muore pi\u00f9 di malattia se non in rari casi ma sempre di morte naturale. In quel momento arriva il direttore dell\u2019Igeia che li accompagna attraverso i corridoi e i reparti.\nMentre camminano, il direttore spiega loro come funziona l\u2019Igeia, sottolineando che adesso esistono tantissimi specialisti, ognuno per ogni viscere del corpo, a differenza del passato dove un medico curava tutto.\nIl direttore li accompagna dagli pneumopati, i quali si occupano degli organi respiratori. Osservano come un uomo \u00e8 visitato: utilizzando un fascio di luce R\u00f6ntgen il medico lo rende trasparente e con un doppio cannocchiale lo osserva nei visceri. Gli viene diagnosticata una tubercolosi, ma non prescrive medicine: infatti non si curano pi\u00f9 le malattie con farmaci, ma con cambiamenti nello stile di vita, nella dieta, con applicazioni di calore o corrente elettrica, rendendo i farmaci e le farmacie superflue. Finita la visita, il paziente d\u00e0 un cartoncino bianco al medico con scritto 50Lire.\nInfatti, nell\u2019anno 3000, non circola pi\u00f9 il denaro con monete e banconote, ma tanti piccoli cartoncini della stessa grandezza, sui quali ognuno deve scrivere il proprio nome e la somma che vuole. Il cartoncino varia solamente per il colore che indica il valore che si pu\u00f2 scrivere su di esso, passando dal bianco per una lira al dorato per i dieci milioni di lire.\nSuccessivamente Paolo e Maria, assieme al direttore, si recano nella sezione degli Igei, una vasta sala piena di bambini che piangono e di mamme che aspettano la sentenza di vita o di morte del dottore per il loro bambino.\nIn quel momento viene chiamato il numero diciassette e una mamma con in braccio un bambino si alza e lo consegna all\u2019Igeo. Questi lo mette su una specie di trespolo. Immediatamente un fascio di luce R\u00f6ntgen lo colpisce e il dottore, dopo averlo esaminato, contempla che il bambino \u00e8 sano, robusto e adatto alla vita. Poi il bambino viene colpito da un'altra luce diretta sul suo cranio e, dopo averlo accuratamente osservato tramite un cannocchiale, il dottore sentenzia che il cervello \u00e8 normale e che il bambino non avr\u00e0 nessuna tendenza a compiere atti criminali in futuro.\nPoco dopo viene chiamato il numero diciotto. Il bambino viene dichiarato sano ma non robusto, cervello normale ma carattere timido e pauroso e viene detto alla madre di educarlo spartanamente.\nIl numero diciannove \u00e8 sano e robusto ma disposto alla lussuria quindi al genitore viene detto di impartirgli un\u2019educazione per indebolire questa tendenza.\nQuando sembra che tutte le visite avrebbero dato lo stesso risultato, il numero venti viene diagnosticato come un bambino gracilissimo, tubercoloso e non adatto alla vita. All\u2019udire questo la madre si mette a piangere. L\u2019Igeo fa una domanda alla madre, chiedendole se permette la morte del figlio inadatto alla vita. La madre, raddoppiando i singhiozzi e restituendo il figlio, risponde di S\u00ec.\nLa giovane coppia, profondamente commossa, lascia l'Igeia col bisogno urgente di stare all'aperto, di guardare il cielo azzurro, le piante verdi e di non pensare agli Igei che sopprimono ogni giorno migliaia e migliaia di creature.\nCapitolo IX. \"La citt\u00e0 dei morti ad Andropoli. - Dissoluzione dei cadaveri. - Cremazione. - I siderofili e le imbalsamazioni. - Le sepolture. - Il Panteon.\".\nDurante il loro soggiorno ad Andropoli Paolo e Maria decidono di visitare la citt\u00e0 dei morti. I due, dopo aver percorso un lunghissimo viale di cipressi, arrivano ad un tempio, copiato dall\u2019antico Partenone; l\u00ec il silenzio regna e la luce \u00e8 fioca.\nNell\u2019anno 3000 \u00e8 permesso ogni metodo di distruzione e di conservazione dei cadaveri umani, purch\u00e9 non sia nocivo alla salute; ognuno pu\u00f2 esprimere il desiderio di cosa sar\u00e0 fatto del cadavere nel proprio testamento. Il metodo che \u00e8 pi\u00f9 usato \u00e8 la dissoluzione del cadavere nell\u2019acido nitrico per poi essere conservato in bocce di cristallo. Altri decidono di ridurre il loro cadavere a concime, e altri ancora essere cremati.\nI nostri viaggiatori passano al Laboratorio necroforo dei Siderofili, cos\u00ec sono chiamati quegli uomini che vogliono che sia estratto tutto il ferro dal loro cadavere, e con esso si conii poi una medaglietta. Il lavoro \u00e8 difficile e dispendioso, e perci\u00f2 questo metodo di distruzione dei cadaveri \u00e8 adottato solo dalle persone molto ricche. Per\u00f2, in questo momento la siderofilia \u00e8 poco usata, perch\u00e9 si scopr\u00ec che un chimico per coniare la medaglietta usava ferro proveniente da oggetti di basso costo dicendo di aver utilizzato il ferro del cadavere, facendosi cos\u00ec pagare il dovuto senza eseguire il lungo e dispendioso processo.\nPaolo e Maria passano nella Sezione degli Imbalsamatori, dove si preparano i cadaveri di coloro, che vogliono resistere al tempo anche dopo la morte, conservando integri il loro corpo. I metodi di imbalsamazione sono molti: alcuni sono imbalsamati come gli antichi egiziani, chiusi nelle loro bende; altri sono disseccati in un forno dopo essere stati imbevuti di sublimato corrosivo. Altri ancora sono cadaveri pietrificati, rigidi e duri come la pietra. Maria, disgustata, dice il modo in cui vuole che il suo cadavere deve essere trattato: sepolto nella terra, a nutrire i fiori e le piante.\nI due vanno al cimitero, un vasto giardino popolato da arbusti e numerosi sentieri ai quali sono poste ai loro lati le tombe. Le tombe sono di marmo nero, in cui non si legge che il nome del morto e la data di nascita, per far capire che non vi \u00e8 nessuna distinzione tra ricchi e poveri; l'unica distinzione \u00e8 che le apoteosi dei grandi uomini sono conservate in un Panteon. Qui si trovano il busto o la statua della persona che si vuole ricordare, e tutte le maggiori opere dell\u2019artista. Paolo e Maria finiscono cos\u00ec la loro visita alla citt\u00e0 dei morti.\nCapitolo X. \"I Teatri di Andropoli e il Panopticon. - Un programma degli spettacoli della capitale nel 26 aprile dell\u2019anno 3000. - Una serata di gala al Panopticon.\".\nPaolo e Maria decidono di passare la serata a teatro, e ad Andropoli la scelta \u00e8 davvero vasta. Nella capitale cosmica vi sono oltre 50 teatri, per tutti i gusti; Ad esempio il Panopticon e il Panglosso, teatri riservati solo agli spettatori pi\u00f9 colti. Altri teatri sono invece dedicati alla storia, altri alla botanica o alla zoologia, altri ancora alla commedia.\nGli spettacoli si svolgono sia di notte che di giorno, ma principalmente di giorno, poich\u00e9 gli scienziati del 3000 hanno provato che l'attivit\u00e0 notturna pu\u00f2 dare problemi di salute.\nI teatri sono a pagamento, ma chi non pu\u00f2 permettersi l'entrata ha libero accesso, l'unico vincolo \u00e8 che i posti loro riservati sono molto in alto e la vista \u00e8 limitata.\nPaolo decide di portare Maria al Panopticon, dove quella sera la programmazione \u00e8 \u201c Il ciclo cosico da Omero all' anno 3000\u201d, inoltre durante la serata vi saranno molte personalit\u00e0 di spicco, tra cui Pancrate.\nEntrati nella sala, Paolo e Maria si siedono ai loro posti, in prima fila. Appena seduti Maria nota una specie di cuffia di seta da cui pendono dei fili; Paolo quindi le spiega la funzione dello strano aggeggio, esso in poche parole \u00e8 un regolatore di piacere, che pu\u00f2 sia ampliare che diminuire i sensi. In tal modo se uno spettacolo o un odore non sono graditi basta girare una levetta.\nLo spettacolo comincia, la scena raffigurata \u00e8 il pasto di una famiglia preistorica. Maria \u00e8 subito colpita dallo spettacolo e grazie alla cuffia regolatrice dei sensi riesce a percepirne pure gli odori.\nGli spettacoli proseguono, tra uno spettacolo e l'altro i due passeggiano nelle apposite zone del teatro, seguiti da scie invisibili di profumi e concerti melodici.\nCapitolo XI. \"Il museo di Andropoli. - La Galleria e i peripatetici. - La sezione delle scienze naturali. - Gli uomini possibili. - L\u2019analisi e la sintesi messe vicine. - Parte del Museo riservata al lavoro umano. - I circoli concentrici e i raggi centrifughi. - La macchia sulla carta topografica della storia dell\u2019arte.\".\nPaolo e Maria volevano visitare il Museo di Andropoli, che si trovava lontano dalla capitale, posto sopra un altopiano di una collina. Questo museo era molto grande, a forma circolare ed era circondato da un porticato di colonne dove gli studiosi e i cittadini di Andropoli potevano passeggiare tranquillamente. La galleria del museo era decorata di piante peregrine che erano sempre fiorite, che facevano esaltare delle statue erette ai pi\u00f9 grandi uomini del tempo che avevano contribuito a dare un importante spicco all\u2019arte, alla scienza e alla letteratura.\nDa questa galleria \u00e8 nata l\u2019idea di creare un nuovo giornale del museo che si chiama \u201cLa Galleria del Museo\u201d che pubblica sotto forma di conversazioni le controversie della letteratura e della scienza che accadevano o che si suppone siano accadute in quel museo. Anche le persone meno colte, con una sola lettura di quel giornale, potevano tenersi informati su tutte le nuove invenzioni e scoperte.\nDalla galleria del museo si entra per alcune porte nel vero museo, dove vengono racchiuse in un solo centro tutti i prodotti della natura e dell\u2019uomo. Il museo di storia naturale \u00e8 circolare e gira intorno all\u2019interno della galleria, quindi partendo da un capo si incomincia a percorrere il mondo dei minerali e delle rocce tutti quanti rappresentati da grossi e splendidi esemplari, che portano il nome del minerale e la sua provenienza. In quel Museo l\u2019analisi, si alterna sempre colla sintesi; per cui nel dipartimento consacrato ai minerali, dopo averli veduti raccolti insieme secondo la loro natura, si vedono poi riuniti invece secondo il paese che li ha prodotti. Dai minerali si passa al regno delle piante e anche qui analisi e sintesi si intrecciano. I funghi, le alghe, i licheni, gli organismi pi\u00f9 semplici del mondo vegetale aprono la schiera e gli esseri microscopici sonori prodotti in grandi proporzioni. Le erbe, le piante, gli alberi pi\u00f9 colossali sono riprodotti al vero coi loro fiori, coi loro frutti e queste copie formate di materie molto diverse e incorruttibili danno la perfetta illusione del vero. In ogni scaffale si conservavano le piante vere, disseccate, e alcune erano contenute in liquidi antisettici affinch\u00e9 possano servire alle ricerche degli studiosi. Ogni pianta \u00e8 esposta nella storia della sua evoluzione. Si vede cio\u00e8 la pianta fossile, che era o si supponeva l\u2019antenato lontano delle specie viventi e poi l\u2019una accanto all\u2019altra le forme, che hanno con esse vincolo di parentela e di discendenza; era come vedere l\u2019albero genealogico di una famiglia umana. Ogni pianta, inoltre, aveva tutti i suoi licheni, funghi di cui si caratterizzava. Nel museo, se non c\u2019erano esemplari di piante vere o essiccate, si ricorreva all\u2019uso della pittura per rappresentare la fauna di cui non era possibile mostrarla al pubblico, sempre per distinzione di fauna tra Paese e Paese. Anche le scene vegetali dell\u2019antico mondo geologico sono riprodotte nel Museo, sia colla plastica, sia con disegni e il visitatore, cos\u00ec come prima poteva fare un facile viaggio nello spazio, qui lo fa nel tempo per accorgersi di come \u00e8 cambiato il mondo a distanza di milioni di anni.\nFinita la parte relativa alle piante,\nsi passano agli animali, che sono sempre rappresentati secondo il loro genere e specie e variet\u00e0, e poi raggruppati insieme nella fauna di tutte le regioni del globo. Ogni animale ha un suo antenato geologico, che pu\u00f2 essere vero o presupposto, dato che la Paleontologia non \u00e8 riuscita a scoprire totalmente tutti gli antenati degli animali e piante. Inoltre gli animali hanno anche l\u2019evoluzione rispetto alla loro vita, partendo dalla loro nascita fino alla loro morte. Ogni animale ha accanto a s\u00e9 i propri parassiti, che sono riprodotti con la plastica con un forte ingrandimento. Gli animali come le piante si seguono secondo la loro gerarchia morfologica, per cui dai vermi, dai molluschi tu passi agli insetti, dagli invertebrati passi ai vertebrati secondo la loro scala ascendente, finch\u00e9 tu ti trovi davanti il personaggio principale: l\u2019uomo, in tutte le sue forme preistoriche, protostoriche e moderne, trovandoti in un vero Museo d\u2019antropologia; quindi puoi vedere l\u2019uomo dalla sua forma pi\u00f9 arcaica a quella moderna dei suoi giorni. Di molte razze preistoriche il Museo non conserva che pochi crani e poche ossa, ma con l\u2019aiuto della scienza si sono indovinate le forme esteriori, mirabilmente riprodotte con la plastica in modo da far apparire come viventi uomini estinti da centinaia di anni fa.\nLa parte pi\u00f9 curiosa per\u00f2 della sezione\nantropologica del grande museo zoologico di Andropoli \u00e8 quella destinata a rappresentare gli uomini possibili dei pianeti: gli abitanti di Venere, di Marte, di Mercurio e degli altri pianeti pi\u00f9 vicini alla Terra. Alcuni naturalisti, essendo riusciti a vedere con i telescopi mari, fiumi e laghi dei pianeti vicini alla Terra, cercarono con la loro fantasia di immaginarsi come sarebbero gli abitanti di quei pianeti con modellini di plastica oppure dipinti. Paolo e Maria, vedendo questi esseri immaginari, si fecero due risate. Inoltre questi esseri avevano rappresentati anche degli organi che la maggior parte delle volte assomigliavano a quelli umani e che avevano in aggiunta altri organi inventati, come l\u2019organo dell\u2019elettricit\u00e0.\nPaolo e Maria, dopo aver visto quelle creature inventate, si spostarono verso una sezione del museo che non era pi\u00f9 riservata agli animali e alle piante, ma agli uomini, pi\u00f9 specificamente sul lavoro umano: La disposizione di questo dipartimento \u00e8 davvero molto ingegnosa ed \u00e8 fatta in modo da poter studiare ora una sola industria o forma di lavoro attraverso i tempi e i luoghi; ora invece tutta quanta l\u2019industria di un solo popolo. Chi percorre le sale, che si aprono l\u2019una nell\u2019altra circolarmente, studia una sola industria; chi invece le percorre dalla periferia al centro pu\u00f2 ammirare tutte quante le forme di lavoro d\u2019uno stesso popolo. La passeggiata circolare \u00e8 lo studio di una sola industria attraverso il tempo, quella centrifuga \u00e8 invece l\u2019esame psichico di tutto un popolo. Paolo e Maria, entrando in quel mondo del lavoro, andarono solamente al lavoro dell\u2019Italia, che comprende quasi completamente l\u2019arte del bello (cio\u00e8 le statue e i dipinti). Maria, notando un quadro dove c\u2019era disegnato una macchia nera al centro chiese a Paolo perch\u00e9 un pittore aveva fatto questo dipinto; Paolo, appena vide quel quadro, disse a Maria che quel quadro era frutto di un'epoca morbosa dell\u2019arte che comprendeva l\u2019impressionismo e il decadentismo che per Paolo erano una vergogna. Paolo spieg\u00f2 anche che pure gli scrittori furono contagiati da questa malattia e che quindi Paolo li consider\u00f2 volgari, per esempio Gabriele D'Annunzio.\nCapitolo XII. \"La citt\u00e0 di Dio in Andropoli. - Il tempio della Speranza. - La chiesa degli Evangelisti. - Il tempio del Dio Ignoto.\".\nPaolo e Maria, giunti alla Citt\u00e0 di Dio in Andropoli, visitano il tempio della Speranza. Le grandi religioni di un tempo sono tutte estinte, anche se la maggior parte della popolazione crede in un Dio e nell\u2019immortalit\u00e0 dell\u2019anima. Il bisogno dell\u2019ideale, invece, \u00e8 andato crescendo, rendendo meno penosa la lotta per l\u2019esistenza. Nell\u2019anno 3000 ognuno \u00e8 libero di avere una propria credenza, e tutti coloro che hanno una fede comune sperano, pregano, adorano sotto una stessa chiesa inventando cos\u00ec un culto. A pochi chilometri da Andropoli si trova un\u2019ampia valle verdeggiante detta Citt\u00e0 di Dio, destinata alle religioni pi\u00f9 seguite. Il tempio della Speranza \u00e8 il pi\u00f9 bello e vasto, innalzato a un Dio-simbolo. Magnifico di marmi, ori e bronzi, di architettura ispirata a quella gotica antica, ma meno complicata. La frase pi\u00f9 ricorrente all\u2019interno del tempio \u00e8 \"Sperate\", e nel centro della chiesa si trova una statua d\u2019oro, che rappresenta la Speranza; intorno sono eretti gli altari minori, come quello alla Salute o alla Grazia. Questo nuovo culto non ha sacerdoti, ma alcuni predicatori, come Angelo Feneloni o Roberto Fedi, che tengono orazioni nelle varie ore della giornata. Le tre grandi feste di questi credenti, alle quali prende parte una gran folla, sono il 1\u00ba gennaio, aprile e ottobre.\nPoco distante dal Tempio della Speranza si erge la Chiesa cristiana, luogo silenzioso, ai due capi del quale s\u2019innalzano due altari, uno del dolore e del sacrifizio e l\u2019altro dell\u2019amore e della carit\u00e0. \nLa religione cattolica \u00e8 ormai scomparsa, ma da essa sono derivati dogmi metafisici e riti. Gli Evangelici, seguaci della Chiesa cristiana, hanno quattro sacramenti: la confermazione, il battesimo, il matrimonio e l\u2019estrema unzione (ritenuta ora come un saluto). Essi pregano o ascoltano la parola del sacerdote abitualmente di domenica e durante altri giorni solenni. Questa religione \u00e8 diffusa principalmente nel nord Europa, e in centri minori dell\u2019America settentrionale, nel Tibet e in Siberia. Durante la visita della Chiesa cristiana Paolo ammette che, se non fosse ateo, si farebbe evangelico, perch\u00e9 i due altari all\u2019interno della Chiesa lo fanno sentire portato in alto, dove pu\u00f2 respirare un\u2019aria pi\u00f9 pura e bearsi di una luce fantastica, inesistente nel mondo.\nLa terza tappa \u00e8 la Chiesa dei Deisti, al Dio ignoto, ispirata al Pantheon, dove vi era solamente un gran cippo di bronzo.\nPaolo e Maria si chiedono come si pu\u00f2 adorare un Dio ignoto, il che \u00e8 come seguire un grande punto interrogativo, una proclamazione della propria ignoranza; se la religione \u00e8 fatta di sentimento, di certo questo culto non pu\u00f2 essere definito come una vera e propria religione. Entrambi affermano che non potrebbero mai essere deisti, e rabbrividiti dal gran freddo e dalle pareti senza vita escono dal tempio e tornano a casa.\nCapitolo XIII. \"Il malumore di Maria e il segreto di Paolo. - Una seduta dell\u2019Accademia di Andropoli e la distribuzione del premio cosmico. - Il matrimonio fecondo.\".\nDurante la permanenza ad Andropoli di Paolo e Maria, la donna si sente pervadere dalle emozioni contrastanti che la fanno sentire triste e felice allo stesso momento. Infatti il suo sogno di visitare la capitale planetaria si stava avverando, tuttavia la promessa non mantenuta da Paolo il quale avrebbe dovuto rivelarle un importante segreto che lo riguarda fa sentire Maria triste e impaziente nei confronti dell\u2019uomo. Alla fine per\u00f2 la promessa fatta da Paolo viene mantenuta; l\u2018uomo informa Maria che le avrebbe rivelato il suo segreto all'indomani quando si sarebbe svolta l\u2019assegnazione del premio cosmico. Quando la donna apprese la notizia abbraccia Paolo per la felicit\u00e0.\nIl giorno seguente Maria e Paolo si recano all'Accademia di Andropoli ovvero il pi\u00f9 importante istituto scientifico del mondo al quale partecipano cento fra i pi\u00f9 importanti scienziati, letterati e medici del pianeta, i quali compongono una sorta di senato della scienza. Essi devono recarsi il giorno 31 dicembre ad Andropoli. Durante il resto dell\u2019anno essi si occupano della risoluzione dei problemi dei rispettivi stati.\nOgni 10 anni inoltre essi si riuniscono per conferire il premio cosmico alla persona che ha fatto la pi\u00f9 importante scoperta del decennio, vi sono 150 pretendenti fra cui Paolo.\nIl giorno della premiazione Paolo e Maria si recano all\u2019Accademia. Ci sono centinaia di persone che poco a poco prendono posto nella sala. Ad un tratto la musica si interrompe. I membri del senato prendono posto, e in mezzo ad essi si trova il presidente. Che dopo aver sfoltito il numero degli aspiranti vincitori da 150 a 50 e poi solo 3 descrisse gli ultimi aspiranti alla vittoria. Vi \u00e8 un ingegnere tale John Newton che ha inventato una trivella in grado di raggiungere il nucleo della terra per studiarne la struttura interna. Egli ha vinto il premio come terzo classificato. Al secondo posto si classifica Carlo Copernic il quale ha perfezionato il telescopio. Dopo gli applausi cala il silenzio poich\u00e9 \u00e8 arrivato il momento di proclamare il vincitore del primo premio. Il vincitore del premio cosmico \u00e8 l\u2019inventore dello psicoscopio ovvero Paolo. il segreto di Paolo \u00e8 finalmente svelato a Maria. Dopo essere salito sul palco e aver ricevuto il premio molte persone presenti lasciano la sala perch\u00e9 temono che i loro pensieri possano essere letti. Paolo allora scoppia a ridere. In seguito egli dirige lo strumento come se volesse leggere i pensieri delle persone che non hanno vinto il premio. La gente in sala si rivolta contro l\u2019uso dello psicoscopio affermando che si tratta di una a profanazione.\nIntanto il presidente cerca di richiamare l\u2019ordine nella sala e nel contempo spiega il perch\u00e9 del conferimento del primo premio a Paolo. Afferma inoltre che lo psicoscopio pu\u00f2 portare reali vantaggi come l\u2019eliminazione delle menzogne o la diagnosi di malattie mentali, miglioramento dell'educazione e nella psicologia. A questo punto parte una ovazione dalle persone che sono rimaste in sala.\nL\u2019unica che non ha preso parte all'applauso collettivo \u00e8 Maria che pare visibilmente commossa. Paolo, vedendola con le lacrime agli occhi, scende dal palco e corre ad abbracciarla.\nNei giorni successivi dopo aver ricevuto l\u2019idoneit\u00e0 al matrimonio fecondo, Paolo e Maria diventano finalmente marito e moglie\nacquisendo il diritto pi\u00f9 importante, quello di poter trasmettere la vita alle generazioni future.\nContesto storico e culturale.\n\"L'anno 3000\", oltre a collocarsi sulla scia della tradizione della letteratura utopica occidentale, si pu\u00f2 considerare in particolare una reazione a un libro statunitense di notevole successo apparso nella traduzione italiana tre anni prima, il romanzo \"Guardando indietro, 2000-1887\" di Edward Bellamy (1888). Mantegazza critica per\u00f2 il socialismo utopico di Bellamy e descrive una societ\u00e0 ideale in cui le vecchie ideologie sono state superate.\nFondatore della scuola di antropologia italiana, Paolo Mantegazza era un noto neurofisiologo e quando scrisse il libro erano state compiute in rapida successione scoperte notevoli nei laboratori europei sull'organizzazione e sulle funzioni del sistema nervoso, da parte di scienziati come Santiago Ram\u00f3n y Cajal, Charles Scott Sherrington, Emil du Bois-Reymond, in cui veniva chiarito il ruolo di assoni e sinapsi nella trasmissione di informazioni e delle reti neurali. Egli riconobbe inoltre i progressi della psicofarmacologia nella scoperta di nuovi farmaci che interessavano le emozioni, la coscienza, la cognizione, ecc. (Mantegazza fu il primo a isolare la cocaina dalle foglie di coca e a lodare il suo potente effetto sulla mente umana, sperimentando su se stesso).\nAmbientazione futura.\nNel primo capitolo, Mantegazza predice il compiersi della prima guerra mondiale (con combattimenti sanguinosi su entrambi i fronti, immense battaglie navali e terrestri, con \"un milione di morti in un solo giorno\" vicino a Parigi). Dopo la fine di tale conflitto globale tutte le nazioni unite hanno deciso di abolire la guerra (\"una guerra che ha ucciso tutte le guerre\") e vengono fondati gli \"Stati Uniti d'Europa\", con un'unica lingua e una moneta unica, generando pace per i successivi due millenni. Dopo quasi un secolo di dominazione dittatoriale, i regimi socialisti sono stati sostituiti da quelli democratici.\nMantegazza descrive il ruolo avveniristico dell'energia elettrica nella produzione di calore, movimento e illuminazione e delle telecomunicazioni istantanee che collegano il globo. Cattur\u00f2 pertanto i principali fattori che avrebbero poi effettivamente contribuito allo sviluppo della societ\u00e0 postindustriale del XX secolo.\nNel suo romanzo previde numerosi sviluppi tecnologici che in seguito si sono avverati (o lo sarebbero stati presumibilmente nel futuro). Nei primi tre capitoli egli descrive infatti:\nOltre a prevedere cose che sarebbero diventate realt\u00e0 meno di 50 anni dopo, Mantegazza commise alcuni \"errori\" di valutazione: uno dei pi\u00f9 singolari - visto che era un medico - \u00e8 il suo giudizio che la longevit\u00e0 media avrebbe raggiunto solo i 60 anni; inoltre immaginava che la medicina avrebbe abbandonato i farmaci, la chirurgia e le altre forme di terapia convenzionale, concentrandosi invece sulle correzioni della dieta e dello stile di vita.\n\"L'anno 3000\" presenta anche idee controverse, rigettate o superate nel pensiero della societ\u00e0 occidentale contemporanea, ma relativamente diffuse all'epoca, quali l'eliminazione degli inadatti (eugenetica), il giudizio negativo della pittura di fine secolo (gli esordi dell'arte moderna) e altri risvolti malthusiani."}
{"id": "4988838", "revid": "54193", "url": "https://it.wikipedia.org/wiki?curid=4988838", "title": "Voltage clamp", "text": "In fisiologia la tecnica di voltage clamp \u00e8 utilizzata per misurare le correnti di ioni attraverso la membrana di cellule eccitabili, come i neuroni, mantenendo la differenza di potenziale tra l'interno e l'esterno della membrana ad un valore definito.\nQuesta tecnica \u00e8 stata progettata da Kenneth Cole e George Marmont negli anni 40 del XX secolo. Utilizzando questa tecnica Alan Lloyd Hodgkin e Andrew Huxley scoprirono nel 1952 il meccanismo per cui le correnti ioniche danno origine al potenziale d'azione, e per questi studi condivisero il premio Nobel per la Fisiologia o Medicina nel 1963. \nTecnica.\nIl voltage clamp \u00e8 un generatore di corrente con due elettrodi. Il potenziale di membrana \u00e8 misurato con un \"elettrodo di tensione\" relativo alla terra e un \"elettrodo di corrente\" che consente un flusso di cariche, ovvero una corrente, dentro la cellula.\nLo sperimentatore imposta una tensione fissa e il voltage clamp utilizza un feedback negativo per mantenere la membrana a quella specifica tensione. Gli elettrodi misurano il potenziale di membrana e sono connessi ad un amplificatore. Questo amplificatore \u00e8 connesso anche al generatore che determina la tensione stabilita dallo sperimentatore. L'amplificatore quindi esegue una sottrazione tra il valore della tensione stabilita e quello effettuato (Vs - Vm), amplifica la differenza ed invia la corrente all'elettrodo dentro la cellula.\nOgni volta che la cellula modifica la propria differenza di potenziale con l'esterno rispetto al valore fissato, l'amplificatore invia tanta corrente quanto necessaria per riportare la differenza di potenziale al valore stabilito (e quindi Vs - Vm a zero)\nQuesta corrente (che ha verso opposto a quella ionica) pu\u00f2 essere misurata e quindi possiamo conoscere esattamente la corrente che passa attraverso una membrana.\nKenneth Cole svilupp\u00f2 questa tecnica prima dell'avvento dei microelettrodi e per questo utilizz\u00f2 dei cavi sottili attorcigliati attorno ad una piccola asticella isolante. Questi elettrodi potevano essere inseriti solo nelle cellule pi\u00f9 grandi e quindi scelsero gli assoni giganti dei calamari."}
{"id": "4988841", "revid": "729019", "url": "https://it.wikipedia.org/wiki?curid=4988841", "title": "Lockheed L-100 Hercules", "text": "Il Lockheed L-100 Hercules \u00e8 un aereo da trasporto quadrimotore turboelica ad ala alta sviluppato dall'azienda aeronautica Statunitense Lockheed Corporation negli anni sessanta.\nModello derivato dal trasporto tattico C-130 Hercules e destinato al mercato dell'aviazione civile, venne prodotto in un buon numero di esemplari, molti dei quali ancora in servizio sia nella compagnie aeree cargo che in alcune forze aeree mondiali.\nStoria del progetto.\nNel 1959 la compagnia aerea statunitense Pan American World Airways sottoscrisse un ordine di fornitura per 12 Lockheed GL-207 Super Hercules equipaggiati con quattro motori turboelica Allison T61 da 6\u00a0000 eshp con la clausola di completa evasione dell'ordine entro il 1962. Il Super Hercules avrebbe dovuto essere pi\u00f9 lungo di 7,11 m (23 ft 4 in) rispetto alla versione C-130B. Nello stesso periodo vennero avviati lo sviluppo di due nuove diverse varianti, una equipaggiata con quattro turboelica Rolls-Royce Tyne da 6\u00a0445 shp ciascuno ed una a reazione che prevedeva la sostituzione dei turboelica con quattro turboventola Pratt &amp; Whitney JT3D-11. Tuttavia sia la Pan American che la Slick Airways (che ne aveva ordinati sei) cancellarono i loro ordini e le altre varianti non superarono la fase di progettazione.\nLa Lockheed decise allora di avviare la produzione di una variante commerciale basata su una versione demilitarizzata del C-130E Hercules. Il prototipo L-100 (registrato con marche N1130E) si stacc\u00f2 da terra per la prima volta il 20 aprile 1964 effettuando un volo di un'ora e 25 minuti. Il certificato di tipo venne emesso dalla Federal Aviation Administration (FAA) il 16 febbraio 1965 quindi venne avviata la produzione del primo lotto di 21 esemplari, il primo dei quali consegnato alla compagnia aerea Continental Air Services il 30 settembre 1965.\nLa tiepida accoglienza sul mercato dell'aviazione commerciale convinse la Lockheed ad avviare lo sviluppo di due nuove versioni dalla fusoliera allungata, gli L-100-20 e L-100-30, che dato il loro aumentato valore di carico utile risultavano economicamente pi\u00f9 convenienti del modello originale. La produzione si protrasse fino al 1992 con un totale di unit\u00e0 realizzate, in tutte le versioni, di 114 esemplari. Molti L-100-20 vennero operati su voli cargo di linea dalla compagnia Delta Airlines tra il 1968 ed il 1973.\nVenne inoltre intrapreso lo sviluppo di una versione civile aggiornata basata sul Lockheed Martin C-130J-30 Super Hercules, tuttavia nel 2000 il programma venne accantonato a tempo indeterminato per la decisione di concentrare le energie sullo sviluppo e l'avvio alla produzione in serie della versione militare. In un comunicato emesso il 3 febbraio 2014, la Lockheed Martin ha formalmente rilanciato il programma LM-100J sostenendo che ci si aspetta di sottoscrivere contratti di fornitura per almeno 75 esemplari. L'azienda dichiara che il nuovo LM-100J \u00e8 il modello ideale per sostituire gli L-100 civili ancora in servizio nelle flotte delle compagnie aeree cargo.\nVersioni.\nLe versioni civili sono equivalenti alla versione C-130E militare priva di serbatoi alari ed equipaggiamento militare.\nUtilizzatori.\nCivili.\nAl 2013, secondo il \"World Airlines Census 2013\", un rapporto redatto da \"Flight International\", risultavano 30 i Lockheed L-100 Hercules ancora in servizio presso compagnie aeree cargo.\nMilitari.\nAl gennaio 2009 erano 35 i Lockheed L-100 utilizzati da varie forze aeree, tra le quali:"}
{"id": "4988846", "revid": "183694", "url": "https://it.wikipedia.org/wiki?curid=4988846", "title": "Chiesa di San Giacomo (Villarosa)", "text": "La chiesa madre di San Giacomo \u00e8 il principale luogo di culto di Villarosa, centro abitato in provincia di Enna. La chiesa \u00e8 stata dedicata a san Giacomo nel 1763."}
{"id": "4988851", "revid": "767487", "url": "https://it.wikipedia.org/wiki?curid=4988851", "title": "The Branded Woman", "text": "The Branded Woman \u00e8 un film muto del 1920 diretto da Albert Parker.\nTrama.\nIl giudice Whitlock alleva la nipote Ruth Sawyer cresciuta ignara della vera professione della madre che \u00e8 la tenutaria di una casa da gioco ed \u00e8 all'indice dalla buona societ\u00e0. Quando Ruth ormai \u00e8 adulta, sua madre la porta con s\u00e9 nella bisca, ma il giudice salva la ragazza e parte con lei per Parigi. A bordo del piroscafo, Ruth conosce e si innamora di Douglas Courtenay, un diplomatico. I due si sposano e vanno a vivere a Parigi, dove hanno un figlio.\nTre anni dopo, compare per\u00f2 Velvet Craft, il socio di sua madre, che ricatta Ruth, minacciandola di svelare il suo passato al marito che potrebbe avere la carriera spezzata. Per pagare il silenzio di Craft, Ruth vende i suoi gioielli. Ma Douglas sospetta che lei possa avere una relazione illecita. Ruth, allora, cerca rifugio dal nonno. Il marito, che l'ha seguita, viene cos\u00ec a sapere la sua storia: l'uomo chiede perdono alla moglie innocente e si riconcilia con lei.\nProduzione.\nIl film fu prodotto dalla Norma Talmadge Film Corporation.\nDistribuzione.\nDistribuito dalla First National Exhibitors' Circuit, il film - presentato da Joseph M. Schenck - usc\u00ec nelle sale cinematografiche USA il 5 settembre 1920. In Finlandia, venne distribuito il 19 settembre 1921 e in Portogallo usc\u00ec il 19 dicembre 1924 con il titolo \"A Mulher Marcada\".\nCopia della pellicola viene conservata negli archivi della Library of Congress in positivo 35\u00a0mm."}
{"id": "4988855", "revid": "92723", "url": "https://it.wikipedia.org/wiki?curid=4988855", "title": "Concattedrale di Bova", "text": "La concattedrale della Madonna della Presentazione o concattedrale della Madonna dell'Isodia \u00e8 il principale luogo di culto cattolico di Bova, in Calabria, e concattedrale dell'arcidiocesi di Reggio Calabria-Bova.\nStoria.\nLa chiesa, di origine normanna, si trova in posizione eminente rispetto al centro del paese. Padre Giovanni Fiore da Cropani considera la cattedrale di Bova una delle pi\u00f9 antiche della Calabria, fondata nel I secolo, da Santo Stefano di Nicea, primo vescovo di Reggio. La chiesa come oggi la vediamo \u00e8 frutto di lavori realizzati nel IX secolo, successivamente ampliata nel XVII e nel XVIII secolo e dopo i terremoti del 1783 e del 1908.\nNel 1978 \u00e8 stata adeguata alla riforma liturgica seguita al Concilio Vaticano II con la realizzazione dell'altare basilicale a cura dell'ufficio tecnico diocesano.\nIl 30 settembre 1986, con il decreto \"Instantibus votis\" della Congregazione per i Vescovi, le due sedi di Reggio Calabria e di Bova, gi\u00e0 unite \"in persona episcopi\" dal 1973, sono state unite con la formula \"plena unione\" e la nuova circoscrizione ecclesiastica ha assunto il nome attuale. Per effetto dello stesso decreto la cattedrale di Bova ha assunto il titolo di concattedrale.\nDescrizione.\nLa navata centrale, con soffitto ligneo a capriate, si chiude verso oriente con un coro di forma allungata, situato in posizione rialzata, cui si accede attraverso un'ampia scalinata. In fondo all'abside \u00e8 collocato l'altare sormontato da una nicchia in cui \u00e8 conservata la statua della Madonna della Presentazione. Le cappelle laterali si aprono lungo le due navate minori che terminano con le due ampie cappelle dell'Assunta e del Santissimo Sacramento.\nLe altre cappelle laterali sono dedicate alla Madonna del Rosario (navata sinistra) ed al Crocifisso ed alla Madonna Ausiliatrice (navata destra). Dalla navata destra si accede alla sagrestia che funzionava da sala del capitolo. Una cantoria sovrasta l'ingresso principale.\nAdiacente alla chiesa \u00e8 la struttura del campanile a pianta quadrata che si sviluppa per un'altezza di 7.5 metri, la cui torre campanaria \u00e8 fornita di quattro campane."}
{"id": "4988859", "revid": "84184", "url": "https://it.wikipedia.org/wiki?curid=4988859", "title": "La colonia felice", "text": "La colonia felice \u00e8 un romanzo breve utopico del 1874 di Carlo Dossi.\nBasato sulle idee sulla giustizia dell'autore, \u00e8 stato definito una \"sorta di romanzo giuridico\" e riscosse grande successo editoriale, accendendo un dibattito sulla carcerazione. In seguito (nella prefazione all'edizione del 1883) lo stesso autore - che nel frattempo aveva aderito alle teorie di Lombroso - sconfess\u00f2 le idee filantropiche alla base del suo romanzo.\nIl romanzo \u00e8 considerato uno dei precursori ottocenteschi della fantascienza italiana.\nTrama.\nUn gruppo di delinquenti viene portato a un'isola deserta dove possono vivere \"in un eterno esilio\" senza regole e come uomini liberi. Dopo poco tempo il gruppo si divide in due fazioni. Una segue Gualdo il Beccaio, un uomo forte e di carattere pratico (rappresentato dal leone), mentre l'altra segue Aronne il Letterato, un intellettuale (rappresentato dalla volpe). Si sviluppa tra le due fazioni una guerra con intrighi e tradimenti, dalla quale il partito di Aronne esce vincitore. Dopo la nascita di sua figlia, Gualdo capisce di desiderare soprattutto una vita pacifica, perci\u00f2 chiede perdono al suo avversario e i due giurano la pace. Tutti gli esiliati si riuniscono e si danno delle leggi severissime, eleggendo Gualdo e Aronne come capi. L'unico a sottrarsi \u00e8 Mario il Nebbioso, che in seguito va a vivere una vita solitaria nei boschi.\nSei anni dopo la figlia di Gualdo, Forestina, incontra Mario. Lui s'innamora di lei, ma quando Forestina viene baciata da un altro ragazzo, Mario \u00e8 molto geloso e giura di uccidere la ragazza. All'ultimo momento lei confessa il proprio amore per Mario e i due diventano una coppia.\nAlla fine arriva un ufficiale dalla patria dei delinquenti e studia il progresso della colonia. Dichiara la riabilitazione degli abitanti della colonia e tutti festeggiano il \"principio [della] \"Colonia felice\"\"."}
{"id": "4988860", "revid": "1005847", "url": "https://it.wikipedia.org/wiki?curid=4988860", "title": "Elezioni presidenziali in Camerun del 2011", "text": "Le elezioni presidenziali in Camerun del 2011 si tennero il 9 ottobre."}
{"id": "4988861", "revid": "110157", "url": "https://it.wikipedia.org/wiki?curid=4988861", "title": "Ben (nome)", "text": "Origine e diffusione.\nSi tratta di una forma ipocoristica dei nomi \"Benjamin\" e \"Benedict\"; in olandese, viene usato anche per abbreviare diversi nomi germanici che cominciano con la radice \"bern\" (\"orso\"), come \"Bernhard\".\nQuesto nome \u00e8 portato dalla celebre torre dell'orologio del Palazzo di Westminster, il \"Big Ben\", e pi\u00f9 specificamente dalla sua campana pi\u00f9 grande, che prende il nome dal politico Benjamin Hall.\nOnomastico.\nL'onomastico si festeggia lo stesso giorno di quello del nome di cui costituisce un ipocoristico."}
{"id": "4988862", "revid": "47767", "url": "https://it.wikipedia.org/wiki?curid=4988862", "title": "Bennie", "text": ""}
{"id": "4988872", "revid": "322321", "url": "https://it.wikipedia.org/wiki?curid=4988872", "title": "Sede titolare di Pacando", "text": ""}
{"id": "4988879", "revid": "775372", "url": "https://it.wikipedia.org/wiki?curid=4988879", "title": "Helga Stevens", "text": "Biografia.\nDal 2004 al 2007 \u00e8 stata deputata del Parlamento federale del Belgio, alla Camera dei rappresentanti del Belgio della regione fiamminga.\nDal 2007 al 2014 \u00e8 stata eletta come senatrice al Senato del Belgio.\nDal 2005 al 2007 \u00e8 stata Presidente dell'European Union of the Deaf.\n\u00c8 la seconda europarlamentare della comunit\u00e0 sorda che \u00e8 stata eletta il 25 maggio 2014. La sua prima linea politica \u00e8 stata quella di approvare in ogni Stato membro dell'Unione europea delle lingue dei segni. \u00c8 membro della Nuova Alleanza Fiamminga.\nVenne eletta come deputata al Parlamento europeo nel 2014.\nNome-segno.\nIl suo nome segno \u00e8 una mano che indica da \"qualche parte\"."}
{"id": "4988882", "revid": "125879176", "url": "https://it.wikipedia.org/wiki?curid=4988882", "title": "Elly Schlein", "text": "\u00c8 stata europarlamentare, eletta nelle liste del PD, passata poi a Possibile nel maggio 2015 fino al giugno 2019.\nBiografia.\nNasce a Lugano, in Svizzera, nel 1985, figlia di Melvin Schlein, un politologo ed accademico statunitense d'origine ebraica aschenazita (gli avi paterni della Schlein erano infatti originari di Leopoli, nell'allora Impero austro-ungarico, oggi in Ucraina, ed al loro arrivo ad Ellis Island mutarono il loro cognome originario, Schleyen, in quello attuale), all'epoca della sua nascita ricoprente il ruolo di professore emerito di scienza della politica e storia presso la \"Franklin University\" di Lugano, e di Maria Paola Viviani in Schlein, una docente italiana, professoressa ordinaria di diritto pubblico comparato presso la facolt\u00e0 di giurisprudenza dell'Universit\u00e0 dell'Insubria. \u00c8 nipote dell\u2019avvocato antifascista Agostino Viviani, che fu senatore del Partito Socialista Italiano, mentre suo fratello \u00e8 il matematico Benjamin Schlein.\n\u00c8 dunque italo-americana, in quanto, essendo figlia di un cittadino degli Stati Uniti e di una cittadina italiana, ne possiede le relative cittadinanze, oltre ad essere provvista di quella europea, tramite la cittadinanza italiana. Possiede anche la cittadinanza dello stato in cui \u00e8 nata, la Svizzera, dove lo \"ius soli\" non esiste, ma dove ha ottenuto la naturalizzazione nel Comune dove risiedeva con la famiglia.\nDopo aver conseguito, nel 2004, la maturit\u00e0 al liceo cantonale di Lugano, si trasferisce a Bologna dove, nel marzo 2011, si laurea in giurisprudenza, discutendo una tesi di diritto costituzionale, avendo come relatore il professor Andrea Morrone. Nel 2012 ha collaborato alla realizzazione del documentario \"Anija - La nave\", riguardante l'immigrazione albanese in Italia attraverso il mare Adriatico negli anni novanta.\n\u00c8 apertamente bisessuale.\nAttivit\u00e0 politica.\nGli inizi.\nNel 2008 a Chicago partecipa come volontaria alla campagna elettorale di Barack Obama per le elezioni presidenziali statunitensi di quell'anno; nel 2012 sempre a Chicago partecipa anche alla campagna di Barack Obama per la sua rielezione alle presidenziali.\nNel 2011 contribuisce a fondare a Bologna l'associazione studentesca universitaria \"Progr\u00e8\" che si occupa di approfondire e sensibilizzare l'opinione pubblica sui temi legati alle politiche migratorie e alla realt\u00e0 carceraria, pubblicando una propria rivista e organizzando, dal 2012 e con cadenza annuale, \"ProMiGr\u00e8\", un \"festival\" con incontri e tavole rotonde con la partecipazione di politici ed esperti.\nNell'aprile 2013, dopo l'affossamento della candidatura al Quirinale di Romano Prodi alle elezioni di quell'anno, a causa di un centinaio di franchi tiratori tra le file del PD, i cosiddetti \"\"101 del PD\", decide con altri di dare vita alla campagna di mobilitazione \"#OccupyPD\"\", poi sfociata nell'occupazione di numerose sedi del partito per dare voce al malumore di parte della base giovanile circa la scelta dei vertici nazionali di far nascere il Governo Letta con una maggioranza basata sulle cosiddette \"larghe intese\".\nNel dicembre dello stesso anno aderisce alla mozione che, in vista delle elezioni primarie, sostiene la candidatura di Pippo Civati a segretario nazionale del PD. \u00c8 quindi eletta come esponente della corrente \"civatiana\" alla direzione nazionale del partito.\nEurodeputata.\nNel febbraio 2014 si candida con il Partito Democratico per un seggio all'Europarlamento nella circoscrizione nord-orientale, dando vita a una campagna elettorale, ribattezzata \"\"Slow Foot\", all'insegna della sostenibilit\u00e0 e lanciando l'\"hashtag\", che presto diventa virale \"#siscriveschlein\"\". Alle elezioni europee del 25 maggio 2014 risulta eletta parlamentare europea con 53.681 voti di preferenza. \u00c8 vicepresidente della delegazione alla commissione parlamentare di stabilizzazione e di associazione UE-Albania (D-AL) e membro della commissione per lo sviluppo (DEVE).\nNel maggio 2015, tramite un post su Facebook, annuncia l'abbandono del Partito Democratico, essendo in dissenso con la nuova linea politica del partito impressa dal segretario Matteo Renzi definendola \"[...] \"politiche\" [...] \"di centrodestra\", e successivamente aderisce a Possibile, il partito fondato da Giuseppe Civati.\nDopo la sua prima legislatura sceglie di non candidarsi per le elezioni europee del 2019.\nVicepresidente della Regione Emilia-Romagna.\nSi candida alle elezioni regionali in Emilia Romagna del 2020 nella lista elettorale \"Emilia-Romagna Coraggiosa Ecologista e Progressista\"\" (formata da Articolo Uno, Sinistra Italiana, \"\u00e8Viva\" e realt\u00e0 politico-associative locali), venendo eletta con 22.098 voti personali, distribuiti tra i collegi di Bologna (15.975), Reggio Emilia (3.896) e Ferrara (2.227), nell'Assemblea legislativa dell'Emilia-Romagna. Risulta la candidata di lista con pi\u00f9 preferenze personali in tutta la storia delle elezioni regionali in Emilia-Romagna. Come osservano molte fonti, la sua lista ha invece ottenuto solo il 3,77%.\nL'11 febbraio 2020 viene nominata vicepresidente della regione Emilia-Romagna con delega assessoriale al Welfare e al Patto per il Clima, dal presidente della regione Emilia-Romagna appena rieletto Stefano Bonaccini.\nNel settembre 2020, a poche settimane dal referendum costituzionale sulla riduzione del numero di parlamentari, sostenuto dalla riforma \"Fraccaro\" avviata dal governo Conte I \u2013 guidato dalla Lega assieme al Movimento 5 Stelle \u2013 e ultimato dal governo Conte II \u2013 rappresentato dalla coalizione tra M5S e Partito Democratico \u2013, la Schlein annuncia il suo voto contrario, in dissidenza con la posizione del suo Presidente di Regione e con gli alleati del PD, schierati in maggioranza per il \"S\u00ec\".\nIl 5 febbraio 2021 viene confermata nell\u2019ufficio di presidenza di Green Italia."}
{"id": "4988883", "revid": "1543377", "url": "https://it.wikipedia.org/wiki?curid=4988883", "title": "Haunted Highway", "text": "Haunted Highway, (originariamente chiamata \"Paranormal Highway\"), \u00e8 una serie televisiva statunitense di investigazioni su fenomeni paranormali prodotta dalla BASE Productions e trasmessa a partire dal 3 luglio 2012, su Syfy.\nIl programma segue due team di investigatori; Jack Osbourne, (figlio del cantante Ozzy Osbourne), l'investigatore Dana Workman e gli investigatori di \"\" Jael de Pardo e Devin Marble.\nNel quinto episodio della serie, Osbourne ha annunciato che gli \u00e8 stata diagnosticata la sclerosi multipla (SM) e che si sarebbe temporaneamente ritirato dalla serie.\nIl 22 aprile 2013 Syfy ha rinnovato la serie per una seconda stagione di 6 episodi che ha debuttato il 27 novembre 2013.\nFormat.\nLe due squadre attraversano in auto le autostrade e strade d'America, indagando su vari casi di presunti avvistamenti di Criptidi. Nell'introduzione, Osbourne afferma che egli ha avuto interesse per il paranormale fin da quando era un bambino."}
{"id": "4988886", "revid": "767487", "url": "https://it.wikipedia.org/wiki?curid=4988886", "title": "Internazionali di Francia 1936 - Doppio femminile", "text": "Simonne Mathieu e Billie Yorke hanno battuto in finale Jadwiga J\u0119drzejowska e Susan Noel 2-6, 6-4, 6-4."}
{"id": "4988900", "revid": "1005847", "url": "https://it.wikipedia.org/wiki?curid=4988900", "title": "Elezioni generali in Kenya del 2013", "text": "Le elezioni generali in Kenya del 2013 si tennero il 4 marzo per l'elezione del Presidente e dei membri del Parlamento."}
{"id": "4988903", "revid": "767487", "url": "https://it.wikipedia.org/wiki?curid=4988903", "title": "Internazionali di Francia 1939 - Doppio femminile", "text": "Jadwiga J\u0119drzejowska e Simonne Mathieu hanno battuto in finale Alice Florian e Hella Kovac 7-5, 7-5."}
{"id": "4988908", "revid": "478814", "url": "https://it.wikipedia.org/wiki?curid=4988908", "title": "Trofeo Banca Popolare di Vicenza (ATP Challenger Tour)", "text": ""}
{"id": "4988909", "revid": "2064100", "url": "https://it.wikipedia.org/wiki?curid=4988909", "title": "Elettrochemioterapia", "text": "L\u2019elettrochemioterapia (ECT) \u00e8 un tipo di chemioterapia che consente l'erogazione di farmaci non permeanti all'interno della cellula. Si basa sull'applicazione locale di impulsi elettrici brevi e intensi che rendono transitoriamente permeabile la membrana cellulare, permettendo cos\u00ec il trasporto di molecole altrimenti non consentite dalla membrana. La tecnica ha raggiunto l'uso clinico per il trattamento dei tumori cutanei e sottocutanei, utilizzando quali farmaci la bleomicina e il cisplatino. L'elettrochemioterapia con bleomicina \u00e8 stata utilizzata in ambito clinico per la prima volta nel 1991 presso l'Istituto Gustave-Roussy in Francia, mentre l'elettrochemioterapia con cisplatino \u00e8 stata usata per la prima volta nel 1995 presso l'Istituto di Oncologia, Lubiana, Slovenia. Da allora pi\u00f9 di 4000 pazienti sono stati trattati con elettrochemioterapia in tutto il mondo (Australia, Austria, Belgio, Bulgaria, Danimarca, Francia, Germania, Grecia, Ungheria, Irlanda, Italia, Giappone, Messico, Nicaragua, Polonia, Portogallo, Slovenia, Spagna, Svezia, Regno Unito, Stati Uniti d'America). Recentemente sono state sviluppate nuove modalit\u00e0 elettrochemioterapiche per il trattamento di tumori interni utilizzando procedure chirurgiche, accedendo alla zona da trattare per via endoscopica o con approcci percutanei.\nPrincipio fisico.\nQuando una cellula biologica \u00e8 esposta ad un campo elettrico di intensit\u00e0 sufficiente, si genera un aumento della tensione transmembranale, che porta la struttura della membrana cellulare a riarrangiarsi. Questi cambiamenti danno luogo ad un aumento della permeabilit\u00e0 della membrana cellulare, che permette cos\u00ec a molecole non-permeanti di entrare nella cellula. Questo fenomeno \u00e8 chiamato elettroporazione (o elettropermeabilizzazione) e sta diventando ampiamente utilizzato per migliorare la somministrazione di farmaci anticancro nelle cellule, processo indicato come elettrochemioterapia.\nTutte le applicazioni biomediche di elettropermeabilizzazione cellulare usano correnti continue (unipolari) con impulsi brevi ed intensi (anche se in vitro possono essere utilizzati impulsi a tempo decaduto). L'ampiezza degli impulsi utilizzati dipende dai tessuti e dalla forma-posizione degli elettrodi, ma in vivo, per il trattamento di tumori, \u00e8 noto che l'ampiezza degli impulsi elettrici deve essere sufficientemente alta per stabilire un campo elettrico di 400 V/cm nella zona del tumore (8 impulsi con durata di 100 microsecondi). Nei primi esperimenti sono stati utilizzati impulsi con durata di 1 secondo (cio\u00e8 ad una frequenza di ripetizione di 1\u00a0Hz); oggi gli impulsi vengono erogati in un periodo di tempo molto pi\u00f9 breve, ad una frequenza di ripetizione di 5000\u00a0Hz, con conseguente diminuzione del disagio del paziente e della durata del trattamento Per il trattamento di tumori profondi in relativa vicinanza del cuore, gli impulsi sono sincronizzati con il periodo refrattario assoluto di ogni battito cardiaco per ridurre al minimo la probabilit\u00e0 di interazione degli impulsi applicati con la funzione del cuore.\nTrattamento.\nIl trattamento elettrochemioterapico consiste nell'utilizzare, sistemicamente o localmente, farmaci citotossici non permeanti (per es. bleomicina) o farmaci a bassa permeazione (per es. cisplatino) e nell'applicare impulsi elettrici alla zona da trattare quando la concentrazione del farmaco nel tumore \u00e8 al suo apice. In concomitanza degli impulsi elettrici le cellule vengono sottoposte ad un campo elettrico che provoca la formazione di difetti su scala nanometrica nella membrana cellulare, i quali alterano la permeabilit\u00e0 della membrana. In questa fase e per qualche tempo dopo l'erogazione degli impulsi, le molecole degli agenti citotossici possono diffondersi liberamente nel citoplasma ed esercitare il loro effetto citotossico. Molteplici posizionamenti degli elettrodi e successive applicazioni degli impulsi possono essere eseguiti durante una seduta al fine di trattare l'intera lesione, a condizione che la concentrazione del farmaco sia sufficiente. Il trattamento pu\u00f2 essere ripetuto nel corso di settimane o mesi per ottenere la regressione delle lesioni pi\u00f9 estese.\nL'efficacia e la rilevanza clinica.\nIn una serie di studi clinici (di fase II e di fase III), i ricercatori hanno concluso che l\u2019elettrochemioterapia di metastasi cutanee o sottocutanee con bleomicina e cisplatino ha un tasso di risposta obiettivo di oltre l'80%. La riduzione delle dimensioni del tumore ottenuta con elettrochemioterapia \u00e8 risultata pi\u00f9 veloce e pi\u00f9 efficiente rispetto alla chemioterapia standard sia per i i tumori cutanei che quelli sottocutanei. Sono stati trattati con successo i pazienti con metastasi da melanoma della pelle, il sarcoma di Kaposi, il carcinoma a cellule squamose, il carcinoma a cellule basali, l'adenocarcinoma o carcinoma della mammella. Sono promettenti e incoraggianti anche i primi risultati clinici di elettrochemioterapia di tumori interni (ad esempio metastasi al fegato).\nSicurezza.\nL'elettrochemioterapia impiega dosaggi pi\u00f9 bassi di farmaci chemioterapici rispetto ai protocolli chemioterapici standard; pertanto gli effetti collaterali solitamente associati alla chemioterapia non sono presenti. In uso clinico di elettrochemioterapia, vengono registrati effetti collaterali limitati, legati all'uso della bleomicina o del cisplatino. Con un'opportuna anestesia \u00e8 possibile alleviare i sintomi associati all'applicazione degli impulsi elettrici, consentendo un livello di dolore durante l'elettrochemioterapia accettabile per i pazienti. Oltre alla sensazione di dolore, che \u00e8 limitata al tumore trattato ed al tessuto circostante, l'unico altro disagio \u00e8 la contrazione muscolare che si ha alla ricezione dell'impulso elettrico. Il campo elettrico proprio del trattamento elettrochemioterapico induce anche un vasospasmo e per pochi minuti, nel volume trattato dei tessuti normali, il flusso sanguigno \u00e8 interrotto tuttavia la sua durata \u00e8 troppo breve per indurre effetti deleteri dovuti a ischemia. Nei tumori, invece, il blocco vascolare \u00e8 di maggior durata e pu\u00f2 contribuire all'efficacia del trattamento.\nUso veterinario.\nL'elettrochemioterapia \u00e8 utilizzata anche in oncologia veterinaria per una variet\u00e0 di tumori in cani, gatti, cavalli e conigli. Ci sono centri in Brasile, Francia, Italia, Irlanda, Slovenia, Regno Unito, e nella Bay Area della California del Nord (Stati Uniti), dove questo trattamento \u00e8 disponibile.\nIl tasso di successo per l'elettrochemioterapia \u00e8 stato dichiarato essere circa il 90%, con una media di 3-4 trattamenti nel caso di conigli.\nCommento.\nL'elettrochemioterapia \u00e8 gi\u00e0 stata approvata e rimborsata in diversi paesi dell'UE (Danimarca, Germania, Grecia, Italia, Polonia, Portogallo, Slovenia) e nel Regno Unito. Il dispositivo \u00e8 stato certificato come dispositivo medico ed \u00e8 offerto sul mercato con procedure operative standard per elettrochemioterapia dei tumori cutanei e sottocutanei.\nLa maggior parte dei pazienti intervistati durante uno studio clinico finalizzato a definire la Procedura Operativa Standard Europea di Elettrochemioterapia (ESOPE) sarebbe disposta a ripetere il trattamento un'altra volta, se necessario."}
{"id": "4988915", "revid": "124123", "url": "https://it.wikipedia.org/wiki?curid=4988915", "title": "Thomas G. Waites", "text": ""}
{"id": "4988917", "revid": "767487", "url": "https://it.wikipedia.org/wiki?curid=4988917", "title": "Internazionali di Francia 1946 - Doppio femminile", "text": "Louise Brough e Margaret Osborne hanno battuto in finale Pauline Betz e Doris Hart 6-4, 0-6, 6-1."}
{"id": "4988920", "revid": "606039", "url": "https://it.wikipedia.org/wiki?curid=4988920", "title": "Acinonyx jubatus raddei", "text": ""}
{"id": "4988921", "revid": "729019", "url": "https://it.wikipedia.org/wiki?curid=4988921", "title": "Hook Island", "text": "Hook Island \u00e8 un'isola situata al largo della costa dello stato australiano del Queensland. L'isola fa parte dell'arcipelago delle Whitsunday. L'isola \u00e8 prevalentemente rocciosa e fa parte del Whitsunday Islands National Park. La costa settentrionale dell'isola \u00e8 nota per i suoi coloratissimi coralli.\nIl 12 febbraio del 2008 uno yacht si \u00e8 arenato a Cape Cove. La barca rimase incastrata tra le rocce di notte e in condizioni meteo avverse e fu necessario l'intervento di elicotteri per salvare le 37 persone che si trovavano a bordo. \u00c8 stata la pi\u00f9 grande operazione di salvataggio compiuta da elicotteri su un'imbarcazione mai effettuata in Australia.\nNel dicembre 2009 due persone hanno perso la vita a causa delle punture della medusa irukandji mentre facevano snorkeling a Hook Island.\nAlcuni dei pi\u00f9 antichi siti archeologici mai trovati in Australia orientale sono le grotte del popolo Ngaro di Hook Island. Un sito a Nara Inlet \u00e8 la pi\u00f9 antica indicazione di occupazione aborigena nel Parco marino della Grande barriera corallina..\nHook Island Wilderness Resort.\nL'unica abitazione su Hook Island \u00e8 il Hook Island Wilderness Resort, il quale \u00e8 raggiungibile a giorni irregolari grazie ad un catamarano. Il resort dispone di un bar/ristorante. Alcune attivit\u00e0 disponibili presso il resort sono il nuoto e le immersioni subacquee. Sull'isola esiste anche un osservatorio sottomarino ora chiuso per motivi di salute e di sicurezza in quanto non munito di una ventilazione adeguata.\nMostro marino.\nNel 1964 \u00e8 stata scattata una fotografia ritraente quello che sembra essere un mostro marino. La foto, dichiarata autentica, \u00e8 diventata famosa a livello mondiale."}
{"id": "4988934", "revid": "729019", "url": "https://it.wikipedia.org/wiki?curid=4988934", "title": "Aeroporto di Hohhot-Baita", "text": "L'Aeroporto di Hohhot-Baita \u00e8 un aeroporto cinese situato nella parte settentrionale del Paese, 14 km a est della stazione ferroviaria della citt\u00e0 di Hohhot, capoluogo della regione autonoma della Mongolia Interna, lungo la Superstrada dell'Aeroporto. La struttura \u00e8 dotata di una pista in asfalto lunga e larga 45\u00a0m, l'altitudine \u00e8 di 1\u00a0084\u00a0m, l'orientamento della pista \u00e8 RWY 08-26, la frequenza radio 124.35 MHz per la torre. L'aeroporto \u00e8 gestito dalla Inner Mongolia Hohhot Baita International Airport CO.LTD ed effettua attivit\u00e0 24 ore al giorno. \u00c8 aperto al traffico commerciale.\nIl nome \"Baita\" (in cinese: \u767d\u5854, B\u00e1i t\u01ce, \"pagoda bianca\") evoca la grande \"Pagoda bianca\" che si erge nei campi a poca distanza dall'aeroporto: costruita su pianta ottagonale, si sviluppa su sette piani e fu eretta durante la Dinastia Liao."}
{"id": "4988935", "revid": "281944", "url": "https://it.wikipedia.org/wiki?curid=4988935", "title": "Aeroporto di Hohhot", "text": ""}
{"id": "4988939", "revid": "287204", "url": "https://it.wikipedia.org/wiki?curid=4988939", "title": "\u02bfAll\u0101ma", "text": "\u02bfAll\u0101ma (, talvolta anche \"allameh, allamah\") \u00e8 un titolo onorifico dato ai grandi studiosi della giurisprudenza islamica, della teologia e della filosofia islamica.\nQuesto titolo onorifico (che significa \"sapientissimo\") \u00e8 usato sia dai sunniti, sia dagli sciiti.\nElenco di alcuni \u02bfAll\u0101ma famosi.\nIn ogni generazione, ci sono solo pochi studiosi riconosciuti come \u02bfAll\u0101ma. Tra essi si ricorda il dotto sciita Jam\u0101l al-D\u012bn \u1e24asan b. Y\u016bsuf al-\u1e24ill\u012b (detto al-\u02bfAll\u0101ma al-\u1e24ill\u012b) mentre in epoca contemporanea sono ricordati nel subcontinente indiano e in Malaysia:\nBibliografia.\n\"Vocabolario Arabo-Italiano\", Roma, Istituto per l'Oriente, 1966 e succ. edizioni, p. 964b. "}
{"id": "4988940", "revid": "110157", "url": "https://it.wikipedia.org/wiki?curid=4988940", "title": "Komla Agbeli Gbedemah", "text": "Biografia.\nMinistro delle finanze nel primo governo del Ghana indipendente, sorretto da Kwame Nkrumah, fonda nel 1969 il National Alliance of Liberals, partito ghanese che viene sciolto nel 1972. \nIl 10 ottobre 1957, durante un viaggio negli Stati Uniti d'America \u00e8 protagonista di un atto di discriminazione razziale, venendo allontanato da un ristorante in Delaware. L'atto condannato a livello internazionale induce il presidente Dwight D. Eisenhower a porgere scuse ufficiali."}
{"id": "4988944", "revid": "1005847", "url": "https://it.wikipedia.org/wiki?curid=4988944", "title": "Elezioni generali in Tanzania del 2010", "text": "Le elezioni generali in Tanzania del 2010 si tennero il 31 ottobre per l'elezione del Presidente e il rinnovo del Parlamento."}
{"id": "4988945", "revid": "57342", "url": "https://it.wikipedia.org/wiki?curid=4988945", "title": "Afro Gbede", "text": ""}
{"id": "4988947", "revid": "71155", "url": "https://it.wikipedia.org/wiki?curid=4988947", "title": "Elena Ethel Schlein", "text": ""}
{"id": "4988948", "revid": "71155", "url": "https://it.wikipedia.org/wiki?curid=4988948", "title": "Elena Schlein", "text": ""}
{"id": "4988951", "revid": "96758", "url": "https://it.wikipedia.org/wiki?curid=4988951", "title": "Sa\u00fal \u00d1\u00edguez Escl\u00e1pez", "text": ""}
{"id": "4988963", "revid": "66186881", "url": "https://it.wikipedia.org/wiki?curid=4988963", "title": "Gian Paolo Brizio Falletti di Castellazzo", "text": ""}
{"id": "4988965", "revid": "767487", "url": "https://it.wikipedia.org/wiki?curid=4988965", "title": "Giulietta (nome)", "text": "Origine e diffusione.\nSi tratta di un diminutivo del nome Giulia; la sua notevole diffusione si deve alla fama di Giulietta Capuleti (in originale \"Juliet Capulet\"), il personaggio reso celebre da William Shakespeare per la sua opera \"Romeo e Giulietta\" (una storia la cui prima versione, in realt\u00e0, fu scritta da Luigi da Porto nel 1530).\nOnomastico.\nL'onomastico ricorre lo stesso giorno del nome Giulia, da cui deriva, cio\u00e8 generalmente il 22 maggio in memoria di santa Giulia, martire in Corsica. Si noti, inoltre, che il 16 giugno \u00e8 ricordata anche una santa Giulitta, martire, chiamata anche \"Giulietta\" (ma non \u00e8 sicuro che il nome Giulitta sia derivato da Giulia)."}
{"id": "4988966", "revid": "1318658", "url": "https://it.wikipedia.org/wiki?curid=4988966", "title": "Universit\u00e0 di Parigi-Dauphine", "text": "L'Universit\u00e0 di Parigi-Dauphine (in lingua francese \"Universit\u00e9 Paris-Dauphine\"), o Paris IX, \u00e8 una Grande \u00e9cole, universit\u00e0 pubblica e centro di ricerca francese di Parigi, specializzata nelle scienze della gestione. Dal 2010, insieme all\u2019\u00c9cole normale sup\u00e9rieure, ha fondato l\u2019Universit\u00e9 de recherche Paris-Sciences-et-Lettres (PSL).\nSecondo il Times Higher Education ranking, PSL si classifica 1 universit\u00e0 in Francia a nella top 50 a livello globale.\nStoria.\nFondata nel 1968, deve il suo nome alla Porte-Dauphine, del XVI \"arrondissement\" di Parigi, dove si trova la sede principale. L'universit\u00e0 dispone inoltre di sedi distaccate presso: La D\u00e9fense, Londra, Madrid e Tunisi.\nDauphine \u00e8 uno dei membri fondatori e collegio costituente, unitamente all'\u00c9cole normale sup\u00e9rieure, dell'Universit\u00e9 de recherche Paris-Sciences-et-Lettres.\nDauphine \u00e8 un'universit\u00e0 con lo status di \"grand \u00e9tablissement\"; questo status giuridico le consente di fare una selezione d'ingresso dei suoi studenti."}
{"id": "4988967", "revid": "47767", "url": "https://it.wikipedia.org/wiki?curid=4988967", "title": "Giulietto", "text": ""}
{"id": "4988970", "revid": "36426", "url": "https://it.wikipedia.org/wiki?curid=4988970", "title": "Borgo San Lorenzo (Firenze)", "text": ""}
{"id": "4988971", "revid": "1305772", "url": "https://it.wikipedia.org/wiki?curid=4988971", "title": "Julieta", "text": ""}
{"id": "4988972", "revid": "1048993", "url": "https://it.wikipedia.org/wiki?curid=4988972", "title": "Atena d'argento", "text": ""}
{"id": "4988973", "revid": "599013", "url": "https://it.wikipedia.org/wiki?curid=4988973", "title": "\u0168", "text": "\u0168 \u00e8 una lettera della lingua guaran\u00ed, della lingua nauruana e della lingua vietnamita. \u00c8 stata usata in groenlandese fino al 1973."}
{"id": "4988978", "revid": "767487", "url": "https://it.wikipedia.org/wiki?curid=4988978", "title": "Europolemur", "text": "L'europolemure (gen. Europolemur) \u00e8 un primate estinto, appartenente agli adapidi. Visse nell'Eocene medio (circa 45 milioni di anni fa) e i suoi resti fossili sono stati ritrovati in Europa (Germania).\nDescrizione.\nQuesto animale, come tutti i membri del gruppo degli adapidi, doveva assomigliare a un lemure attuale. \"Europolemur\" possedeva zampe dotate di lunghe dita, e probabilmente le sue mani assomigliavano a quelle degli euprimati nelle proporzioni. Questo animale possedeva un alluce opponibile e probabilmente possedeva unghie invece di artigli. In proporzione alle zampe anteriori, le mani di \"Europolemur\" erano piuttosto grandi; la forma del calcagno assomigliava a quella di altri adapidi evoluti come \"Smilodectes \"e \"Notharctus\". \"Europolemur\" poteva raggiungere e superare 1,7 chilogrammi di peso (Fleagle, 1998). Il cranio era piuttosto corto, con orbite piccole e barre postorbitali robuste; le arcate zigomatiche, bench\u00e9 robuste, non erano sviluppate come quelle di altri adapidi europei (come \"Adapis \"e \"Leptadapis\"), e la cresta sagittale era ridotta. \nLa formula dentaria di \"Europolemur\" era particolare: nella dentatura permanente era 2.1.3.3 sia nelle serie superiori che in quelle inferiori, mentre nella dentatura decidua (denti da latte) era di 2.1.4.3. Una delle caratteristiche distintive di \"Europolemur\" era data dalla mancanza di un metaconulo sui molari. L'anatomia dentaria di questo genere \u00e8 stata descritta in dettaglio da Franzen (2004): i canini superiori erano grandi e appuntiti, il terzo molare pi\u00f9 piccolo e corto del secondo, il quarto premolare molto pi\u00f9 corto che largo, con un parastilo debole.\nClassificazione.\n\"Europolemur \"venne descritto per la prima volta nel 1933 da Weigelt, sulla base di resti fossili ritrovati in Germania. Weigelt descrisse la specie tipo Europolemur klatti (Weigelt, 1933), e successivamente vennero descritte le specie E. koenigswaldi (Franzen, 1987) ed E. kelleri (Franzen, 2000), sempre provenienti dalla Germania, dal ben noto giacimento di Messel.\n\"Europolemur \"\u00e8 considerato un tipico rappresentante degli adapidi, un gruppo di primati arcaici simili a proscimmie. Tra questi, sembra che \"Europolemur \"fosse strettamente imparentato con \"Protoadapis\", leggermente pi\u00f9 antico e distinto da \"Europolemur \"solo per alcuni dettagli della dentatura.\nPaleobiologia.\nLa morfologia delle ossa degli arti indica che \"Europolemur \"era ben diverso da altri adapidi dell'Eocene europeo come \"Adapis \"e \"Leptadapis\"; al contrario di questi, \"Europolemur \"non era lento ma doveva muoversi agilmente, a balzi, tra i rami delle foreste europee. La dentatura indica che questo animale era frugivoro e parzialmente insettivoro. "}
{"id": "4988981", "revid": "123185414", "url": "https://it.wikipedia.org/wiki?curid=4988981", "title": "Universit\u00e0 Paris XI - Paris-Sud", "text": "L'Universit\u00e0 di Parigi XI Paris-Sud \u00e8 stata un'universit\u00e0 francese fondata nel 1971 e situata nei dipartimenti dell'Essonne, Hauts-de-Seine e Valle della Marna nell'\u00cele-de-France. Conta 127 laboratori di ricerca, cinque Unit\u00e9 de formation et de recherche, tre Institut universitaire de technologie e una R\u00e9seau Polytech (politecnico). Dal 2020, l'Universit\u00e0 Paris Sud \u00e8 stata inglobata nell'Universit\u00e0 di Parigi-Saclay. \nI poli dell'universit\u00e0 sono ripartiti sui seguenti comuni: Antony, Bures-sur-Yvette, Cachan, Ch\u00e2tenay-Malabry, Fontenay-aux-Roses, Gif-sur-Yvette, Le Kremlin-Bic\u00eatre, Orsay, Le Plessis-Robinson, Sceaux. Il campus scientifico di Orsay \u00e8 il pi\u00f9 grande polo scientifico di Francia ed \u00e8 anche riconosciuto come parco botanico. \nQuattro vincitori della Medaglia Fields hanno frequentato questa universit\u00e0: Laurent Lafforgue, Jean-Christophe Yoccoz, Wendelin Werner e Ng\u00f4 B\u1ea3o Ch\u00e2u oltre che du Premi Nobel per la Fisica Pierre-Gilles de Gennes e Albert Fert."}
{"id": "4988984", "revid": "984922", "url": "https://it.wikipedia.org/wiki?curid=4988984", "title": "Wanchai Suvaree", "text": "Carriera.\nCon la Nazionale thailandese ha giocato una partita durante le Olimpiadi del 1956."}
{"id": "4988989", "revid": "916580", "url": "https://it.wikipedia.org/wiki?curid=4988989", "title": "Mullus auriflamma", "text": ""}
{"id": "4988994", "revid": "929200", "url": "https://it.wikipedia.org/wiki?curid=4988994", "title": "Premio Italia professionisti", "text": ""}
{"id": "4988995", "revid": "599013", "url": "https://it.wikipedia.org/wiki?curid=4988995", "title": "Juan Muhlethaler", "text": "Carriera.\nCon la Nazionale uruguaiana ha vinto la Copa America nel 1983."}
{"id": "4988996", "revid": "889336", "url": "https://it.wikipedia.org/wiki?curid=4988996", "title": "Juan M\u00fchlethaler", "text": ""}
{"id": "4988999", "revid": "287204", "url": "https://it.wikipedia.org/wiki?curid=4988999", "title": "Campionato polacco maschile di pallanuoto 2013-2014", "text": "Il Campionato polacco maschile di pallanuoto 2013-2014 \u00e8 stato l'83\u00aa edizione del torneo. Le gare sono iniziate il 23 novembre 2013 e si sono concluse nel giugno 2014.\nLa formula prevede che le sei squadre partecipanti si affrontino in un doppio girone all'italiana: ogni giornata \u00e8 infatti composta di due partite da giocarsi contro la stessa squadra per ciascuna formazione nell'arco di uno o al massimo due giorni, per un totale di 20 incontri. Vengono assegnati tre punti a vittoria, zero a sconfitta, e in caso di parit\u00e0 si procede ai tiri di rigore (senza la disputa dei tempi supplementari), che assegnano due punti alla squadra vincente e uno alla squadra sconfitta."}
{"id": "4989002", "revid": "1013889", "url": "https://it.wikipedia.org/wiki?curid=4989002", "title": "Porgi l'altra... sberla!", "text": ""}
{"id": "4989004", "revid": "599013", "url": "https://it.wikipedia.org/wiki?curid=4989004", "title": "Carlos Acevedo (calciatore 1955)", "text": "Carriera.\nHa esordito con la Nazionale uruguaiana nel 1980."}
{"id": "4989008", "revid": "22356", "url": "https://it.wikipedia.org/wiki?curid=4989008", "title": "Notharctus tenebrosus", "text": ""}
{"id": "4989010", "revid": "1005847", "url": "https://it.wikipedia.org/wiki?curid=4989010", "title": "Europarlamentari dell'Italia della VIII legislatura", "text": "Gli europarlamentari dell'Italia della VIII legislatura, eletti in occasione delle elezioni europee del 2014, sono stati i seguenti."}
{"id": "4989011", "revid": "929200", "url": "https://it.wikipedia.org/wiki?curid=4989011", "title": "Premio Italia donne", "text": ""}
{"id": "4989012", "revid": "751106", "url": "https://it.wikipedia.org/wiki?curid=4989012", "title": "Luis Acosta", "text": ""}
{"id": "4989013", "revid": "114348709", "url": "https://it.wikipedia.org/wiki?curid=4989013", "title": "Agostino Della Sala Spada", "text": "Biografia.\nNacque a Calliano nell'astigiano il 1\u00ba maggio 1842.\nDopo avere svolto studi a Calliano con il latinista Contardo Vecchi, nel collegio dei padri somaschi di Casale e poi in quello di Asti, inizi\u00f2 a studiare giurisprudenza presso l'Universit\u00e0 di Torino per laurearsi infine a Genova con l'economista Gerolamo Boccardo. Fatto ritorno a Torino, vi fece il giornalista e il bibliotecario della corte d'appello. Si stabil\u00ec poi a Moncalvo esercitando la libera professione di avvocato, a cui un\u00ec un'intensa attivit\u00e0 sociale e politica nel Monferrato. Nel 1880 acquist\u00f2 in regione San Bernardino una villa con terreno poi venduta alla famiglia dei conti Grillo: la villa divenne cos\u00ec \u201cIl Greppo\u201d immortalato nel romanzo \"Il diavolo sulle colline\u201d di Cesare Pavese. In questo periodo fond\u00f2 due periodici satirici e polemici, \"Staffetta\" e \"La Formula nuova\", e collabor\u00f2 dal 1871 con il giornale \"Il Monferrato\", sia come giornalista sia come difensore in tribunale.\nScrisse nel 1872-1873 il romanzo autobiografico \"La vita\", in cui rievocava la Torino studentesca e scapigliata degli anni precedenti il 1860; l'opera divenne popolare in Piemonte, tanto che fu utilizzata come ispirazione per farse e commedie, anche dialettali. Scrisse due commedie satiriche in piemontese, \"Le elession d'Rocataj\u00e0\" e \"Pastiss elettorai\", che ebbero successo e furono rappresentate in tutta la Regione, e si interess\u00f2 anche del folclore locale, scrivendo il libro \"I proverbi monferrini\" (1901) e tenendo conferenze sul tema. Il suo romanzo utopico-avveniristico \"Nel 2073! Sogni d'uno stravagante\" (1874) \u00e8 considerato una delle opere ottocentesche precorritrici della fantascienza italiana.\nLe sue opere pi\u00f9 note e impegnative sono due romanzi storici, \"Mondo antico\" (1877-78) e \"Tu quoque?\" (1905), ispirandosi alle letture classiche (Tacito, Svetonio e Dione Cassio). Il primo divenne in seguito noto grazie a una polemica innescatasi all'uscita del romanzo \"Quo vadis?\" di Henryk Sienkiewicz, tradotto in Italia nel 1899, che presentava varie somiglianze con l'opera di Della Sala Spada. Questa e altre vicende di appropriazioni letterarie furono rievocate nel romanzo autobiografico \"Nella tribolazione\" (pubblicato postumo nel 1914).\nMor\u00ec a Moncalvo il 18 settembre 1913."}
{"id": "4989015", "revid": "287204", "url": "https://it.wikipedia.org/wiki?curid=4989015", "title": "Bill Pascrell", "text": "Biografia.\nNato in una famiglia di immigrati italiani, Pascrell lavor\u00f2 come insegnante nei licei e nelle universit\u00e0 prima di entrare in politica. Dopo l'adesione al Partito Democratico, nel 1987 venne eletto all'interno della legislatura statale del New Jersey, dove rimase per dieci anni.\nNel frattempo, nel 1990 Pascrell riusc\u00ec a farsi eleggere anche sindaco di Paterson, sua citt\u00e0 natale. Nel 1996 decise di lasciare i due incarichi politici per candidarsi alla Camera dei Rappresentanti contro il deputato repubblicano in carica William J. Martini. Pascrell sconfisse Martini di misura e da allora venne sempre riconfermato nelle successive tornate elettorali.\nConiugato con Elsie Marie Botto, Pascrell \u00e8 padre di tre figli."}
{"id": "4989018", "revid": "1013889", "url": "https://it.wikipedia.org/wiki?curid=4989018", "title": "Britannico (figlio di Claudio)", "text": ""}
{"id": "4989019", "revid": "1702319", "url": "https://it.wikipedia.org/wiki?curid=4989019", "title": "Chiesa di San Nicol\u00f2 (Peseggia)", "text": "La chiesa di San Nicol\u00f2 Vescovo \u00e8 la parrocchiale di Peseggia, frazione di Scorz\u00e8, in citt\u00e0 metropolitana di Venezia e diocesi di Treviso; fa parte del vicariato di Noale.\nStoria.\nAll'inizio del XX secolo la parrocchia, indipendente dalla matrice Martellago sina dal 1334, si riuniva presso la piccola chiesa settecentesca, tuttora esistente e della quale si possono ancora ammirare l'elegante facciata e, all'interno, preziosi stucchi e affreschi. Il campanile, ora abbattuto, era invece risalente al XVI secolo, ma risultava pericolante, perci\u00f2 nel 1927 si decise per la costruzione dell'attuale torre, progettata da Luigi Candiani. Con l'occasione, si decise di dotare la parrocchia di una nuova chiesa, ben pi\u00f9 grande della precedente, affidandone la progettazione al medesimo architetto trevigiano.\nL'edificio fu benedetto il 15 settembre 1940 dal vescovo di Treviso Antonio Mantiero e nell'occasione all'antica dedicazione a San Nicola di Bari fu aggiunto anche il titolo di \"santuario dell'Addolorata\". La costruzione fu alquanto problematica: nel 1938 il cantiere fu colpito da una tromba d'aria che provoc\u00f2 il crollo delle mura portanti; i lavori poterono riprendere grazie ai fondi offerti da varie parrocchie della diocesi, dalla diocesi stessa, dal comune, dalla prefettura di Venezia e dallo Stato. A seguito del completamento degli affreschi dell'abside, il 25 settembre 1952 la chiesa fu solennemente consacrata da Mons. Mantiero.\nDescrizione.\nEsterno.\nL'esterno della chiesa rivela l'eclettismo dello stile architettonico scelto dal Candiani: prevalentemente neoromanico ma con chiari influssi bizantini. La facciata, a salienti, in mattoni ma rifinita in marmo, ha tre ingressi, uno per navata, e un piccolo rosone centrale. Tre le statue sopra il portale principale, con al centro quella del Titolare.\nInterno.\nL'interno, a tre navate con pianta a croce latina, \u00e8 assai luminoso. Nell'abside, l'affresco del catino \u00e8 della met\u00e0 del XX secolo e rappresentano il tema del \"Buon Pastore\", mentre le due grandi tele ai lati dell'altare, della pittrice Anna Telova, raffiguranti l\"'Ultima Cena\" e la \"Risurrezione\" sono del 2014. Qui sono ospitati anche tre preziosi busti in terracotta, del XV secolo, di \"San Benedetto da Norcia\", \"San Sebastiano\" e \"San Bernardino da Siena\".\nIn \"Cornu Epistulae\", accanto al Maggiore \u00e8 l'altare di \"San Nicol\u00f2\", con pala ottocentesca di Antonio Buratti. Al fondo del transetto, nello stesso lato, il fastoso altare del \"Sacro Cuore\", sormontato da corona e ricco di marmi secenteschi, antico altar maggiore nella precedente chiesa. La pala, della met\u00e0 dal novecento, \u00e8 di scarso valore. Sul lato opposto, speculare a quello del Sacro Cuore v'\u00e8 l'altare della \"Madonna del Rosario\" con marmi e pala, pregevole, risalenti al XVII secolo. Quindi, al fondo della navata laterale, l'altare di \"San Giuseppe\" con marmi secenteschi e pala del secolo successivo di scarso interesse. Il fonte battesimale, vicino all'ingresso, \u00e8 datato 1565.\nOrgano a canne.\nL'antico organo a canne, pensato e realizzato per la cantoria della vecchia chiesa, \u00e8 stato spostato, nel 1939 nel nuovo tempio, assai pi\u00f9 grande, dove si \u00e8 dimostrato sempre insufficiente e sproporzionato. Posto dietro l'altar maggiore, \u00e8 stato costruito dai Fratelli Bazzani nel 1861, quindi trasferito dalla Fabbrica Organi Ruffatti. A trasmissione meccanica per i registri e per l'unico manuale. Da decenni giace abbandonato e pressoch\u00e9 insuonabile. \u00c8 dotato di 8 registri reali al manuale, mentre il pedale \u00e8 privo di registri propri e funziona solo accoppiato al manuale. \nCampanile.\nIl campanile, inaugurato il 15 settembre 1929, si ispira alle torri medievali di Firenze e Siena. \u00c8 alto 54 metri e ospita un concerto di 4 campane, pi\u00f9 un campanello, realizzato nella seconda met\u00e0 del XX secolo."}
{"id": "4989021", "revid": "599013", "url": "https://it.wikipedia.org/wiki?curid=4989021", "title": "Eber Bueno", "text": "Carriera.\nClub.\nHa giocato nel massimo campionato uruguaiano e argentino.\nNazionale.\nCon la nazionale uruguaiana ha giocato 5 incontri tra il 1980 ed il 1981."}
{"id": "4989022", "revid": "37401", "url": "https://it.wikipedia.org/wiki?curid=4989022", "title": "Storia augusta", "text": ""}
{"id": "4989027", "revid": "767487", "url": "https://it.wikipedia.org/wiki?curid=4989027", "title": "Pablo Castro", "text": "Carriera.\nClub.\nHa giocato nel massimo campionato uruguaiano e portoghese.\nNazionale.\nHa esordito con la Nazionale nel 2007."}
{"id": "4989028", "revid": "481666", "url": "https://it.wikipedia.org/wiki?curid=4989028", "title": "Norma Talmadge Film Corporation", "text": ""}
{"id": "4989029", "revid": "481666", "url": "https://it.wikipedia.org/wiki?curid=4989029", "title": "Joseph M. Schenck", "text": ""}
{"id": "4989031", "revid": "339392", "url": "https://it.wikipedia.org/wiki?curid=4989031", "title": "Unione della Lingua Olandese", "text": ""}
{"id": "4989032", "revid": "729019", "url": "https://it.wikipedia.org/wiki?curid=4989032", "title": "Stazione di Montallese", "text": "La stazione di Montallese era una stazione ferroviaria posta sulla linea Empoli-Chiusi, e punto d'origine dell'interconnessione \"Chiusi Nord\" verso la e \"direttissima\" Firenze-Roma. Serviva la frazione omonima del comune di Chiusi.\nDal 2017 \u00e8 in uso come Posto di Movimento.\nStoria.\nNel 1982 si cominci\u00f2 raddoppiare il tratto Chiusi-Montallese e di conseguenza vennero apportati degli ampliamenti al piano del ferro.\nNel 2002 la stazione risultava impresenziata insieme ad altri 7 impianti sulla linea.\nIl 28 febbraio 2017 venne trasformata in Posto di Movimento.\nStrutture e impianti.\nLa stazione \u00e8 composta da un fabbricato viaggiatori e da tre banchine collegate tramite un sottopassaggio che servono i 4 binari passanti della linea. Vi \u00e8 anche uno scalo merci avente un magazzino, un piano caricatore e 11 binari di scalo. Questi vengono utilizzati di solito per l'accantono di mezzi da lavoro.\nDal bivio omonimo posto fuori stazione, che permette di passare dalla linea Centrale Toscana alla Direttissima, in direzione Chiusi la linea Empoli-Chiusi \u00e8 a doppio binario elettrificato mentre dalla stazione in poi, verso Empoli, \u00e8 a binario unico e non elettrificato.\nInterscambi.\nLa stazione permette i seguenti interscambi:"}
{"id": "4989033", "revid": "287204", "url": "https://it.wikipedia.org/wiki?curid=4989033", "title": "Legge della serie", "text": "Per legge della serie, detta anche legge di serialit\u00e0, si intende un evento casuale (di solito estremamente raro) che si verifica diverse volte (almeno due) in un periodo relativamente breve di tempo (molto pi\u00f9 breve rispetto al tempo medio intuitivo di attesa), senza apparente motivo.\nTale serie fu studiata per la prima volta dal biologo austriaco Paul Kammerer (1880-1926). Il suo libro \"Das Gesetz der Serie\" (Kammerer, 1919) contiene molti esempi tratti dalla sua vita. Kammerer ebbe la convinzione che le serie accadono pi\u00f9 spesso di quanto dovrebbero, rispetto alla natura casuale degli eventi. Egli pens\u00f2 che dietro la \"legge\" si celasse una forza fisica inspiegabile o la presenza di una qualche regola statistica.\nDibattito sulla legge della Serie.\nLe occorrenze seriali di taluni tipi di eventi sono facilmente riconducibili a determinate cause fisiche. Diversi eventi rivelano un aumento della frequenza di occorrenza nei cosiddetti periodi di condizioni favorevoli seguiti, a loro volta, da un processo lento di cambiamento.\nAd esempio, le eruzioni vulcaniche si susseguono durante i periodi di maggiore attivit\u00e0 tettonica, le inondazioni prevalgono nei periodi di riscaldamento globale. In altri casi, invece, la prima occorrenza provoca fisicamente successive ripetizioni. Ad esempio, una malattia pu\u00f2 provocare un contagio (in serie) in una popolazione.\nLa disputa intorno alla legge della serie riguarda chiaramente solo gli eventi per i quali non esistono meccanismi di clustering evidenti, ma nonostante sembrano apparire in modo del tutto indipendente l'uno dall'altro, si verificano in serie.\nEsempi di questo tipo appartengono alla categoria dei misteri inspiegabili, come la sincronicit\u00e0, la telepatia o la legge di Murphy, e sono spesso considerati come una manifestazione di forze paranormali che esistono nel nostro mondo e sfuggono a qualsiasi spiegazione scientifica.\nLa controversia \u00e8 incentrata su due questioni:\nLa legge della serie rappresenta qualcosa di non definito ed \u00e8 difficile immaginare degli esperimenti appropriati e ripetitivi in un ambiente controllato. Tale approccio suggerisce, dunque, che la controversia \u00e8 probabilmente destinata a restare uno scambio di speculazioni. L'approccio scientifico in ogni caso non manca, ed \u00e8 legato alla teoria ergodica dei processi stocastici. Sorprendentemente, lo studio di tali processi sostiene la legge della serie, nonostante la posizione scettica di molti."}
{"id": "4989035", "revid": "929200", "url": "https://it.wikipedia.org/wiki?curid=4989035", "title": "Premio Italia under 23", "text": ""}
{"id": "4989037", "revid": "2075211", "url": "https://it.wikipedia.org/wiki?curid=4989037", "title": "Superta\u00e7a C\u00e2ndido de Oliveira 2001", "text": "La Superta\u00e7a C\u00e2ndido de Oliveira 2001 \u00e8 stata la 24\u00aa edizione di tale competizione, la 1\u00aa a finale unica. \u00c8 stata disputata il 4 agosto 2001 all'Est\u00e1dio do Rio Ave FC di Vila do Conde. La sfida ha visto contrapposte il Boavista, vincitore della Primeira Liga 2000-2001 e il Porto trionfatore nella Ta\u00e7a de Portugal 2000-2001.\nGrazie ad un 1-0 inflitto ai rivali cittadini, il Porto si \u00e8 aggiudicato per la 12\u00aa volta il trofeo."}
{"id": "4989038", "revid": "36426", "url": "https://it.wikipedia.org/wiki?curid=4989038", "title": "Tavarnelle", "text": ""}
{"id": "4989040", "revid": "1013889", "url": "https://it.wikipedia.org/wiki?curid=4989040", "title": "Donne di Lemno", "text": ""}
{"id": "4989049", "revid": "122246", "url": "https://it.wikipedia.org/wiki?curid=4989049", "title": "Tomislav \u0160muc", "text": "Gioc\u00f2 nel ruolo di palleggiatore.\nCarriera.\nLa carriera di Tomilslav \u0160muc inizia in patria, prima nella \u0160portno Dru\u0161tvo Brezovica, poi nell'Odbojkarski Klub Olimpija e infine nell'Odbojkarski Klub Kamnik; in questo periodo ottiene anche le prime convocazioni nella nazionale slovena. Nella stagione 2002-2003 si trasferisce nei Paesi Bassi alla Sportvereniging Dynamo; con la squadra di Apeldoorn conquista un campionato neerlandese, una Coppa dei Paesi Bassi e, in ambito europeo, la Top Teams Cup.\nSuccessivamente gioca per quattro anni nell'Odbojkarski Klub ACH Volley, laureandosi per quattro volte campione di Slovenia; inoltre ottiene tre successi nella coppa nazionale, la vittoria della sua seconda Top Teams Cup e due successi nella Middle European League. Dopo una breve parentesi nell'Odbojkarski Klub Olimpija arriva nel campionato italiano, dove gioca per due stagioni nella Pallavolo Modena. Al termine di questa esperienza viene tesserato per una stagione dall'Obdojkar\u0161ki Klub GO Volley, prima del passaggio ai polacchi dello ZAKSA K\u0119dzierzyn-Ko\u017ale. Chiude la carriera professionistica all'Odbojkarski Klub Olimpija."}
{"id": "4989050", "revid": "755885", "url": "https://it.wikipedia.org/wiki?curid=4989050", "title": "Scordarmi chi ero", "text": "Scordarmi chi ero \u00e8 un singolo del rapper italiano Emis Killa, pubblicato il 18 ottobre 2013 come primo estratto dal secondo album in studio \"Mercurio\".\nVideo musicale.\nIl videoclip, diretto da Roberto \"Saku\" Cinardi, \u00e8 stato pubblicato il 21 ottobre dello stesso anno attraverso il canale YouTube del rapper."}
{"id": "4989055", "revid": "297745", "url": "https://it.wikipedia.org/wiki?curid=4989055", "title": "Burchi", "text": ""}
{"id": "4989057", "revid": "929200", "url": "https://it.wikipedia.org/wiki?curid=4989057", "title": "Premio Italia dilettanti", "text": ""}
{"id": "4989063", "revid": "767487", "url": "https://it.wikipedia.org/wiki?curid=4989063", "title": "Club Atl\u00e9tico de Madrid 1985-1986", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1985-1986.\nStagione.\nNella stagione 1985-1986 i \"Colchoneros\", allenati da Luis Aragon\u00e9s, terminarono la stagione al quinto posto. In Coppa del Re l'Atl\u00e9tico Madrid venne eliminato ai quarti di finale dal . In Coppa delle Coppe i \"Rojiblancos\" persero in finale contro i sovietici della . Alla quarta edizione della Coppa della Liga i madrileni vennero sconfitti in semifinale ancora dal Barcellona. Contro i catalani, tuttavia, l'Atl\u00e9tico vinse la Supercoppa di Spagna."}
{"id": "4989065", "revid": "977234", "url": "https://it.wikipedia.org/wiki?curid=4989065", "title": "Sony Xperia M Dual", "text": ""}
{"id": "4989066", "revid": "977234", "url": "https://it.wikipedia.org/wiki?curid=4989066", "title": "Xperia M", "text": ""}
{"id": "4989067", "revid": "977234", "url": "https://it.wikipedia.org/wiki?curid=4989067", "title": "Xperia TX", "text": ""}
{"id": "4989070", "revid": "741067", "url": "https://it.wikipedia.org/wiki?curid=4989070", "title": "Though Your Sins Be as Scarlet", "text": ""}
{"id": "4989072", "revid": "188116", "url": "https://it.wikipedia.org/wiki?curid=4989072", "title": "Franti\u0161ek Ko\u017e\u00edk", "text": "Biografia.\nDopo aver conseguito il diploma nel 1927, Ko\u017e\u00edk studi\u00f2 diritto e filosofia. Fu scrittore, poeta, giornalista, traduttore e autore di libretti d'opera. Tra il 1933 e il 1940 fu direttore del programma radiofonico \"Verda Stacio\" di Brno, che era trasmesso in esperanto. In quegli anni ebbe una relazione con l'attrice Zorka Jan\u016f. Dal 1956 al 1974 lavor\u00f2 come drammaturgo per la radio e la televisione.\nCerc\u00f2 l'ispirazione per le sue opere dapprima nell'epoca dei Rosenberg della Boemia del sud. In due romanzi raccont\u00f2 gli ultimi anni di vita di Wilhelm e Peter Wok von Rosenberg.\nScrisse in particolare romanzi storici biografici, su personaggi quali Jean-Gaspard Deburau, Lu\u00eds de Cam\u00f5es, Miguel de Cervantes, Donatien Alphonse Fran\u00e7ois de Sade, Jan Amos Komensk\u00fd, Leo\u0161 Jan\u00e1\u010dek, Josef M\u00e1nes, Eduard Vojan, Josef Kajet\u00e1n Tyl, Jaroslav \u010cerm\u00e1k, Zdenka Braunerov\u00e1, Rudolf T\u011bsnohl\u00eddek ed altri.\nNel 1988 lo Stato gli confer\u00ec il titolo di Artista nazionale."}
{"id": "4989073", "revid": "47767", "url": "https://it.wikipedia.org/wiki?curid=4989073", "title": "Ja\u016dhen", "text": ""}
{"id": "4989074", "revid": "47767", "url": "https://it.wikipedia.org/wiki?curid=4989074", "title": "Jauhien", "text": ""}
{"id": "4989075", "revid": "1005847", "url": "https://it.wikipedia.org/wiki?curid=4989075", "title": "Elezioni generali in Zambia del 2011", "text": "Le elezioni generali in Zambia del 2011 si tennero il 20 settembre per l'elezione del Presidente e il rinnovo dell'Assemblea nazionale."}
{"id": "4989078", "revid": "66188547", "url": "https://it.wikipedia.org/wiki?curid=4989078", "title": "Famiglia Patriarca", "text": ""}
{"id": "4989083", "revid": "195739", "url": "https://it.wikipedia.org/wiki?curid=4989083", "title": "Bibbiena Stazione", "text": ""}
{"id": "4989088", "revid": "741067", "url": "https://it.wikipedia.org/wiki?curid=4989088", "title": "Billy the Kid (film 1911)", "text": ""}
{"id": "4989093", "revid": "36426", "url": "https://it.wikipedia.org/wiki?curid=4989093", "title": "Chiesa di San Donato (Bagnoregio)", "text": "La chiesa di San Donato \u00e8 un edificio di culto a Civita, frazione del comune di Bagnoregio, nel Lazio, si trova di fronte all'antico palazzo comunale Civita, in piazza San Donato, storicamente il centro dell'impianto urbanistico del borgo.\nStoria.\nLa chiesa di San Donato secondo la tradizione risale al V secolo. Antica cattedrale della diocesi di Bagnoregio dall'anno 600, la chiesa conserva le tracce di un primo impianto romanico nonostante i rifacimenti e le trasformazioni subite nel corso del tempo.\nNel 1511, su progetto dell'architetto Nicola Matteucci di Caprarola, venne demolita la parete orientale, i due cori, la cripta e l'altare maggiore, sostituiti dall'attuale presbiterio e dal nuovo coro. Contestualmente venne rimaneggiata la facciata, che assunse un aspetto rinascimentale, arricchita poi nel 1524 del portale centrale e nel 1547 dei due laterali.\nNel 1695 un terremoto caus\u00f2 gravi danni alla cattedrale e, in forza del breve \"Super Universas\" di papa Innocenzo XII del 20 febbraio 1699, la sede della diocesi fu trasferita nel vicino abitato di Bagnoregio, dove la chiesa collegiata di San Nicola fu eretta a nuova cattedrale diocesana.\nDescrizione.\nLa chiesa, in origine romanica, presenta una pianta a tre navate, con facciata rinascimentale. Il campanile \u00e8 a torre e alla sua base sono inglobati due sarcofagi etruschi in pietra di basalto. \nAll'interno sono custoditi un affresco della scuola del Perugino e un crocifisso ligneo quattrocentesco della scuola di Donatello."}
{"id": "4989101", "revid": "741067", "url": "https://it.wikipedia.org/wiki?curid=4989101", "title": "Caught in the Rain (film 1912)", "text": ""}
{"id": "4989108", "revid": "124123", "url": "https://it.wikipedia.org/wiki?curid=4989108", "title": "Henri Mondor", "text": "Docente alla Sorbona dal 1938 al 1952, fu il primo a descrivere la sindrome di Mondor, che da lui prende il nome. Nel 1946 fu eletto al seggio 38 dell'Acad\u00e9mie fran\u00e7aise, successore di Paul Val\u00e9ry.\nNoto gi\u00e0 per opere mediche come \"Le ulcere perforanti di stomaco e duodeno\" (1923), fu autore di biografie come \"Pasteur\" (1945) e \"Dupuytren\" (1945) e saggi sui poeti simbolisti.\nFu anche un letterato."}
{"id": "4989114", "revid": "108345411", "url": "https://it.wikipedia.org/wiki?curid=4989114", "title": "Gregory Martin", "text": "Opere.\nNel 1578 scrisse \"A Treatise of Schisme\" che fu stampato nella tipografia di William Guglielmo Carter nel 1580.\nNel 1582 tradusse per la prima volta la Vulgata in inglese, pubblicando quindi quella che \u00e8 nota come \"bibbia di Douai\" o \"bibbia di Douai-Reims\". La versione \u00e8 opera sua, le note invece sono dei suoi collaboratori William Allen, Thomas Worthington, Richard Bristow, William Reynolds."}
{"id": "4989117", "revid": "36426", "url": "https://it.wikipedia.org/wiki?curid=4989117", "title": "Papacello", "text": ""}
{"id": "4989122", "revid": "732240", "url": "https://it.wikipedia.org/wiki?curid=4989122", "title": "L'onore del nome", "text": ""}
{"id": "4989126", "revid": "536103", "url": "https://it.wikipedia.org/wiki?curid=4989126", "title": "Sovranit\u00e0 territoriale", "text": "La sovranit\u00e0 territoriale \u00e8 un principio del diritto internazionale secondo cui ogni stato ha sovranit\u00e0 esclusiva sul proprio territorio. Il principio \u00e8 alla base del moderno ordinamento internazionale degli stati sovrani ed \u00e8 sancito dalla Carta delle Nazioni Unite, la quale afferma che \"nulla... autorizzer\u00e0 le Nazioni Unite a intervenire in questioni che sono essenzialmente di competenza interna di uno Stato\". Secondo il principio, ogni stato, non importa quanto grande o piccolo, ha un uguale diritto alla sovranit\u00e0 sul proprio territorio, escludendo tutti gli altri. \nPrincipi.\nGli scienziati politici hanno fatto risalire il concetto alla Pace di Westfalia (1648), che pose fine alla Guerra dei Trent'anni. Il principio di non interferenza \u00e8 stato ulteriormente sviluppato nel XVIII secolo. Il sistema della Westfalia ha raggiunto il suo apice nel XIX e XX secolo, ma ha dovuto affrontare sfide recenti da parte dei sostenitori dell'intervento umanitario.\nTuttavia, studi recenti hanno sostenuto che i trattati di Westfalia in realt\u00e0 avevano poco a che fare con i principi a cui sono spesso associati: sovranit\u00e0, non intervento e uguaglianza giuridica degli stati. Ad esempio, Andreas Osiander scrive che \"i trattati non confermano n\u00e9 la 'sovranit\u00e0' di Francia o Svezia n\u00e9 quella di nessun altro; tanto meno contengono qualcosa sulla sovranit\u00e0 come principio\". Altri, come Christoph Kampann e Johannes Paulmann, sostengono che i trattati del 1648 di fatto limitassero la sovranit\u00e0 di numerosi stati all'interno del Sacro Romano Impero e che i trattati di Westfalia non presentassero un nuovo sistema statale coerente, sebbene facessero parte di un cambiamento in corso. Tuttavia, altri autori, spesso studiosi postcoloniali, sottolineano la limitata rilevanza del sistema del 1648 per le storie e i sistemi statali nel mondo non occidentale. \nAttributi della statualit\u00e0.\nLa sovranit\u00e0 esclusiva sul proprio territorio \u00e8 utilizzata come categoria che enuncia i principi giuridici alla base del moderno sistema statale. L'applicabilit\u00e0 e la pertinenza di questi principi sono stati messi in discussione dalla met\u00e0 del XX secolo da una variet\u00e0 di punti di vista: gran parte del dibattito si \u00e8 concentrato sulle idee di internazionalismo e globalizzazione.\nLa fine della Guerra Fredda ha visto un'ulteriore integrazione internazionale e forse l'erosione della sovranit\u00e0 territoriale. Gran parte della letteratura si \u00e8 occupata principalmente di criticare i modelli realistici di politica internazionale in cui la nozione di Stato come agente unitario \u00e8 assunta come assiomatica.\nIl concetto di sovranit\u00e0 condivisa dell'Unione europea \u00e8 anche in qualche modo contrario alle concezioni storiche della sovranit\u00e0, poich\u00e9 fornisce l'ordinamento territoriale di agenti esterni atti ad influenzare gli affari interni dei suoi paesi membri. \nContrasti politici.\nAlcuni hanno visto interventi come la Cambogia del Vietnam (la guerra cambogiano-vietnamita ) o in Bangladesh (allora parte del Pakistan) dell'India (la guerra di liberazione del Bangladesh e la guerra indo-pakistana del 1971) come esempi di intervento umanitario, frutto di un'evoluzione del diritto internazionale; anche altri interventi pi\u00f9 recenti, e le loro concomitanti violazioni della sovranit\u00e0 territoriale, hanno acceso dibattiti sulla loro legalit\u00e0 e sulle motivazioni politiche sottostanti.\nSebbene il sistema della sovranit\u00e0 territoriale sia sviluppato nell'Europa moderna, i suoi pi\u00f9 forti sostenitori possono ora essere trovati nel mondo non occidentale. I presidenti di Cina e Russia hanno rilasciato una dichiarazione congiunta nel 2001 promettendo \"di contrastare i tentativi di minare le norme fondamentali del diritto internazionale con l'aiuto di concetti come 'intervento umanitario' e 'sovranit\u00e0 limitata'\". Cina e Russia hanno, ad esempio, usato il loro potere di veto nel Consiglio di sicurezza delle Nazioni Unite per bloccare quelle che considerano violazioni statunitensi della sovranit\u00e0 statale in Siria. "}
{"id": "4989131", "revid": "741067", "url": "https://it.wikipedia.org/wiki?curid=4989131", "title": "For the Honor of the Family", "text": ""}
{"id": "4989132", "revid": "767487", "url": "https://it.wikipedia.org/wiki?curid=4989132", "title": "Elperico di Auxerre", "text": "Biografia.\nDocente nel chiostro di Auxerre, cess\u00f2 l'attivit\u00e0 per motivi a noi sconosciuti. \u00c8 noto per un suo \"Computus\" di calcolo delle celebrazioni festive in base ai fenomeni celesti."}
{"id": "4989135", "revid": "19933", "url": "https://it.wikipedia.org/wiki?curid=4989135", "title": "Po'Pay", "text": ""}
{"id": "4989140", "revid": "111433", "url": "https://it.wikipedia.org/wiki?curid=4989140", "title": "Etelverdo", "text": "Ealdorman di Wessex, nel 994 fu in contatto diplomatico con Olaf I di Norvegia. \nRedasse una storia d'Inghilterra in latino, nota come \"Chronicon \u00c6thelweardi\", dalla creazione del mondo fino al 975. Il suo punto di partenza fu la prima parte della \"Cronaca anglosassone\" versione A, ma a cui aggiunse particolari altrimenti ignoti.\nSuo figlio era \u00c6thelm\u00e6r il Robusto."}
{"id": "4989142", "revid": "741067", "url": "https://it.wikipedia.org/wiki?curid=4989142", "title": "Captain Barnacle's Messmates", "text": ""}
{"id": "4989146", "revid": "438678", "url": "https://it.wikipedia.org/wiki?curid=4989146", "title": "Assemblea Nazionale Francese", "text": ""}
{"id": "4989149", "revid": "741067", "url": "https://it.wikipedia.org/wiki?curid=4989149", "title": "When a Man's Married His Trouble Begins", "text": ""}
{"id": "4989150", "revid": "34392", "url": "https://it.wikipedia.org/wiki?curid=4989150", "title": "Rapallizzare", "text": ""}
{"id": "4989151", "revid": "94222445", "url": "https://it.wikipedia.org/wiki?curid=4989151", "title": "Smaragdo di Saint-Mihiel", "text": "Abate di Saint-Mihiel dall'805, fu autore di un \"Liber in partibus Donati\" e del \"Diadema monachorum\"."}
{"id": "4989152", "revid": "1573940", "url": "https://it.wikipedia.org/wiki?curid=4989152", "title": "Nycteris arge", "text": "Nycteris arge () \u00e8 un pipistrello della famiglia diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 96 e 125\u00a0mm, la lunghezza dell'avambraccio tra 39 e 46\u00a0mm, la lunghezza della coda tra 44 e 62\u00a0mm, la lunghezza del piede tra 9 e 11\u00a0mm, la lunghezza delle orecchie tra 25 e 34\u00a0mm e un peso fino a 11,5\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono marroni, bruno-rossastre o marroni scure, talvolta color paglierino sulla fronte tra le orecchie fino alla base esterna delle orecchie, mentre le parti ventrali sono pi\u00f9 chiare. In alcuni esemplari sono presenti delle macchie biancastre o marroni chiare. Il muso \u00e8 privo di peli, rosa e con un solco longitudinale che termina sulla fronte in una profonda fossa. Le orecchie sono bruno-nerastre, enormi, larghe, con l'estremit\u00e0 arrotondata ed unite anteriormente alla base da una sottile membrana. Il trago \u00e8 piccolo, arrotondato e con una leggera concavit\u00e0 a met\u00e0 del bordo posteriore. Le membrane alari sono bruno-nerastre. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nEcolocazione.\nEmette ultrasuoni sotto forma di impulsi di breve durata a frequenza modulata tra 16 e 107 kHz. Sono presenti da 3 a 5 armoniche.\nBiologia.\nComportamento.\nSi rifugia singolarmente o in gruppi di 2-3 individui, composti frequentemente da un paio di adulti con il loro piccolo o da due maschi, nelle cavit\u00e0 degli alberi vicino alla base del tronco, tronchi abbattuti e talvolta in piccole grotte, canali d'irrigazione ed edifici abbandonati.\nAlimentazione.\nSi nutre di insetti catturati in prossimit\u00e0 del suolo nel sottobosco della foresta.\nRiproduzione.\nFemmine gravide sono state catturate a marzo, maggio e da luglio ad ottobre. Femmine che allattavano sono state catturate maggio e fine agosto Danno alla luce un piccolo alla volta all'anno.\nDistribuzione e habitat.\nQuesta specie \u00e8 diffusa nell'Africa subsahariana, in Guinea, Liberia, Sierra Leone, Costa d'Avorio, Ghana meridionale, Togo sud-occidentale, Nigeria sud-orientale, Camerun meridionale, Gabon settentrionale, Rio Muni, isola di Bioko, Congo, Repubblica Democratica del Congo, Ruanda, Burundi occidentale, Sudan del Sud, Uganda occidentale, Kenya sud-occidentale, Tanzania settentrionale e Angola meridionale.\nVive nelle foreste pluviali pianeggianti, foreste costiere, foreste miste a savana, foreste montane, foreste di palude, relitte e a galleria, boschi d\"'Acacia\"-\"Commiphora\" e di miombo e nelle piantagioni, particolarmente di cacao.\nConservazione.\nLa IUCN Red List, considerato il vasto areale e la popolazione presumibilmente numerosa, classifica \"Nycteris arge\" come specie a rischio minimo (\"Least Concern\")."}
{"id": "4989154", "revid": "1543377", "url": "https://it.wikipedia.org/wiki?curid=4989154", "title": "Lullaby (The Cure)", "text": "Lullaby \u00e8 un singolo del gruppo musicale britannico The Cure, pubblicato il 10 aprile 1989 come primo estratto dall'ottavo album in studio \"Disintegration\".\nDescrizione.\nIl significato recondito di \"Lullaby\" \u00e8 stato oggetto di molte speculazioni da parte dei fan, che hanno voluto intravedere nel testo della canzone dei riferimenti alla dipendenza dalle droghe ed alla depressione, ma anche lo stesso Smith ha offerto diverse spiegazioni in merito all'origine e significato del brano. Tim Pope, collaboratore di lunga data dei Cure in molti altri videoclip, raccont\u00f2 che \"Lullaby\" era, infatti, un'allegoria del passato da tossicodipendente del cantante Robert Smith. Altra interpretazione offerta da Smith, riporta invece che \"Lullaby\", fosse una rappresentazione in musica dei suoi peggiori incubi (in particolare della sua fobia verso i ragni). L'ispirazione per la canzone venne a Robert Smith dai suoi ricordi d'infanzia ripensando alla ninna nanna \"terrificante\" che suo padre era solito cantargli quando non riusciva a dormire: \u00ab[Mio padre] ne tirava fuori sempre una. Avevano tutte un finale orribile. Erano cose del tipo \"dormi adesso, bel bambino, o non ti sveglierai mai pi\u00f9... \"\u00bb.\nAccoglienza.\nAlla sua uscita, \"Lullaby\" divenne il maggior singolo di successo per i Cure in patria, raggiungendo la quinta posizione in classifica; infatti, rimane l'unico loro singolo ad aver raggiunto la Top 5 in Gran Bretagna.\nVideo musicale.\nIl video musicale venne girato in uno studio di Londra. In esso vediamo Robert a letto in pigiama, in una sequenza onirica da incubo, mentre il resto della band interpreta dei soldatini di latta che appaiono di tanto in tanto per alcuni secondi durante il video. Il videoclip, dove Smith interpreta sia il mostruoso \"uomo ragno\" cannibale menzionato nel testo (nessuna relazione con lo Spider-Man della Marvel Comics) sia la sua presunta ed atterrita vittima, si conclude con Smith ingoiato da quello che sembra essere un ragno gigante.\nIl video, diretto da Tim Pope e montato da Peter Goddard, vinse il premio come Best Video ai Brit Awards del 1990.\nCover.\n\"Lullaby\" \u00e8 stata reinterpretata dagli Editors sulla compilation \"\", e da Jimmy Page e Robert Plant nel loro tour del 1995 (con Porl Thompson come musicista di supporto). La versione degli Editors venne anche inclusa nella raccolta \"Pictures of You \u2013 a tribute to Godlike Geniuses The Cure\", uscita come allegato alla rivista \"NME\" nel 2009.\nNell'album dei Faithless del 2006, \"To All New Arrivals\", \u00e8 inclusa una versione di \"Lullaby\" nella traccia \"Spiders, Crocodiles, and Kryptonite\", con alla voce Robert Smith che registr\u00f2 nuovamente la sua parte.\nAltri utilizzi.\nLa canzone \u00e8 stata campionata da vari artisti, inclusi Just Jack nel brano \"Snowflakes\" presente nel suo album del 2002 \"The Outer Marker\", Rachel Stevens in \"All About Me\" sul disco del 2005 \"Come and Get It,\" Sono nella traccia \"Someday\" sull'album \"Panoramic View\" del 2007, e Motionless In White, nella canzone \"Black Damask (The Fog)\" (album \"Infamous\" del 2012). Inoltre \u00e8 stata fatta oggetto di campionamenti da parte del rapper Akala nella canzone \"I Don't Know\" (album \"Freedom Lasso\" del 2007).\nNella cultura di massa.\nLa canzone \u00e8 stata inserita in sottofondo nel trailer della serie televisiva \"The Secret Circle\" ed \u00e8 inoltre stata inclusa nei programmi tv inglesi \"Misfits\", \"Fresh Meat\" e \"Being Human\"."}
{"id": "4989157", "revid": "1005847", "url": "https://it.wikipedia.org/wiki?curid=4989157", "title": "Movimento per il Cambiamento Democratico (disambigua)", "text": ""}
{"id": "4989165", "revid": "741067", "url": "https://it.wikipedia.org/wiki?curid=4989165", "title": "To-Day", "text": ""}
{"id": "4989166", "revid": "1573940", "url": "https://it.wikipedia.org/wiki?curid=4989166", "title": "Nycteris grandis", "text": "Il nitteride maggiore (Nycteris grandis ) \u00e8 un pipistrello della famiglia dei Nitteridi diffuso nell'Africa subsahariana.\nDescrizione.\nDimensioni.\nPipistrello di medie dimensioni, con la lunghezza totale tra 132 e 169\u00a0mm, la lunghezza dell'avambraccio tra 52 e 65\u00a0mm, la lunghezza della coda tra 53 e 84\u00a0mm, la lunghezza del piede tra 14 e 17\u00a0mm, la lunghezza delle orecchie tra 24 e 35\u00a0mm e un peso fino a 43\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali variano dal marrone scuro al bruno-rossastro nelle forme delle foreste, bruno-grigiastro al grigio-brunastro scuro in quelle delle savane, mentre le parti ventrali sono leggermente pi\u00f9 chiare. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 stretto, con il bordo posteriore leggermente convesso e privo di incavo. Le membrane alari sono bruno-nerastre. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nEcolocazione.\nEmette ultrasuoni sotto forma di impulsi di breve durata, bassa intensit\u00e0 e a frequenza modulata tra 17 e 104 kHz. Sono presenti diverse armoniche. In prossimit\u00e0 del bersaglio gli ultrasuoni diventano meno complessi, con una banda pi\u00f9 stretta a frequenza iniziale di 110 e finale di 61 kHz.\nBiologia.\nComportamento.\nSi rifugia solitariamente, a coppie o in piccoli gruppi nelle cavit\u00e0 di grossi alberi, buche nel terreno e tra le rocce, case abbandonate, cisterne, canali d'irrigazione e miniere.\nAlimentazione.\nSi nutre di insetti, altri artropodi e piccoli vertebrati come rane, pesci, uccelli e altri pipistrelli, catturati con la tecnica dell'appostamento su un posatoio specifico. Sembra essere altamente dipendente da fonti d'acqua.\nRiproduzione.\nFemmine gravide sono state catturate a settembre nello Zambia, novembre nel Gabon e dicembre in Liberia, mentre altre che allattavano sono state catturate a marzo, luglio ed agosto. Danno alla luce un piccolo alla volta all'anno.\nDistribuzione e habitat.\nQuesta specie \u00e8 diffusa nell'Africa subsahariana, in Senegal sud-occidentale, Guinea sud-orientale, Liberia, Sierra Leone, Costa d'Avorio, Ghana, Togo, Benin, Nigeria, Rio Muni, Camerun meridionale, Repubblica Centrafricana sud-occidentale, Gabon, Congo, Repubblica Democratica del Congo, Sudan del Sud, Kenya sud-orientale, Tanzania orientale, isole di Pemba e Zanzibar, Malawi meridionale, Zambia, Zimbabwe settentrionale e Mozambico centrale.\nVive nelle foreste pluviali, di palude, secondarie, costiere, ripariali e nella parte pi\u00f9 meridionale dell'areale anche in boschi di miombo e di acacia.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"N.grandis\" come specie a rischio minimo (LC)."}
{"id": "4989171", "revid": "26244", "url": "https://it.wikipedia.org/wiki?curid=4989171", "title": "Quirino di Tegernsee", "text": "Agiografia.\nSecondo la \"Passio\" di Mario, Marta, Audiface e Abaco sarebbe stato decapitato a Roma per ordine di Claudio il Gotico dopo un periodo di detenzione a Trastevere.\nRitrovato da Mario il suo corpo sulle rive dell'isola Tiberina, esso sarebbe stato deposto nella catacomba di Ponziano per poi essere traslato a Tegernsee nel 746.\nCulto.\nLa Chiesa cattolica lo ricorda il 25 marzo.\nDal Martirologio Romano: \nI presunti miracoli di Quirino, inventati in gran parte dopo la morte, sono raccolti negli \"Atti di Quirino\"."}
{"id": "4989173", "revid": "1543377", "url": "https://it.wikipedia.org/wiki?curid=4989173", "title": "Luca Monti", "text": "Carriera.\nLa carriera di Luca Monti inizia nella Serie A2 1995-96, quando riveste l'incarico di primo allenatore della Pallavolo Reima Crema. Dopo una stagione a Voghera in Serie B2 si trasferisce a Milano, dove in quattro stagioni da assistente allenatore, oltre a una breve parentesi da primo, ottiene la promozione in Serie A1 nel campionato 1999-00, oltre a disputare una finale scudetto e una semifinale di Coppa CEV. Si trasferisce poi al Biella Volley, che conduce fino ai play-off promozione della Serie B1, e allo , sempre nella terza serie nazionale, con cui raggiunge la promozione in Serie A2.\nNel campionato 2004-05 rimane alla guida della squadra orobica, iscritta con il nome di Volley Team Bergamo, ma l'annata si conclude con la retrocessione. Nella stagione 2005-06 diventa allenatore della Pallavolo Reima Crema, con cui ottiene la promozione in Serie A1 diritto a cui la societ\u00e0 rinuncia in seguito. Nell'edizione 2006 dell'All Star Game gli viene affidata la guida della selezione All Star A2. Rimane al sodalizio cremasco per quattro anni, intervallati da una parentesi alla Pallavolo Modena nel campionato 2007-08, che gli vale la conquista del suo primo trofeo europeo, la Challenge Cup. Nello stesso periodo ha fatto parte dello staff della nazionale italiana di Gian Paolo Montali, curando inoltre la preparazione della squadra B nel 2008.\nNella stagione 2010-11 diventa primo allenatore della Gabeca Pallavolo, con cui ottiene il quarto posto in stagione regolare, fermandosi poi ai quarti di finale sia ai play-off che in Coppa Italia. Dopo una breve parentesi alla Materdomini Volley, conclusa con l'esonero dopo tre giornate, dal gennaio del 2012, dopo le dimissioni di Angelo Lorenzetti, siede sulla panchina della Pallavolo Piacenza, che guida alla conquista della Challenge Cup 2012-13 e della Coppa Italia 2013-14, oltre alla finale scudetto persa nel 2012-13 contro la Trentino Volley e alla vittoria dei play-off Challenge Cup 2011-12; a livello individuale vince il premio \"Costa - Anderlini\", assegnato al miglior allenatore di nazionalit\u00e0 italiana dell'annata 2012-13.\nNel 2014-15 lascia Piacenza e diventa allenatore dello Halk Bankas\u0131 Spor Kul\u00fcb\u00fc di Ankara, ma a dicembre torna in Italia, alla Callipo Sport di Vibo Valentia; terminato il campionato di Serie A2 con l'eliminazione ai quarti di finale dei play-off promozione si trasferisce al Powervolley Milano, tornando nel massimo campionato italiano per la stagione 2015-16, dove resta per due annate.\nNel corso dell'annata 2017-18 viene chiamato sulla panchina della Marconi Volley Spoleto in Serie A2, interrompendo consensualmente il contratto con la formazione umbra nel febbraio 2019."}
{"id": "4989174", "revid": "1005847", "url": "https://it.wikipedia.org/wiki?curid=4989174", "title": "Movimento per il Cambiamento Democratico (2005)", "text": "Il Movimento per il Cambiamento Democratico (in inglese: \"Movement for Democratic Change\") \u00e8 un partito politico di ispirazione socialdemocratica fondato in Zimbabwe nel 2005 su iniziativa di Welshman Ncube, promotore di una scissione all'interno del Movimento per il Cambiamento Democratico di Morgan Tsvangirai.\nIn occasione delle elezioni generali in Zimbabwe del 2013, il partito ha sostenuto per le presidenziali la candidatura di Ncube, che ha ottenuto il 3% dei voti contro il 61% di Robert Mugabe e il 35% di Tsvangirai."}
{"id": "4989176", "revid": "547034", "url": "https://it.wikipedia.org/wiki?curid=4989176", "title": "Oh My Darling, Clementine", "text": "Oh My Darling, Clementine \u00e8 una ballata folkloristica statunitense scritta in metrica trocheo 87.87D che si pensa scritta da Percy Montrose nel 1884, anche se alcuni ne assegnano il merito a Barker Bradford. Si crede che la canzone si basi su un'altra ballata intitolata \"Down by the River Liv'd a Maiden\" di Henry S. Thompson (1863).\nStoria e origini.\nMentre all'inizio sembra che la canzone sia una ballata triste cantata da un amante in lutto per la perdita della sua amata, la figlia di un minatore della corsa all'oro californiana del 1849, col proseguire della canzone diventa ovvio che si tratta in realt\u00e0 di una parodia tongue-in-cheek di una ballata triste. Ad esempio, nel secondo verso scopriamo che i piedi di Clementine sono talmente grandi che deve indossare scatole al posto delle scarpe, particolare che difficilmente sarebbe stato citato in una ballata romantica seria. La sua \"tragica scomparsa\" \u00e8 causata da una scheggia nell'alluce che la fa cadere e annegare, un incidente ridicolo raccontato in maniera impassibile. Infine, in fondo alla canzone, l'amante dimentica il suo perduto amore dopo un bacio ricevuto dalla \"sorella piccola\" di Clementine.\nGerald Brenan attribuisce la melodia a una vecchia ballata popolare spagnola nel suo libro \"South from Granada\". Fu resa famosa dai minatori messicani durante la corsa all'oro. La melodia \u00e8 conosciuta soprattutto per \"Romance del Conde Olinos o Ni\u00f1o\", una triste storia d'amore molto famosa nelle culture di lingua spagnola.\nUtilizzo contemporaneo.\nLa melodia \u00e8 fischiettata dal personaggio di J. Frank Parnell (interpretato da Fox Harris) nel film del 1984 Repo Man diretto da Alex Cox.\nLa melodia \u00e8 diventata famosa per essere quella dei cori di molte tifoserie sportive, come la Barmy Army. Il personaggio di Hanna-Barbera Braccobaldo ne canta spesso una versione stonata.\nI primi due versi sono stati cantati da Yui nell'anime K-On! e la frase \"Oh my darling, Clementine\" \u00e8 spesso canticchiata da Max Lobo nell'anime Banana Fish. Una versione strumentale \u00e8 stata utilizzata nel film \"Ritorno al futuro - Parte III\".\nLa canzone viene suonata durante i titoli di testa del film di John Ford intitolato \"Sfida infernale\" (\"My Darling Clementine\"), con Henry Fonda. Fa anche da sottofondo per tutto il film. \u00c8 stata usata come sottofondo anche in un altro film di John Ford, \"Furore\", anche questo con Henry Fonda.\nUn film nordcoreano del 1972, \"The Flower Girl\", ne usa la melodia come tema principale. Si dice che questo musical sia stato scritto da Kim Il-sung. Estratti sono stati utilizzati nel film di Michel Gondry \"Se mi lasci ti cancello\". Il personaggio di Kate Winslet, Clementine Kruczynski, si lamenta del fatto che tutti la prendano in giro a causa di questa canzone.\nIn \" (\") il Dottore stimola il processore uditivo di Sette di Nove facendogli suonare questa canzone.\n\u00c8 anche la canzone cantata da Brianna a suo figlio nella serie britannica \"Outlander\".\nVersione di Bobby Darin.\nBobby Darin ha registrato una versione di questa canzone, nella quale prende in giro il peso di Clementine.\nVersione di Jan &amp; Dean.\nJan &amp; Dean hanno inciso una canzone con \"Clementine\". \u00c8 stata pubblicata con l'etichetta Dore (SP DORE 539 (US)) nel novembre 1959; \"You're On My Mind\" era la canzone sul lato B.\nVersione di Tom Lehrer.\nTom Lehrer ha registrato una serie di variazioni della canzone nel suo album live \"An Evening Wasted with Tom Lehrer\", dimostrando la sua teoria secondo la quale \"le canzoni popolari sono cos\u00ec attraenti perch\u00e9 sono state scritte dalle persone\". Canta il primo verso nello stile di Cole Porter, il secondo come \"Mozart o uno della ciurma\", il terzo in un jazz disgiunto nello stile di Thelonious Monk e l'ultimo nello stile di Gilbert e Sullivan.\nAltre versioni.\nNel 2004 la canzone fu incisa da Westlife nel suo \"Allow Us to Be Frank\". La canzone viene citata nel testo di due diverse canzoni di Elliott Smith: la \"Clementine\" del 1995 nell'album omonimo e la \"Sweet Adeline\" di tre anni dopo nell'album \"XO\". Megan Washington registr\u00f2 \"Clementine\" nel 2010. Nel 2012 Neil Young e Crazy Horse ne hanno inciso una versione rock di quasi sei minuti nell'album \"Americana\"."}
{"id": "4989177", "revid": "1005847", "url": "https://it.wikipedia.org/wiki?curid=4989177", "title": "Elezioni generali in Zimbabwe del 2013", "text": "Le elezioni generali in Zimbabwe del 2013 si tennero il 31 luglio per l'elezione del Presidente e il rinnovo del Parlamento."}
{"id": "4989180", "revid": "741067", "url": "https://it.wikipedia.org/wiki?curid=4989180", "title": "Her Man", "text": ""}
{"id": "4989181", "revid": "465169", "url": "https://it.wikipedia.org/wiki?curid=4989181", "title": "La culla (Klimt)", "text": "La culla \u00e8 un dipinto di Gustav Klimt (olio su tela, 110\u00d7110 cm), realizzato fra il 1917 e il 1918 (ma rimasto incompiuto) e situato alla National Gallery of Art di Washington.\nIl bambino ritratto, del quale sono visibili solamente la testa e una mano, \u00e8 raffigurato sotto un'imponente coperta dai motivi multicolori e ondulati che sembrano addossarsi sullo spettatore.\nLa testa del neonato, situata sulla cima del dipinto, funge da vertice di un triangolo in cui \u00e8 inscritta la struttura dell'opera. Il forte colorismo della \"Culla\" risente l'influenza del fauvismo e dell'arte slava, che il pittore conobbe in seguito ad un suo viaggio in Moravia nel 1917."}
{"id": "4989188", "revid": "21880", "url": "https://it.wikipedia.org/wiki?curid=4989188", "title": "Lacerta anatolica", "text": ""}
{"id": "4989197", "revid": "729019", "url": "https://it.wikipedia.org/wiki?curid=4989197", "title": "Stazione di Sesto al Reghena", "text": "La stazione di Sesto al Reghena era una fermata ferroviaria, fino al 1959 stazione, posta sulla linea San Vito al Tagliamento-Motta di Livenza. Serviva la frazione di Marignana del comune di Sesto al Reghena.\nStoria.\nLa stazione venne inaugurata il 30 giugno 1913 con gli altri impianti presenti sulla tratta in concomitanza con l'apertura al servizio della linea.\nDurante la seconda guerra mondiale il 9 aprite 1945 si contarono 2 feriti per il lancio di bombe a scoppio ritardato lanciate su di essa.\nInoltre vennero incendiate anche 4 ALn 556 \"Littorine\" dirette in Germania.\nNel 1959 tutti gli impianti sulla linea vennero trasformati in fermate (ad eccezione di Pravisdomini che lo era gi\u00e0).\nVenne chiusa al traffico passeggeri il 1\u00ba agosto 1967 con la chiusura al traffico di tutta la linea mentre quello merci sopravvisse fino al 1978. L'impianto venne definitivamente soppresso il 15 aprile 1987 con la soppressione della tratta.\nStrutture e impianti.\nIl piazzale dispone ancora dei due binari, anche se invasi quasi totalmente dalla vegetazione spontanea, come rovi e piccoli alberi. L'interno del fabbricato viaggiatori conserva ancora l'originale biglietteria, con tanto di sportelli, seppure in stato di profondo degrado, e la sala d'aspetto anche se priva di arredi.\nL'attiguo scalo merci, dispone ancora del binario di carico, ma il tetto del magazzino \u00e8 totalmente crollato. L'area \u00e8 parzialmente ricoperta dalla vegetazione spontanea.\nA dicembre 2014, l'area esterna \u00e8 transennata e l'accesso all'interno della stazione \u00e8 interdetto. Le aree non transennate comunque sono ricoperte dalla vegetazione spontanea. L'accesso all'interno del fabbricato \u00e8 impossibile dato che porte e finestre sono state chiuse con mattoni e cemento.\nSulla parete \u00e8 visibile l'area in cui era riportato il nome della stazione ma risulta ormai illeggibile.\nServizi.\nLa stazione disponeva di:"}
{"id": "4989198", "revid": "767487", "url": "https://it.wikipedia.org/wiki?curid=4989198", "title": "Paolo Babbini", "text": " Pi\u00f9 volte consigliere comunale, \u00e8 stato assessore comunale e vicesindaco a Bologna. Eletto deputato per tre legislature (VIII, X e XI) nelle file del Partito Socialista Italiano, \u00e8 stato Sottosegretario di Stato per l'Industria, Commercio e Artigianato in pi\u00f9 governi (Governo Goria, Governo De Mita, Governo Andreotti VI, Governo Andreotti VII)."}
{"id": "4989201", "revid": "465169", "url": "https://it.wikipedia.org/wiki?curid=4989201", "title": "Raydeneide", "text": "Raydeneide \u00e8 il quarto album in studio del rapper italiano Rayden, pubblicato il 28 gennaio 2014 dalla Tempi Duri e distribuito dalla Universal Music Group.\nDescrizione.\n\"Raydeneide\" ha debuttato alla posizione numero 20 della classifica italiana ed \u00e8 stato anticipato dal videoclip del brano \"Finch\u00e9 nulla cambier\u00e0\", pubblicato il 9 gennaio 2014. Il 28 gennaio 2014 \u00e8 uscito il video del brano \"Steve Jobs\", mentre il 3 marzo 2014 \u00e8 stato pubblicato il video della traccia \"Via con te\"."}
{"id": "4989204", "revid": "767487", "url": "https://it.wikipedia.org/wiki?curid=4989204", "title": "Domenico De Biasio", "text": "Biografia.\nNato da Pietro e da Elisabetta Darman, si form\u00f2 a Venezia presso l'Accademia di belle arti. Tra i suoi professori vi fu Michelangelo Grigoletti il quale lo influenz\u00f2 notevolmente, specialmente per quanto riguarda l'ispirazione alla scuola veneta cinquecentesca.\nEsemplare, in questo senso, \u00e8 la \"Vergine e il Bambino\", una piccola tela conservata nel santuario di Santa Maria delle Grazie nell'omonima frazione di Rocca Pietore (1857 ca.). Lo stesso dipinto fa notare anche una certa adesione, invero assai libera, al purismo.\nDello stesso periodo \u00e8 la \"Madonna e l'Infante assisi in una radura boscosa\" esposta al palazzo vescovile di Belluno. La composizione nitida e i colori accesi e sfumati rimandano al Giorgione, ma anche in questo caso la resa \u00e8 molto pi\u00f9 personale. \nMostra una certa raffinatezza la \"Sacra Conversazione\", dipinto che si trova su uno degli altari della parrocchiale di Rocca Pietore. Altri lavori si trovano nell'arcidiaconale di Agordo.\nImportante fu anche la produzione su commissioni private: si ricordano il ciclo di tele per palazzo Crotta-de Manzoni di Agordo, nonch\u00e9 i ritratti, peculiari per la partecipazione psicologica con il soggetto (altro riferimento alla lezione di Grigoletto). Di quest'ultimo ambito si ricorda un \"Autoritratto\", oggi nella canonica di Rocca Pietore, e il \"Filosofo antico\", conservato nel municipio di Agordo.\nVanno ricordati, infine, i lavori a tema storico (\"Raffaello e la Fornarina\", gi\u00e0 nella casa Pezz\u00e8 di Agordo) dove sono ancora pi\u00f9 palesi le vicinanze al purismo."}
{"id": "4989205", "revid": "72396", "url": "https://it.wikipedia.org/wiki?curid=4989205", "title": "Filternet", "text": ""}
{"id": "4989207", "revid": "110157", "url": "https://it.wikipedia.org/wiki?curid=4989207", "title": "Concattedrale di Santa Maria Assunta (Gallese)", "text": "La concattedrale di Santa Maria Assunta \u00e8 il principale luogo di culto cattolico di Gallese, cattedrale fino al 1986 come sede della diocesi di Gallese, oggi \u00e8 concattedrale della diocesi di Civita Castellana.\nStoria.\nIl Duomo di Gallese, di stile neoclassico, \u00e8 opera di Pietro Camporese e figli. Venne terminato nel 1796 e consacrato nel 1819. Il 20 dicembre 1805 la chiesa ebbe il titolo di cattedrale in forza della bolla \"Romanorum pontificum\" di papa Pio VII.\nNel 1861 venne realizzato l'altare maggiore. Grandi pale d'altare dei primi dell'Ottocento raffiguranti San Giovanni Battista, la Consegna del Rosario, il Martirio di Sant'Aniceto papa, l'Ultima Cena, la Crocifissione, la pala dell'altare maggiore raffigurante l'Assunzione di Maria Santissima, di Cristoforo Unterperger e una tavola di scuola veneto-cretese del XVI secolo, raffigurante l'Adorazione dei Magi, visibile in una navata sinistra della Cattedrale.\nL'11 febbraio 1986 la diocesi di Gallese fu soppressa ed unita alla diocesi di Civita Castellana e la chiesa di Santa Maria Assunta assunse il titolo di concattedrale."}
{"id": "4989208", "revid": "880827", "url": "https://it.wikipedia.org/wiki?curid=4989208", "title": "Concattedrale di Gallese", "text": ""}
{"id": "4989214", "revid": "1573940", "url": "https://it.wikipedia.org/wiki?curid=4989214", "title": "Nycteris nana", "text": "Nycteris nana () \u00e8 un pipistrello della famiglia dei Nitteridi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 80 e 93\u00a0mm, la lunghezza dell'avambraccio tra 32 e 37\u00a0mm, la lunghezza della coda tra 37 e 49\u00a0mm, la lunghezza del piede tra 7 e 10\u00a0mm, la lunghezza delle orecchie tra 19 e 23\u00a0mm e un peso fino a 7\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono marroni o marroni scure, mentre le parti ventrali sono pi\u00f9 chiare. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto e con una concavit\u00e0 al centro del bordo posteriore. Le membrane alari sono marroni scure o bruno-nerastre. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia a coppie o in piccoli gruppi nelle cavit\u00e0 degli alberi, grotte, miniere, canali d'irrigazione, costruzioni e tane di pangolino gigante.\nAlimentazione.\nSi nutre di insetti dal corpo molle catturati vicino al suolo nel sottobosco della foresta.\nRiproduzione.\nFemmine gravide sono state catturate da gennaio ad aprile mentre altre che allattavano sono state catturate da marzo a maggio Danno alla luce un piccolo alla volta all'anno che viene svezzato dopo 45-60 giorni.\nDistribuzione e habitat.\nQuesta specie \u00e8 diffusa nell'Africa subsahariana, in Costa d'Avorio, Ghana, Togo, Rio Muni, Camerun sud-occidentale, Repubblica Democratica del Congo nord-orientale e sud-occidentale, Burundi nord-occidentale, Sudan del Sud, Uganda, Kenya occidentale e Angola settentrionale.\nVive in ambienti meno umidi rispetto alle altre specie simili, particolarmente in savane miste a foreste pluviali, foreste montane lungo la Rift Valley albertina e pi\u00f9 raramente in foreste costiere, boschi di \"Acacia\"-\"Commiphora\" e \"Isoberlinia\" fino a 2.100 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"N.nana\" come specie a rischio minimo (LC)."}
{"id": "4989227", "revid": "438678", "url": "https://it.wikipedia.org/wiki?curid=4989227", "title": "Wanderlust (Sophie Ellis-Bextor)", "text": "Wanderlust (stilizzato in copertina come \u0428\u0410ND\u0510\u042fLU\u0405T) \u00e8 il quinto album discografico in studio della cantante inglese Sophie Ellis-Bextor, pubblicato nel gennaio 2014.\nIl disco.\nIl disco \u00e8 stato prodotto da Ed Harcourt e registrato a Londra. Il primo singolo estratto, il brano \"Young Blood\", \u00e8 stato diffuso per il download gratuito dalla cantante nel marzo 2013 e poi \u00e8 stato ripubblicato su iTunes nel novembre seguente come singolo ufficiale. Di questa canzone \u00e8 stato realizzato anche un video diretto da Sophie Muller.\nNel marzo 2014 \"Runaway Daydreamer\" \u00e8 stato pubblicato come secondo singolo e anche di questa canzone \u00e8 stato prodotto un videoclip diretto da Sophie Muller. Il terzo singolo \u00e8 \"Love Is a Camera\" e per questo brano \u00e8 stato realizzato un video girato a Firenze."}
{"id": "4989237", "revid": "254059", "url": "https://it.wikipedia.org/wiki?curid=4989237", "title": "Rio Negro (Trentino Alto Adige)", "text": "Il Rio Negro (in trentino, detto anche Rio Nero, in italiano) \u00e8 un piccolo torrente della provincia autonoma di Trento, lungo circa 7\u00a0km, che nasce sull'Altopiano di Pin\u00e9 nei pressi della localit\u00e0 \"Palustella\" (980\u00a0m), nelle vicinanze di Miola (fraz. di Baselga di Pin\u00e9). Fa parte del bacino idrografico del Fersina. Questo fatto contraddistingue una particolarit\u00e0 dell'Altopiano di Pin\u00e8, ovvero l'appartenenza a due bacini idrografici. In effetti la parte sud di Pin\u00e8, con il torrente Silla ed il Rio Negro (e i loro affluenti) fa parte del bacino idrografico del Torrente Fersina; mentre la parte nord, col Rio Brusago e il Rio Regnana (ed i loro affluenti), fa parte del bacino del torrente Avisio.\nDopo qualche centinaio di metri dalla sorgente, nel Rio Negro confluiscono molti rivi provenienti dalla dorsale di Costalta (rio Ross, rio della Mussa, rio Tegia e altri rivetti minori). Il suo tragitto prosegue abbastanza regolare in una piccola vallata prevalentemente prativa e paludosa compresa fra modesti dossi arrotondati, fino a pochi metri dopo la localit\u00e0 Prada (nelle vicinanze della frazione Faida, Baselga di Pin\u00e9). Dopo aver attraversato la fredda conca di Prada (\"Pian de Prada\" in dialetto trentino), da circa 100 metri a SudOvest di questo paesino il torrente imbocca una stretta forra lunga circa un chilometro, incisa fra il roccioso versante occidentale del dosso della Clinga (1063\u00a0m) ad ovest e il Dos del Sabion (977 m), ad est. Il Dos del Sabion \u00e8 una piccola dorsale rocciosa-boschiva che parte a ovest dell'abitato di Faida fino e sale verso nord fino a delimitare a sud la conca di Prada e che fa parte delle estreme propaggini occidentali del Monte Calvo (1411\u00a0m), una delle ultime cime secondarie della dorsale di Costalta. Nella parte terminale della forra, il rio forma le omonime cascate e dopo aver fatto un salto di molte decine di metri in pochi metri di distanza imbocca l'omonima valle, nei pressi di un'abitazione in localit\u00e0 \"Le Trote\". Inizialmente, la valle del Rio Negro \u00e8 compresa fra il Dos de Sant'Anna (947 m, sul quale sorge l'abitato della fraz. di Montagnaga di Pin\u00e8) e i boschi del Lavarost (una dorsale proveniente dal Monte Calvo) e poi, una volta entrata nel comune di Pergine Valsugana, prosegue costeggiata da numerosi dossi fino a poco prima di raggiungere il paese di Serso. Il rio percorre tutta la valle, sbucando poi sul pendio sul quale sorge Serso che viene percorso dal corso d'acqua fino alla confluenza col torrente Fersina. Nella parte bassa di questo paesino \u00e8 presente una storica centrale idroelettrica di piccole dimensioni che sfrutta le acque del rio Negro."}
{"id": "4989240", "revid": "916580", "url": "https://it.wikipedia.org/wiki?curid=4989240", "title": "Mulloidichthys auriflamma", "text": ""}
{"id": "4989241", "revid": "916580", "url": "https://it.wikipedia.org/wiki?curid=4989241", "title": "Pseudupeneus forsskali", "text": ""}
{"id": "4989254", "revid": "449371", "url": "https://it.wikipedia.org/wiki?curid=4989254", "title": "Aidan Zingel", "text": "Carriera.\nLa carriera in Europa di Aidan Zingel inizia nel Elitserien svedese, dove vince lo scudetto con il Link\u00f6pings Volleyboll Club nella stagione 2009-10; fa inoltre parte stabilmente della nazionale australiana dal 2009.\nNella stagione 2010-11 viene ingaggiato dal club italiano del BluVolley Verona, in Serie A1, dove resta per sette stagioni e con cui si aggiudica la Challenge Cup 2015-16. Per il campionato 2017-18 si accasa alla di Trento, mentre nella stagione successiva \u00e8 alla , sempre in Serie A1.\nPer il campionato 2019-20 veste la maglia del , in Serie A2, per poi ritornare, a stagione gi\u00e0 iniziata, al club di Verona, in Superlega, stessa categoria dove milita nell'annata successiva con la ."}
{"id": "4989255", "revid": "287204", "url": "https://it.wikipedia.org/wiki?curid=4989255", "title": "Kate Lester", "text": "Mor\u00ec in un tragico incidente nei teatri di posa dell'Universal.\nBiografia.\nNata nel 1857 a Shouldham Thorpe, nella contea di Norfolk, Kate Lester apparteneva a una famiglia molto nota, le cui origini conosciute risalgono a oltre cinquecento anni fa. Discendeva da Sir William Butts, il medico di Enrico VIII, personaggio che appare anche nel dramma di Shakespeare, \"Enrico VIII\" e il cui ritratto si trova alla National Gallery di Londra. Kate crebbe a New York, dove frequent\u00f2 le scuole pi\u00f9 esclusive e, come si usava all'epoca, studi\u00f2 anche arti drammatiche dopo aver terminato gli studi regolari. Suo maestro fu uno dei pi\u00f9 noti attori del momento, il commediografo irlandese Dion Boucicault (1822-1890).\nKate Lester fu una delle pi\u00f9 belle attrici dei palcoscenici teatrali di fine Ottocento. In seguito, divenuta una donna matura, pass\u00f2 a ruoli di contorno, molte volte in parti materne, debuttando nel 1916 anche nel cinema.\nLa morte.\nKate Lester mor\u00ec nel 1924 in seguito alle ferite riportate in un incendio che si svilupp\u00f2 nel suo camerino negli studi dell'Universal, incendio dovuto a un'esplosione, probabilmente a causa di una fuga di gas. Il personale dello studio dovette sfondare la porta per soccorrerla: l'attrice era incosciente e mor\u00ec all'ospedale dove era stata ricoverata con ustioni alla testa, alle mani e nella parte superiore del corpo."}
{"id": "4989256", "revid": "880827", "url": "https://it.wikipedia.org/wiki?curid=4989256", "title": "Cattedrale di Gallese", "text": ""}
{"id": "4989257", "revid": "183694", "url": "https://it.wikipedia.org/wiki?curid=4989257", "title": "Chiesa dell'Immacolata Concezione (Villarosa)", "text": "La chiesa dell'Immacolata Concezione \u00e8 una chiesa in Villarosa in provincia di Enna ed \u00e8 dedicata all'Immacolata Concezione.\nLa prima chiesetta fu costruita intorno al 1500."}
{"id": "4989258", "revid": "580", "url": "https://it.wikipedia.org/wiki?curid=4989258", "title": "Unione Sportiva Arsenaltaranto 1952-1953", "text": "Questa voce raccoglie le informazioni che riguardano l'Unione Sportiva Arsenaltaranto nelle competizioni ufficiali della stagione 1952-1953."}
{"id": "4989259", "revid": "1522738", "url": "https://it.wikipedia.org/wiki?curid=4989259", "title": "Mario Kart Arcade GP", "text": " \u00e8 un simulatore di guida sviluppato da Namco e pubblicato da Nintendo nel corso del 2005.\nIl gioco appartiene alla serie di videogiochi Mario Kart e rappresenta la prima incursione della saga nel mondo degli \"Arcade\" da sala giochi (Videogiochi arcade). Il titolo, infatti, \u00e8 giocabile esclusivamente nel cabinato da sala giochi ad esso dedicato, munito di una fotocamera per scattare una foto al volto del giocatore, il quale potr\u00e0 vedere l'immagine del proprio viso all'interno del gioco, al fianco del proprio punteggio o della propria posizione in gara.\n\"Mario Kart Arcade GP\" \u00e8 inoltre il primo titolo della serie in cui appaiono personaggi provenienti da altre saghe videoludiche, come Pac-Man o Ms. Pac-Man, provenienti dai videogiochi omonimi prodotti da Namco.\nModalit\u00e0 di gioco.\nPer giocare, il giocatore deve inserire una certa quantit\u00e0 di denaro o gettoni nel gioco o in alcuni casi, strisciare una carta speciale, ad esempio un Timezone Powercard. Prima di tutto, il giocatore pu\u00f2 regolare il suo posto entro il limite di tempo spostando una leva vicino ai piedi e scorrerla in qualsiasi direzione e posizione sulla macchina arcade. Dopodich\u00e9, il giocatore pu\u00f2 scegliere un personaggio con cui giocare. Poi deve prendere una foto di se stesso entro il tempo limite: se il giocatore non ha preso alcun'immagine un conto alla rovescia lo costringer\u00e0 a prenderla. Una volta fatta la foto, la faccia del giocatore verr\u00e0 incorniciata con il cappello di Mario e i baffi. Quando questo \u00e8 fatto, il giocatore sceglier\u00e0 una modalit\u00e0 sullo schermo; \"Gran Premio\" o \"Prova a tempo\", di nuovo entro il limite di tempo.\nSe il giocatore sceglie \"Gran Premio\", pu\u00f2 scegliere un qualsiasi trofeo da giocare entro il limite di tempo, ma se sceglie \"Prova a Tempo\", il giocatore pu\u00f2 tentare di battere un record di gara a tempo in uno dei 24 percorsi in questo gioco con i Tripli Funghi Scatto. Se il giocatore sceglie un trofeo, non potr\u00e0 scegliere un percorso bloccato: dovr\u00e0 svolgere i percorsi disponibili nei trofei per sbloccare gli altri percorsi. Dopodich\u00e9 apparir\u00e0 una roulette degli oggetti di base, e se il giocatore ferma la roulette, ricever\u00e0 gli oggetti nelle righe ogni volta che ottengono un Cubo Oggetto. Infine verranno visualizzate le descrizioni degli oggetti, in modo che il giocatore pu\u00f2 impararne l'uso.\nPoi, la corsa inizia. Se il giocatore arriva primo, andr\u00e0 automaticamente al circuito successivo, ma se si piazzer\u00e0 in una posizione inferiore, dovr\u00e0 ripetere il circuito. In entrambi i casi, si deve pagare la macchina per tornare a correre."}
{"id": "4989262", "revid": "339392", "url": "https://it.wikipedia.org/wiki?curid=4989262", "title": "Figmma", "text": ""}
{"id": "4989263", "revid": "1254355", "url": "https://it.wikipedia.org/wiki?curid=4989263", "title": "Cisitalia 204A Abarth Spider Corsa", "text": "La Cisitalia 204A Abarth Spider Corsa \u00e8 una vettura da competizione realizzata dalla Cisitalia nel 1948.\nSviluppo.\nL'auto rappresent\u00f2 la prima vettura da competizione realizzata dall'ingegnere italo-austriaco Carlo Abarth e Davide Introzzi e l'ultima prodotta dalla Cisitalia.\nTecnica.\nAbarth, per la realizzazione del mezzo, si avvalse della collaborazione dell'ingegnere Luciano Scholz. Il telaio era composto da due tubi ovali rinforzati da una crociera centrale. Le sospensioni, nella sezione anteriore, erano composte da ruote indipendenti con doppi bracci longitudinali e barre di torsione trasversali (soluzione era derivata da quella impiegata sulla Porsche 356), mentre in quella posteriore erano composte da un ponte rigido sospeso su due balestre semiellittiche dotate di ammortizzatori telescopici idraulici.\nIl propulsore 4 cilindri era derivato da quello della Fiat 1100, era denominato 204A ed era gestito da un cambio manuale a quattro marce. Era abbinato a due carburatori Weber 36 DR 4 SP che gli permettevano di generare la potenza di 83 CV. Con tale configurazione, la velocit\u00e0 massima era di 190\u00a0km/h. Il corpo vettura, per ridurre il peso complessivo a 510\u00a0kg, era costruito in alluminio, mentre l'impianto frenante era costituito da freni idraulici a tamburo.\nAttivit\u00e0 sportiva.\nLa vettura venne schierata in gara per la prima volta al GP di Vercelli del 1948. Pilotata da Adolfo Macchieraldo, la 204A si dimostr\u00f2 molto competitiva, ma fu costretta al ritiro a causa di un guasto. Successivamente, al GP di Mantova, vennero schierate due auto, una affidata a Macchieraldo e l'altra a Felice Bonetto. Questa volta la vittoria and\u00f2 all'auto preparata da Abarth. Si susseguirono poi numerose altre vittorie, molte ad opera del pilota Guido Scagliarini.\nNel 1949 la Cisitalia and\u00f2 in crisi e venne posta sotto amministrazione controllata. Il reparto corse venne acquisito da Carlo Abarth, e con esso due 204A complete e due in fase di montaggio. Per un decreto del tribunale, le vetture della neonata casa sportiva avrebbero dovuto correre per un anno con lo stemma Cisitalia prima di essere sostituito. Quando ci\u00f2 accadde, nel 1950, le 204A poterono esibire il nuovo marchio della fabbrica, uno scorpione su uno sfondo rosso e giallo. Su di una di queste auto, Tazio Nuvolari ottenne la sua ultima vittoria nella Palermo-Monte Pellegrino.\nIn totale, sia sotto marchio Cisitalia che Abarth, la 204A ottenne 19 vittorie."}
{"id": "4989269", "revid": "916580", "url": "https://it.wikipedia.org/wiki?curid=4989269", "title": "Labrus hassek", "text": ""}
{"id": "4989271", "revid": "916580", "url": "https://it.wikipedia.org/wiki?curid=4989271", "title": "Labrus fusiformis", "text": ""}
{"id": "4989276", "revid": "114209124", "url": "https://it.wikipedia.org/wiki?curid=4989276", "title": "Villa Marcello (Levada)", "text": "Villa Maruzzi, Marcello \u00e8 una villa veneta situata a Levada, frazione di Piombino Dese (provincia di Padova).\nStoria.\nUna prima costruzione, una modesta casa di caccia, fu eretta all'inizio del Cinquecento da Andrea Marcello, la cui famiglia era divenuta proprietaria di alcuni terreni a Levada qualche decennio prima. Verso la met\u00e0 del secolo i figli di Andrea innalzarono il corpo centrale dell'attuale villa; successivamente si aggiunsero le barchesse laterali.\nAttorno alla met\u00e0 del Seicento la propriet\u00e0 pass\u00f2 in eredit\u00e0 ai Contarini, quindi ai Morosini. Nel 1725 fu venduta ai marchesi Maruzzi dietro il pagamento di ducati. Sotto questi ultimi il complesso fu profondamente rimaneggiato soprattutto dal punto artistico: furono loro a commissionare affreschi e stucchi degli ambienti interni.\nLa villa fece parte della dote portata da Alessandrina Maruzzi per il matrimonio con il conte russo Sumarukoff. Pare che quest'ultimo l'abbia poi persa al gioco; il nuovo proprietario, il conte ungherese Helicay, non aveva interesse a tenerla e quindi la vendette al conte Girolamo Marcello (1847), esponente della stessa famiglia Marcello che aveva innalzato il complesso diversi secoli prima. I suoi discendenti vi risiedono tuttora.\nNegli anni della Grande guerra l'edificio fu sede di vari comandi italiani e del Comando supremo delle truppe britanniche in Italia. Durante la decisiva battaglia del Solstizio (giugno 1918) ospit\u00f2 re Vittorio Emanuele III.\nEdificio.\nIl complesso \u00e8 immerso in un parco di otto ettari e si articola in corpo principale (casa padronale e barchesse), oratorio e varie adiacenze. Inoltre, sul retro si estende una peschiera.\nIl corpo principale presenta una pianta a C aperta verso la strada. All'abitazione sono saldate lateralmente le due barchesse mediante tre fornici per parte a sesto pieno. Lo spazio antistante \u00e8 occupato da un giardino all'italiana con basse siepi di bosso, statue e, al centro, una fontana polilobata.\nLa casa padronale si innalza su due livelli pi\u00f9 soffitte con la forometria della facciata organizzata su sette assi. Il piano terra, basato su uno zoccolo, ha al centro un portale di ingresso archivoltato con tre finestre architravate per parte, ciascuna sormontata da una specchiatura; alle estremit\u00e0 si sviluppano i fornici congiunti alle barchesse. Tutto il livello inferiore \u00e8 intonacato a marmorino reso a bugnato ed \u00e8 sormontato da un terrazzamento con statue alle ali, mentre al centro funge da basamento per le otto semicolonne ioniche che caratterizzano il secondo piano e le soffitte; la prima, la terza, la sesta e l'ottava sono binate, dividendo cos\u00ec il fronte in tre partiti. Quello centrale \u00e8 sormontato da una trabeazione coronata da un frontone triangolare con un oculo al centro, abbellito da cornici dentellate e statue ai vertici. Le soffitte sono illuminate da piccole finestre rettangolari, mentre le aperture del piano nobile sono architravate e arricchite con cornici modanate e timpani triangolari. La portafinestra centrale, invece, \u00e8 archivoltata ed \u00e8 sormontata da uno stemma lapideo.\nDegli interni va ricordato il magnifico salone centrale, a doppia altezza. Il pavimento \u00e8 a terrazzo veneziano, mentre tutto intorno si sviluppa un ballatoio in legno. Le pareti e il soffitto sono decorate da un ciclo di affreschi di Giambattista Crosato (1750 - 1755), realizzati in cornici lombate in stucco disegnate da Giuseppe Zais: in alto si trova l\"'Olimpo\", mentre i dipinti ai lati mostrano scene della vita di Alessandro Magno (\"Alessandro copre il corpo di Dario sconfitto con il suo mantello\", \"Nozze di Alessandro e Rossana\", \"Clemenza di Alessandro\", \"Alessandro e Campaspe nello studio di Apelle\"). Sopra le porte e le finestre vi sono dipinti monocromi con vasi e festoni.\nLe barchesse presentano arcate a tutto sesto impostate su pilastri affiancati da lesene di ordine tuscanico a reggere la trabeazione soprastante. Ad ogni chiave di volta corrisponde al piano superiore una finestra rettangolare.\nCuriosit\u00e0.\nNel 1993 il regista Carlo Verdone gira a Villa Marcello alcune scene del film \"Perdiamoci di vista\". Nella finzione cinematografica la villa viene collocata a Castelfranco Veneto.\nNel 2015 la villa venne usata come location per il film \"Leoni\" di Pietro Parolin."}
{"id": "4989281", "revid": "1005847", "url": "https://it.wikipedia.org/wiki?curid=4989281", "title": "Elezioni generali in Madagascar del 2013", "text": "Le elezioni generali in Madagascar del 2013 si tennero il 25 ottobre (primo turno) e il 20 dicembre (secondo turno) per l'elezione del Presidente e il 20 dicembre per l'elezione dei membri del Parlamento."}
{"id": "4989290", "revid": "697352", "url": "https://it.wikipedia.org/wiki?curid=4989290", "title": "Basilica Pontificia di Sant'Alfonso Maria de' Liguori (Pagani)", "text": ""}
{"id": "4989294", "revid": "339392", "url": "https://it.wikipedia.org/wiki?curid=4989294", "title": "Festa della Madonna del Carmine (Pagani)", "text": ""}
{"id": "4989295", "revid": "339392", "url": "https://it.wikipedia.org/wiki?curid=4989295", "title": "Santuario della Madonna del Carmine (Pagani)", "text": ""}
{"id": "4989297", "revid": "1013577", "url": "https://it.wikipedia.org/wiki?curid=4989297", "title": "Caporegime", "text": ""}
{"id": "4989298", "revid": "741067", "url": "https://it.wikipedia.org/wiki?curid=4989298", "title": "The Trey o' Hearts", "text": ""}
{"id": "4989309", "revid": "183694", "url": "https://it.wikipedia.org/wiki?curid=4989309", "title": "Convento dei Cappuccini (Villarosa)", "text": "Il convento dei Cappuccini \u00e8 un edificio religioso, ormai ridotto a rudere, situato a Villarosa, in provincia di Enna.\nStoria.\nLa presenza dei Cappuccini nel piccolo centro di Villarosa risale al 1814, quando i frati del vicino convento di Enna (allora Castrogiovanni) vi fondarono un ospizio, chiuso nel 1866, a motivo della soppressione degli ordini religiosi.\nIl cappuccino padre Felice Pirello da Villarosa, espletati i mandati di Ministro Provinciale prima e consigliere generare dell'Ordine successivamente, ritiratosi presso il convento di Calascibetta, si attiv\u00f2 per ricostituire una presenza conventuale nel suo paese natale.\nCon atto del 22 Giugno 1886 i frati comprarono un terreno, per 765 lire, in contrada Acquanova.\nI lavori di costruzione dell'intero complesso, avviati dopo l'acquisto del fondo, furono ultimati nel 1888 e il 22 gennaio 1889 il convento venne canonicamente eretto e la chiesa dedicata alla \"Madonna delle Grazie\".\nTra il 1956 e il 1970 la struttura venne adibita ad orfanotrofio, per essere definitivamente chiusa nel 1978, a causa del calo delle vocazioni.\nOggi il convento \u00e8 in stato di abbandono, mentre la chiesa \u00e8 ancora saltuariamente officiata, affidata alle cure del locale Ordine Francescano Secolare. "}
{"id": "4989310", "revid": "1543377", "url": "https://it.wikipedia.org/wiki?curid=4989310", "title": "Changes (Faul &amp; Wad Ad)", "text": "Changes \u00e8 un singolo del duo francese Faul &amp; Wad Ad, pubblicato il 15 novembre 2013.\nDescrizione.\nIl brano contiene un sample di \"Baby\" del gruppo australiano Pnau del 2007. Questo brano, quindi l'originale, \u00e8 stato scritto da Nick e Sam Littlemore con Peter Mayes e prodotto da Sam Littlemore.\nSuccesso commerciale.\nIl brano ha raggiunto la prima posizione in diversi Paesi, nonch\u00e9 la \"top 10\" in quasi tutta Europa.\nVideo musicale.\nIl videoclip del brano, diretto da Felix Urbauer &amp; Cheesecake, \u00e8 stato pubblicato su YouTube nel dicembre 2013."}
{"id": "4989311", "revid": "21880", "url": "https://it.wikipedia.org/wiki?curid=4989311", "title": "Teira", "text": ""}
{"id": "4989322", "revid": "124123", "url": "https://it.wikipedia.org/wiki?curid=4989322", "title": "Khalifa ibn Khayyat", "text": " \nAb\u016b \u02bfAmr Khal\u012bfa b. Khayy\u0101\u1e6d al-Layth\u012b al-\u02bfU\u1e63f\u016br\u012b era di una famiglia originaria di Ba\u1e63ra, in Iraq. Suo nonno era stato un rinomato tradizionista (\"mu\u1e25addith\") e Khal\u012bfa ne segu\u00ec le orme. Tra i suoi discepoli si devono ricordare al-Bukh\u0101r\u012b e A\u1e25mad ibn \u1e24anbal.\nStudi\u00f2 con vari maestri, tra i quali si possono ricordare Sufy\u0101n b. \u02bfUyayna, Hish\u0101m b. al-Kalb\u012b o Mu\u1e25ammad al-Mad\u0101\u02bein\u012b.\n\u00c8 noto per aver scritto almeno quattro opere, di cui solo due sono per\u00f2 sopravvissute. Essere erano del genere letterario detto \"\u1e6cabaq\u0101t\" (biografie per classi) e \"Ta\u02ber\u012bkh\" (storia). La sua \u00e8 importante perch\u00e9 \u00e8 una delle tre opere di storia pi\u00f9 antiche, ma il suo testo rimase praticamente sconosciuto finch\u00e9 una copia manoscritta nell'XI secolo fu scoperta a Rabat (Marocco nel 1966 e pubblicata l'anno successivo."}
{"id": "4989323", "revid": "486946", "url": "https://it.wikipedia.org/wiki?curid=4989323", "title": "Promozione 2000-01", "text": ""}
{"id": "4989324", "revid": "1573940", "url": "https://it.wikipedia.org/wiki?curid=4989324", "title": "Nycteris thebaica", "text": "Il nitteride di Tebe (Nycteris thebaica ) \u00e8 un pipistrello della famiglia dei Nitteridi diffuso in Africa e nel vicino oriente.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 41 e 57\u00a0mm, la lunghezza dell'avambraccio tra 40 e 49\u00a0mm, la lunghezza della coda tra 48 e 57\u00a0mm, la lunghezza del piede tra 8 e 14\u00a0mm, la lunghezza delle orecchie tra 28 e 35\u00a0mm, un'apertura alare fino a 30,7\u00a0cm e un peso fino a 11\u00a0g.\nAspetto.\nLa pelliccia \u00e8 lunga, soffice, arruffata e lanuginosa. Le parti dorsali sono grigio chiare, grigio-brunastre, bruno-rossastre o marroni scure, mentre le parti ventrali sono pi\u00f9 chiare, spesso biancastre. \u00c8 presente una fase completamente arancione. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto, con l'estremit\u00e0 arrotondata e ricoperta di peli e un profondo incavo sul bordo posteriore. Le membrane alari sono grigio scure o bruno-grigiastre. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio. Il cariotipo \u00e8 2n=42 FNa=78.\nEcolocazione.\nEmette ultrasuoni a bassissima intensit\u00e0 sotto forma di impulsi di breve durata, multi-armonici a banda larga e frequenza modulata iniziale di circa 97 kHz e finale di 61 kHz, con massima energia sulla frequenza fondamentale a circa 94 kHz.\nBiologia.\nComportamento.\nSi rifugia di giorno in gruppi da tre a diverse centinaia di individui, occasionalmente singolarmente o a coppie all'interno di grotte, gallerie minerarie, edifici, tombe, rovine, pozzi, canali d'irrigazione, cavit\u00e0 degli alberi, fessure rocciose, tane di oritteropi e termitai. Gli adulti rimangono appesi per le zampe e con la testa piegata ad angolo retto rispetto al corpo, separatamente in ordine sparso. Durante le ore diurne emettono una vocalizzazione udibile dall'uomo, lunga, ad alta intensit\u00e0 e politonale, la quale attrae talvolta i loro simili. I rituali di corteggiamento includono voli frenetici, testate e morsi sul collo, mentre gli accoppiamenti avvengono sospesi in aria e sono ripetuti pi\u00f9 volte. Al tramonto le madri portano i loro piccoli aggrappati alle mammelle fuori dai ricoveri diurni per evitare la predazione da parte del nitteride maggiore.\nAlimentazione.\nSi nutre di artropodi volanti e non volanti, particolarmente lepidotteri e in misura minore ortotteri, coleotteri, emitteri, omotteri, isotteri, neurotteri, imenotteri e ditteri, catturati in volo o raccolti sulla vegetazione o sul terreno, all'interno del denso fogliame del sottobosco e della volta forestale, sopra corsi d'acqua o vicino a luci artificiali ed edifici. Spesso caccia molto vicino al suolo e considerando la sua morfologia alare, probabilmente non molto distante dai rifugi diurni.\nRiproduzione.\nDanno alla luce un piccolo alla volta ai primi di novembre, dopo che la copulazione e la fertilizzazione si verificano a giugno, seguite da un periodo di gestazione di 5 mesi senza alcun ritardo di sviluppo embrionico. Dopo due mesi di allattamento le femmine raggiungono un picco nell'ovulazione da aprile ai primi di giugno e ancora a luglio ed agosto.\nDistribuzione e habitat.\nQuesta specie \u00e8 diffusa nell'Africa subsahariana dal Senegal alla Somalia ad est fino al Sudafrica a sud, nel Marocco, lungo il bacino del Nilo, Penisola del Sinai, Israele, Giordania e nella Penisola arabica occidentale e meridionale.\nVive in zone temperate, subtropicali e tropicali preferendo le savane alberate alle foreste pluviali.\nTassonomia.\nSono state riconosciute 8 sottospecie:\nStato di conservazione.\nLa IUCN Red List, considerato il vasto areale e la mancanza di minacce rilevanti, classifica \"N.thebaica\" come specie a rischio minimo (LC)."}
{"id": "4989330", "revid": "300067", "url": "https://it.wikipedia.org/wiki?curid=4989330", "title": "Formazioni di Extraliga slovacca di pallavolo maschile 2013-2014", "text": "Formazioni delle squadre di pallavolo partecipanti alla stagione 2013-2014 del campionato di Extraliga slovacca."}
{"id": "4989333", "revid": "15756", "url": "https://it.wikipedia.org/wiki?curid=4989333", "title": "Legione Nauvoo", "text": "La legione Nauvoo fu una milizia autorizzata della citt\u00e0 di Nauvoo (Illinois). A causa dell'aumento dell'antagonismo con gli insediamenti circostanti, acquis\u00ec importanza la difesa della citt\u00e0 di Nauvoo (Illinois) e dei vicini insediamenti mormoni. Per ingraziarsi politicamente i mormoni, la legislatura dell'Illinois concesse a Nauvoo il diritto di avere una legione che godesse di straordinaria indipendenza. Guidata da Joseph Smith, fondatore del movimento dei Santi degli ultimi giorni e sindaco di Nauvoo, la legione divenne rapidamente una formidabile concentrazione di potere militare nell'ovest statunitense. Nel 1844, dopo una controversia dovuta al fatto che il consiglio cittadino aveva soppresso un giornale di Nauvoo critico nei confronti di Smith e delle politiche della Chiesa, Smith mobilit\u00f2 la legione e dichiar\u00f2 la legge marziale. Arrestato per tradimento, Smith fu assassinato dalla folla. Poco dopo la concessione fatta a Nauvoo fu revocata, e la legione Nauvoo perse lo status ufficiale di milizia dell'Illinois.\nDopo la revoca della concessione di Nauvoo la legione Nauvoo continu\u00f2 ad operare sotto la guida di Brigham Young, capo della pi\u00f9 numerosa fazione del movimento mormone, la Chiesa di Ges\u00f9 Cristo dei santi degli ultimi giorni (Chiesa LDS). Young guid\u00f2 la Chiesa LDS in quello che poi divenne il territorio dello Utah. Nello Utah la milizia territoriale utilizz\u00f2 il nome di legione Nauvoo. Oper\u00f2 contro lo United States Army durante la guerra dello Utah. Fu sciolta definitivamente nel 1887 con l'Edmunds-Tucker Act, col quale il Congresso scorpor\u00f2 la Chiesa LDS nel tentativo di punirla per la pratica della poligamia.\nFormazione.\nNel 1839 Joseph Smith trasfer\u00ec i propri seguaci (i mormoni) da un ambiente ostile in Missouri a Commerce, Illinois, che rinomin\u00f2 in Nauvoo. Democratici e Whig dell'Illinois (compreso Abraham Lincoln) approvarono la concessione bipartisan di citt\u00e0 stato per Nauvoo nel 1840. Il 16 dicembre il governatore la trasform\u00f2 in legge, concedendo a Smith ed alla citt\u00e0 di Nauvoo ampi poteri. Tra questi vi era il diritto di creare un \"corpo di milizia indipendente\". Questa forza era una milizia simile alle altre dell'Illinois, e divenne famosa col nome di \"legione Nauvoo\". Al suo culmine la milizia contava almeno 2500 soldati, mentre l'intero United States Army nel 1845 ne aveva circa 8500. La legione fu divisa in reggimenti (chiamati coorti) di fanteria ed in un reggimento di cavalleria. La legione disponeva anche di alcuni cannoni leggeri.\nLa legione tendeva ad essere sbilanciata, essendoci troppi ufficiali rispetto ai soldati semplici. Probabilmente era il tentativo di elevare lo status sociale di alcuni membri della citt\u00e0.\nLa legione pot\u00e9 attingere alle riserve federali di armi. Il pi\u00f9 comune moschetto fornito alla milizia fu il moschetto modello 1816. Questo moschetto a pietra focaia era un prodotto statunitense copiato dal francese moschetto Charleville del 1777. Anche il fucile Harper's Ferry modello 1803 era disponibile in quantit\u00e0 limitate. Spesso venivano utilizzati armi personali. C'era anche un piccolo pezzo d'artiglieria, un cannone da montagna, soprannominato \"Old Sow\" (Vecchia Scrofa) ed esposto oggi presso il Church Museum of History di Salt Lake City.\nNonostante la concessione della legione Nauvoo avesse permesso la creazione di una milizia indipendente, questa era a disposizione del governatore statale, del presidente degli Stati Uniti d'America o del sindaco di Nauvoo. Lo stesso Joseph Smith era vicesindaco di Nauvoo, e la corte marziale cittadina lo nomin\u00f2 ufficiale pi\u00f9 alto in grado della legione, per la precisione tenente generale. Questo grado \u00e8 un gradino sopra a maggior generale, esibito da molti comandanti del tempo. Uno dei motivi per l'assegnazione di questo grado era quello di evitare a Smith di essere indagato in una corte marziale dagli ufficiali di grado minore. Nel 1837 la milizia del Missouri pens\u00f2 di presentare Smith davanti alla corte marziale, azione che sarebbe stata illegale dato che in quel periodo Smith era ancora un civile.\nNell'ultimo suo mese di vita, il giugno 1844, Smith dichiar\u00f2 la legge marziale a Nauvoo in risposta alle tensioni civili, ed inizi\u00f2 a schierare la legione per la difesa della citt\u00e0. Chiese ai membri della legione di non fare nulla quando il governatore dell'Illinois ordin\u00f2 l'arresto di Smith. Il capo mormone si costitu\u00ec presso la prigione di Carthage, e si pens\u00f2 essere sotto la protezione del governatore Ford e della Carthage Greys, la milizia della vicina citt\u00e0. Il 27 giugno 1844 membri della Carthage Greys si unirono alla folla che piomb\u00f2 nella prigione ed uccise Joseph Smith ed il fratello Hyrum.\nDopo la morte di Joseph Smith.\nLa legione sopravvisse alla perdita del suo ufficiale comandante, e Brigham Young divenne il nuovo comandante della milizia nell'agosto 1844, nonostante non ne avesse mai fatto parte prima. Invece di utilizzare la legione per proteggere il popolo dalla violenza dilagante, Young fece trasferire i propri seguaci e l'Illinois fu abbandonato dai mormoni il 17 settembre 1846 dopo una settimana di scontri chiamati \"battaglia di Nauvoo\".\nDopo la revoca della concessione della legione di Nauvoo nell'inverno del 1844-1845, la legione non fu pi\u00f9 riconosciuta come milizia statale ed i suoi membri dovettero restituire le armi ottenute dal governo. Spogliata del suo status ufficiale, la legione ricopr\u00ec un ruolo minore nei futuri affari della Chiesa dopo essere stata riorganizzata in Iowa da Hosea Stout il 22 settembre 1846. Non fu mai impiegata attivamente nella difesa dei mormoni fino alla guerra dello Utah nella quale eresse difese ed affront\u00f2 l'esercito federale del generale Johnston.\nNello Utah.\nAlcuni legionari si arruolarono tra i 500 uomini del battaglione mormone per il governo statunitense nel 1846, e parteciparono alla campagna contro il Messico. La stessa legione Nauvoo riacquist\u00f2 importanza poco dopo che Brigham Young ebbe guidato il primo gruppo di mormoni nello Utah, allora chiamato Deseret, nel 1847. Sotto la legge territoriale la legione Nauvoo divenne la milizia territoriale nel 1852, anche se mantenne il nome originario.\nI conflitti del 1849 con i nativi americani della contea di Utah, come l'attacco a Battle Creek (Utah), furono i precursori della guerra di Walker del 1853-1854 tra la legione Nauvoo e gli indiani di capo Colorow (\"Walker\"). Venti uomini della milizia e molti pi\u00f9 nativi morirono nella guerra di Walker.\nLa legione fu usata ancora nella guerra dello Utah contro le truppe federali che entrarono nello Utah durante la \"spedizione dello Utah\" del 1857-1858. Combatterono distruggendo i rifornimenti in arrivo ed evitando lo scontro diretto. I comandanti ed i membri locali della milizia della contea di Iron perpetrarono il massacro di Mountain Meadows nei confronti di un gruppo di carovane che viaggiavano dall'Arkansas alla California a settembre. In questo periodo Daniel Hanmer Wells era il capo militare della milizia. Fu la milizia ad organizzare gruppi di uomini con l'intenzione di bruciare Salt Lake City ed altre parti dello Utah settentrionale dove l'esercito invasore aveva intenzione di stabilirsi.\nDopo questo conflitto il governo federale nomin\u00f2 il governatore del territorio dello Utah, ed alla legione Nauvoo fu concesso di esistere sotto la guida del governatore. Non fu per\u00f2 cooperativa nell'imporre il regime coloniale quanto avrebbero voluto le autorit\u00e0 federali.\nNel corso della guerra di secessione americana le truppe federali furono ritirate dallo Utah o lasciate libere di unirsi alla ribellione, con Johnston che dopo aver guidato l'esercito invasore si un\u00ec alla rivolta. Il governo federale cerc\u00f2 la riconciliazione con Brigham Young, chiedendone l'aiuto. Con il suo permesso due unit\u00e0 della riorganizzata legione Nauvoo furono impiegate dagli Stati Uniti d'America per proteggere le linee postali e telegrafiche occidentali dagli attacchi indiani in quelli che oggi sono lo Utah ed il Wyoming, ma non ebbero modo di partecipare attivamente agli scontri. N\u00e9 la legione n\u00e9 altre truppe mormone parteciparono alla guerra, ed il coinvolgimento della legione termin\u00f2 nel 1862 dopo che il Congresso approv\u00f2 il Morrill Anti-Bigamy Act.\nLa legione Nauvoo aveva sottounit\u00e0 organizzate in ogni contea dello Utah e funzionava come ogni altra milizia territoriale del tempo.\nL'ultimo utilizzo della legione fu nella guerra di Falco Nero nello Utah nel 1865-1868, quando oltre 2500 soldati furono mandati contro gli indiani comandati da Antonga Falco Nero. Antonga Falco Nero fu un Ute senza legami con il capo Sauk Falco Nero che visse in Illinois nel 1830. Nel 1870 il governatore del territorio dello Utah, J. Wilson Shaffer, rese inattiva la legione fino ad ordine contrario. Le truppe federali si schierarono nel 1870 in risposta alla Danza degli spiriti assicurandosi che l'ordine di Shaffer venisse eseguito. La legione Nauvoo non si riun\u00ec mai pi\u00f9, e nel 1887 l'Edmunds-Tucker Act la sciolse definitivamente."}
{"id": "4989334", "revid": "19933", "url": "https://it.wikipedia.org/wiki?curid=4989334", "title": "Nauvoo Legion", "text": ""}
{"id": "4989335", "revid": "19933", "url": "https://it.wikipedia.org/wiki?curid=4989335", "title": "Legione di Nauvoo", "text": ""}
{"id": "4989338", "revid": "767487", "url": "https://it.wikipedia.org/wiki?curid=4989338", "title": "Giovanni Antonio Flaminio", "text": "Biografia.\nNacque in una famiglia alle dipendenze degli Sforza. Figlio di Lodovico Zarrabini di Cotignola, prese il cognome Flaminio, derivandolo forse dall'antico nome imolese, negli anni della formazione.\nProsegu\u00ec i suoi studi a Bologna, avendo come docente Filippo Beroaldo. Allontanatosi dalla citt\u00e0 per sfuggire ad un'epidemia, si trasfer\u00ec a Venezia, dove venne assunto come educatore dalla famiglia Plateo. Assunse in questi anni il cognome \"Flaminio\", mentre terminava la sua formazione umanistica.\nNel 1485 si trasfer\u00ec nella marca trevigiana, a Serravalle, dove rimase fino al 1489. In questi anni si spos\u00f2 ed ebbe quattro figli, tra cui Marcantonio. Dal 1489 al 1498 insegn\u00f2 a Montagnana per poi rientrare nella citt\u00e0 della moglie.\nNegli anni seguenti Flaminio perse i suoi possedimenti a causa della sconfitta subita da Venezia da parte della Lega di Cambrai. Rifiutato l'invito di Papa Giulio II a trasferirsi a Roma, rientr\u00f2 ad Imola, dove inizi\u00f2 l'insegnamento pubblico. Nel 1517 \u00e8 nuovamente docente a Serravalle, ma dal 1520 accetta l'invito di Gaspare Fantuzzi e si trasferisce nella sua casa bolognese per insegnare ai suoi figli e a pochi altri giovani rampolli. Vedovo da tempo, decise di prendere i voti, diventando priore, e mor\u00ec a Bologna all'et\u00e0 di 72 anni.\nOpere.\nMolte le pubblicazioni dell'autore, tra cui la traduzione in latino dei \"Libri tres de Institutione Harmonica\" di Pietro Aaron."}
{"id": "4989339", "revid": "1924342", "url": "https://it.wikipedia.org/wiki?curid=4989339", "title": "Stolen Dance", "text": "Stolen Dance \u00e8 un singolo del gruppo musicale tedesco Milky Chance, pubblicato il 5 aprile 2013 come primo estratto dal primo album in studio \"Sadnecessary\".\nUso nei media.\nNel 2014 \u00e8 stata la colonna sonora degli spot televisivi Enel."}
{"id": "4989342", "revid": "887364", "url": "https://it.wikipedia.org/wiki?curid=4989342", "title": "Voldemort Can't Stop The Rock!", "text": ""}
{"id": "4989343", "revid": "287204", "url": "https://it.wikipedia.org/wiki?curid=4989343", "title": "Coppa Italia Serie D 2000-01", "text": ""}
{"id": "4989354", "revid": "486946", "url": "https://it.wikipedia.org/wiki?curid=4989354", "title": "Promozione 2001-02", "text": ""}
{"id": "4989358", "revid": "287204", "url": "https://it.wikipedia.org/wiki?curid=4989358", "title": "Coppa Italia Serie D 2001-02", "text": ""}
{"id": "4989361", "revid": "287204", "url": "https://it.wikipedia.org/wiki?curid=4989361", "title": "Coppa Italia Serie D 2002-03", "text": ""}
{"id": "4989374", "revid": "2034231", "url": "https://it.wikipedia.org/wiki?curid=4989374", "title": "Ibn Abd al-Hakam", "text": "Autore di una celebre opera che, in ambito orientalistico comparve col titolo \"The Conquest of Egypt and North Africa and Spain\" () e che viene giudicata una delle prime opere di storia in lingua araba che siano sopravvissute fino ai nostri giorni.\nBiografia.\nIl padre dell'Autore, \u02bfAbd All\u0101h, e il fratello Mu\u1e25ammad furono le autorit\u00e0-guida egiziane del loro tempo (primi del IX secolo del \"madhhab\" malikita. Dopo la morte del padre, la famiglia fu perseguitata dal Califfo abbaside mutazilita al-W\u0101thiq per la sua adesione alla dottrina ortodossa sunnita asharita e su di essa grav\u00f2 a lungo una specie di \"damnatio memoriae\". &lt;br&gt;\nNel corso del califfato di al-Mutawakkil (che restaur\u00f2 il sunnismo, lo storico e i suoi fratelli furono peraltro accusati di appropriazione indebita di una tenuta di un defunto, imprigionati e uno dei fratelli pat\u00ec addirittura la tortura da parte dei suoi carcerieri.\n\u02bfAbd al-Ra\u1e25m\u0101n ibn \u02bfAbd al-\u1e24akam fu pi\u00f9 un tradizionista che un puro storico. Era interessato pi\u00f9 che altro agli eventi storici che caratterizzarono i primi costumi arabo-musulmani, cui egli si riferiva nell'insegnare diritto islamico. Le sue fonti d'informazione erano i libri compilati dai primissimi tradizionisti musulmani, oggi andati perduti, e le fonti orali quali il suo stesso genitore.\nOpere.\nDell'Autore sopravvivono quattro manoscritti di carattere storico, tutti considerati germinati da un'unica opera, forse copiata dai suoi studenti. Due di essi sono intitolati semplicemente \"Fat\u1e25 Mi\u0219r\" (, Conquista dell'Egitto), uno \u00e8 invece intitolato \"Fat\u1e25 Mi\u0219r wa akhb\u0101rah\u0101\" (, Conquista dell'Egitto e notizie su di essa), e l'ultimo riporta il titolo pieno scritto in apice al presente lemma.\nUn'edizione critica dell'intero testo arabo \u00e8 stata pubblicata da Charles C. Torrey. Una parte minore del lavoro, riguardante la conquista islamica della Spagna, \u00e8 stata tradotta in inglese da John Harris Jones (G\u00f6ttingen, W. Fr. Kaestner, 1858, pp.\u00a018\u201322). Le sezioni su al-Andalus e Nordafrica sono state tradotte in parte in francese e spagnolo da un certo numero di studiosi storici arabisti. Buona parte del lavoro \u00e8 dedicata ala storia leggendaria dell'Egitto preislamico, alla conquista musulmana dell'Egitto da parte degli Arabi e ai primi insediamenti musulmani e ai primi giudici musulmani in Egitto.\nIl limite del lavoro \u00e8, come tutta la produzione scritta di storia islamica, quello di essere stato scritto due secoli dopo gli avvenimenti narrati, con inevitabili approssimazioni, storture e inserimenti di sapore leggendario."}
{"id": "4989375", "revid": "599013", "url": "https://it.wikipedia.org/wiki?curid=4989375", "title": "Al-Fus\u1e6d\u0101\u1e6d", "text": ""}
{"id": "4989378", "revid": "767487", "url": "https://it.wikipedia.org/wiki?curid=4989378", "title": "Panellenio Protathlema 1938-1939", "text": "La Panellenio Protathlema 1938-1939 \u00e8 stata la decima edizione del campionato di calcio greco concluso il 11 giugno 1939 con la vittoria dell', al suo primo titolo.\nFormula.\nVenne disputata una prima fase regionale con le migliori squadre ammesse alla fase finale dove furono divise in due gironi: quello meridionale (con i club di Atene e dell'Attica) composto da otto squadre che giocarono un girone di andata e ritorno per un totale di quattordici partite e quello settentrionale (con i club di Salonicco e della Tracia) composto da sei squadre che giocarono un girone di andata e ritorno per un totale di dieci partite.\nLe vincenti di ciascun girone furono ammesse alla finale con andata e ritorno per il titolo di campione.\nClassifica prima fase.\nGirone meridionale.\nLegenda:\nNote:\nGirone settentrionale.\nLegenda:\nNote:\nFinale.\nLa finale di andata si disput\u00f2 il 4 ad Atene mentre quella di ritorno il 11 giugno 1939 a Salonicco. L'AEK vinse entrambi gli incontri e vinse per la prima volta il titolo."}
{"id": "4989379", "revid": "1573940", "url": "https://it.wikipedia.org/wiki?curid=4989379", "title": "Plecotus ognevi", "text": "Plecotus ognevi () \u00e8 un pipistrello della famiglia dei Vespertilionidi diffuso in Asia orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40 e 45\u00a0mm, la lunghezza dell'avambraccio tra 36 e 46\u00a0mm, la lunghezza della coda tra 48 e 50\u00a0mm, la lunghezza del piede tra 7 e 8\u00a0mm, la lunghezza delle orecchie tra 39 e 41\u00a0mm.\nAspetto.\nLa pelliccia \u00e8 lunga, densa e leggermente lanosa. Le parti dorsali sono marroni con dei riflessi grigio chiari, rossastre o grigio-brunastre con la base dei peli nerastra, mentre le parti ventrali variano dal brunastro al grigiastro con dei riflessi giallastri e la base dei peli nerastra. Talvolta \u00e8 presente una criniera di peli pi\u00f9 lunghi. Il muso \u00e8 conico, con due grosse masse ghiandolari sui lati dietro le narici ed altre due ben sviluppate sopra gli occhi. Le orecchie sono enormi, ovali e unite sulla fronte da una sottile membrana cutanea. Il trago \u00e8 lungo circa la met\u00e0 del padiglione auricolare, affusolato e con l'estremit\u00e0 smussata. Le membrane alari sono marroni, marroni scure e semi-trasparenti. Le dita dei piedi sono scure e ricoperte di peli scuri. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nSi rifugia nelle cavit\u00e0 degli alberi. Le femmine formano vivai durante il periodo delle nascite e dell'allattamento.\nAlimentazione.\nSi nutre di insetti di piccole e medie dimensioni come zanzare e farfalle catturati in volo e talvolta al suolo..\nRiproduzione.\nDanno alla luce un piccolo alla volta nel mese di giugno.\nDistribuzione e habitat.\nQuesta specie \u00e8 diffusa dal Territorio dell'Altaj, nella Siberia centro-meridionale e dal Kazakistan nord-orientale, attraverso la Cina settentrionale e la Mongolia settentrionale ed orientale fino all'estrema parte sud-orientale della Siberia, alla Penisola coreana e all'isola di Sachalin.\nVive nelle steppe, nella taiga, foreste montane e temperate. Occasionalmente \u00e8 presente anche in insediamenti umani.\nStato di conservazione.\nLa IUCN Red List, considerato il vasto areale, la relativa adattabilit\u00e0 e la mancanza di minacce rilevanti, classifica \"P.ognevi\" come specie a rischio minimo (LC)."}
{"id": "4989383", "revid": "1543377", "url": "https://it.wikipedia.org/wiki?curid=4989383", "title": "Hawkhurst", "text": "Hawkhurst \u00e8 un villaggio e parrocchia civile inglese del Kent, nel \"borough\" di Tunbridge Wells.\nLa parrocchia si trova a sud-est di Tunbridge Wells. Hawkhurst stessa \u00e8 costituita virtualmente da due villaggi. Uno, il pi\u00f9 antico, consiste principalmente di cottage raggruppati intorno ad un'ampia area triangolare, nota come \"The Moor\", mentre l'altro, pi\u00f9 ancora a nord sulla strada principale \u00e8 chiamato \"Highgate\", che si trova su un incrocio di strade e ospita i negozi e gli alberghi.\nDal cambio dei confine con le elezioni generali del 2010, Hawkhurst fa parte del collegio elettorale di Tunbridge Wells.\nOrigini del nome.\nIl nome Hawkhurst deriva dall'inglese antico \"heafoc hyrst\", che significa \"collina boscosa frequentata da i falchi\". Nei registri del Catasto monastico (\"Domesday Monacorum\") dell'XI secolo, \u00e8 nominata come \"Hawkashyrst\" ed appartenente all'Abbazia di Battle; nel 1254 il nome \u00e8 registrato come \"Hauekehurst\"; nel 1278 \u00e8 spesso citato come \"Haukhurst\"; dal 1610 \u00e8 cambiato in \"Hawkherst\", che si \u00e8 evoluto nella denominazione attuale.\nStoria.\nHawkhurst ha una storia documentata di oltre 1.000 anni. L'insediamento pi\u00f9 antico \u00e8 stato la residenza sassone di Congehurst, che fu incendiata dai danesi nell'893 (vi \u00e8 ancora un vicolo con questo nome nella parte orientale del villaggio).\nIl ferro.\nIl villaggio si trova al centro di una zona di lavorazione del ferro del Weald fin dai tempi dei Romani.\nIl Weald produceva oltre un terzo di tutto il ferro prodotto in Inghilterra e sono stati trovati oltre 180 siti di lavorazione in quest'area. Il minerale di ferro veniva estratto da letti di argilla, quindi scaldato con carbone di legna, ottenuto dagli abbondanti boschi della zona. Esso venne utilizzato per ogni applicazione, dalle navi romane ai cannoni medievali e molte delle strade romane nella zona furono costruite per trasportare il ferro. William Penn, fondatore della Pennsylvania, era proprietario di fonderie e forge ad Hawkhurst.\nL'attivit\u00e0 ebbe declin\u00f2 durante il periodo della Rivoluzione industriale del XVIII secolo, quando il carbone divenne il combustibile preferito per le fonderie e non poteva essere ricavato sul posto.\nIl luppolo.\nNel XIV secolo Edoardo III, volendo rompere il monopolio fiammingo sulla tessitura, incoraggio operatori tessili fiamminghi a venire in Inghilterra. Molti di loro scelsero di stabilirsi nel Weald, poich\u00e9 vi erano tutti gli elementi necessari a quest'industria: querce per costruire mulini, corsi d'acqua per alimentarli e argilla smectica per trattare i tessuti. Molti benestanti proprietari terrieri investirono nella coltivazione del luppolo. La \"Hawkhurst Brewery and Malthouse\" fu fondata nel 1850, ai margini di \"The Moor\" (oggi \u00e8 una normale casa di civile abitazione).\nLa coltivazione del luppolo diede anche un profilo caratteristico alla zona, con i campi di luppolo e le \"oast houses\", cio\u00e8 i forni speciali per l'essiccazione di quest'ultimo. Oggi la maggior parte del luppolo \u00e8 importata, ma al momento del maggior splendore di quest'attivit\u00e0 esistevano in Inghilterra 140\u00a0km2 di terreno coltivato a luppolo, la maggior parte del quale si trovava nel Kent, compresa la gran parte intorno a Hawkhurst. Di quel periodo sono rimaste solo pi\u00f9 le \"oast houses\".\nLa banda di Howkhurst.\nVerso la met\u00e0 del XVIII lungo le coste del Kent e del Sussex era molto sviluppato il contrabbando. Nel clima di illegalit\u00e0 ad esso legata, si form\u00f2 ad Hawkhurst una banda di criminali, detta \"Holkhourst Genge\", che terrorizz\u00f2 la zona intorno al villaggio dal 1735 and 1749. Era la banda pi\u00f9 famosa fra quelle che si erano formate nel Kent e che spadroneggiavano nella zona costiera meridionale inglese. Queste, grazie agli alti dazi imposti sui beni di lusso, che avevano favorito lo sviluppo del contrabbando, trattavano fra l'altro \"brandy\", seta e tabacco, provenienti da Rye e da Hastings, che venivano immagazzinati in cantine e luoghi nascosti, prima di venir rivendute \"in loco\".\nInfine, in una \"battaglia\" contro la milizia di Goudhurst, nel 1747, la banda venne decimata, i suoi capi, Arthur Gray e Thomas Kingsmill catturati e giustiziati, e il predominio criminale ebbe termine.\nEcco che cosa scrisse in proposito Rudyard Kipling, che visse a Bateman's vicino a Burwash, nel suo \"A Smuggler's Poem\":"}
{"id": "4989397", "revid": "62004", "url": "https://it.wikipedia.org/wiki?curid=4989397", "title": "Jay McCarthy", "text": ""}
{"id": "4989401", "revid": "287204", "url": "https://it.wikipedia.org/wiki?curid=4989401", "title": "Coppa Italia Serie D 2003-04", "text": ""}
{"id": "4989414", "revid": "2034231", "url": "https://it.wikipedia.org/wiki?curid=4989414", "title": "Charles Cutler Torrey", "text": "Biografia.\nFondatore della American School of Archaeology a Gerusalemme nel 1901, Torrey studi\u00f2 sempre con approccio strettamente comparativistico Cristianesimo e Islam, affiancando alle sue capacit\u00e0 di affrontare i testi scritti anche uno spiccato interesse archeologico.\nTorrey insegn\u00f2 Lingue semitiche nell'Andover Theological Seminary (1892\u20131900) e nella Yale University (1900\u201332).\nAlcuni degli studi di Charles Cutler Torrey sono inclusi nell'opera \"The Origins of The Koran: Classic Essays on Islam's Holy Book\", edito da Ibn Warraq (pseudonimo che nasconde uno studioso fortemente critico nei confronti dell'Islam)."}
{"id": "4989420", "revid": "124098876", "url": "https://it.wikipedia.org/wiki?curid=4989420", "title": "Retrospettive del Lucca film festival", "text": "Edizione 2005.\nLa prima edizione del Lucca Film Festival si svolse dal 14 al 17 settembre 2005 negli spazi del Cinema Centrale e del Teatro San Girolamo dal 14 al 17 settembre. L\u2019edizione rese omaggio a Marco Melani, personaggio profondamente ammirato dagli organizzatori del Festival, anche grazie ad una lunga ricerca sull\u2019artista volta a svelare gli aspetti inediti legati alla sua figura per mezzo di una serie di interviste ai suoi amici pi\u00f9 cari. Tra le numerose tappe di un viaggio che si snod\u00f2 su tutta la penisola si ricorda in particolare l\u2019intervista a Tonino De Bernardi, regista \"underground\" sperimentale di origine torinese, caro amico di Melani. Fu Enrico Ghezzi critico cinematografico, saggista e autore televisivo, amico e collaboratore di Melani, ad introdurre la prima proiezione 'L'uscita dalle officine Lumi\u00e8re' dei fratelli Lumi\u00e8re\u201d. Il secondo film che apr\u00ec la manifestazione fu \"Roma ore 11\" per la regia di Giuseppe De Santis, scelto appositamente in quanto pellicola preferita del compianto Marco Melani. La prima edizione si caratterizz\u00f2 da 25 proiezioni, dibattiti e conferenze, dando spazio inoltre ad opere di registi emergenti (Hernan Belon, Corinna Schnitt, Corneliu Porumboiu, Jeffrey St. Jules, Lorenzo Recio, Holger Ernst, Pablo Benedetti e Massimo Coglitore). Nella prima edizione si posero le basi fondanti della programmazione del Festival: la presenza di grandi ospiti \u2013 come ad esempio il regista spagnolo Adolfo Arrieta per la prima edizione - una attenzione al dibattito e alla ricerca, la volont\u00e0 di promuovere e indagare le produzioni cinematografiche contemporanee e infine le retrospettive che si concentrano su un tema o genere in particolare, oppure su un regista o attore.\nRetrospectives and tributes to the main figures of cinema scene\nEdizione 2006.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nRetrospettive riguardanti un tema in particolare, una nazione o un genere\nEventi Speciali, Proiezioni e Performance\nEdizione 2007.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nRetrospettive riguardo ad altre figure del cinema indipendente e sperimentale\nRetrospettive riguardanti un tema in particolare, una nazione o un genere\nRetrospettive di autori ancora poco conosciuti del panorama sperimentale, accompagnata dalla esposizione delle opere\nEventi Speciali, Proiezioni e Performance\nMostre\nEdizione 2008.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nRetrospettive riguardo ad altre figure del cinema indipendente e sperimentale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nRetrospettive riguardanti un tema in particolare, una nazione o un genere\nRetrospettive di autori ancora poco conosciuti del panorama sperimentale, accompagnata dalla esposizione delle opere\nEventi Speciali, Proiezioni e Performance\nMostre\nEdizione 2009.\nRetrospettive riguardanti le figure principali nel panorama del cinema sperimentale e d'avanguardia\nTributi ad attori affermati nel panorama cinematografico internazionale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nRetrospettive riguardanti un tema in particolare, una nazione o un genere\nEventi Speciali, Proiezioni e Performance\nMostre\nEdizione 2010.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nRetrospettive riguardo ad altre figure del cinema indipendente e sperimentale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nRetrospettive riguardanti un tema in particolare, una nazione o un genere\nEventi Speciali, Proiezioni e Performance\nEdizione 2011.\nRetrospettive riguardanti le figure principali nel panorama del cinema sperimentale e d'avanguardia\nRetrospettive riguardo ad altre figure del cinema indipendente e sperimentale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nRetrospettive riguardanti un tema in particolare, una nazione o un genere\nEventi Speciali, Proiezioni e Performance\nMUTAZIONI DI CARTA \u2013 IL CINEMA DI DAVID CRONENBERG\nMostre\nEdizione 2012.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nTributi ad attori affermati nel panorama cinematografico internazionale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nEventi Speciali, Proiezioni e Performance\nEdizione 2013.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nEventi Speciali, Proiezioni e Performance\nEdizione 2014.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nTributi ad attori affermati nel panorama cinematografico internazionale\nEventi Speciali, Proiezioni e Performance\nEdizione 2015.\nRetrospettive riguardanti le figure principali nel panorama del cinema sperimentale e d'avanguardia\nTributi a registi affermati nel panorama cinematografico internazionale\nTributi ad attori affermati nel panorama cinematografico internazionale\nTributo a giovani registi emergenti operanti nel cinema mainstream con posizioni originali tese a rinnovare i propri codici\nEventi Speciali, Proiezioni e Performance\n- David Cronenberg exhibitions:\nEdizione 2016.\nRetrospettive riguardanti le figure principali nel panorama del cinema sperimentale e d'avanguardia:\nRetrospettive riguardanti registi affermati nel panorama cinematografico internazionale:\nTributi a registi affermati nel panorama cinematografico internazionale:\nEventi Speciali, proiezioni, performance e mostre:\nEdizione 2017.\nLa tredicesima edizione del Lucca Film Festival si \u00e8 svolta dal 2 al 9 aprile. In questo anno \u00e8 stato allestito il primo Red Carpet del Festival nella suggestiva \"location\" di Piazza del Giglio e gli artisti che lo hanno percorso sono stati numerosi come ad esempio Oliver Stone, Willem Dafoe, Sergio Castellitto e Valeria Golino. La musica \u00e8 stata protagonista di un concerto con sonorizzazione live della proiezione del capolavoro di Yasujiro Ozu \u201cStoria di erbe fluttuanti\u201d (1934), in collaborazione con l'Istituto Luigi Boccherini di Lucca e con il Museo Maxxi di Roma. L'esecuzione della colonna sonora, scritta a quattro mani dal Maestro Fulvio Pietramala e dal Maestro Gianpaolo Mazzoli, prevedeva un organico cameristico ed \u00e8 stata realizzata tenendo conto delle scale pentatoniche della tradizione giapponese, ottenendo suggestioni e sonorit\u00e0 orientali anche attraverso l'uso di strumenti originali. La proiezione ha avuto luogo il primo giorno di Festival sulla facciata del Teatro del Giglio e ad ha visto esibirsi \"l'ensemble\" strumentale dell'Istituto, diretto dal Maestro Mazzoli. La manifestazione ha continuato nel 2017 a strutturare e consolidare i rapporti con i principali attori della distribuzione cinematografica, arrivando a presentare 7 film fuori concorso in anteprima italiana o europea, fra cui si ricordano l'anteprima europea di \u201cThe Headhunter's Calling\u201d diretto da Mark Williams, con la presentazione di Willem Dafoe, ma anche l'anteprima italiana di \u201cL'altro volto della speranza\u201d di Aki e di \u201cPersonal Shopper\u201d di Olivier Assayas, sempre alla presenza del regista. Lo stesso anno il Festival ha iniziato ad aprirsi alla serialit\u00e0 televisiva ed ha visto avviarsi una collaborazione con Sky Atlantic. David Lynch, inoltre, \u00e8 tornato al Festival per inaugurare questa nuova dimensione e, in esclusiva dopo Los Angeles e Cannes, sono state presentate le prime due puntate di \u201cTwin Peaks 3\u201d in anteprima italiana. La ricca sezione espositiva di questa edizione ha visto, ad esempio, l'avvio di una collaborazione biennale con il Centro Sperimentale di Cinematografica, con il quale \u00e8 stata realizzata una prima mostra in onore a Federico Fellini ed al suo film tanto desiderato e mai realizzato, \u201cIl viaggio di Mastorna\u201d. Gli studenti del Centro Sperimentale hanno realizzato 50 tavole ispirate agli scritti di Fellini ed \u00e8 stata creata una mostra inedita presso gli spazi della Galleria D'Arte Moderna e Contemporanea di Viareggio. Nel 2017 anche le attivit\u00e0 di produzione audiovisiva del Festival si sono ulteriormente arricchite ed \u00e8 stata avviata la lavorazione di un documentario sul pittore lucchese Antonio Possenti, deceduto nel 2016. Il documentario, intitolato \u201cStorie di Altromare \u2013 Omaggio ad Antonio Possenti\u201d, \u00e8 stato terminato l'anno successivo e presentato in anteprima mondiale durante l'edizione 2018. La sezione Effetto Cinema Notte ha accresciuto la sua partecipazione anno dopo anno e durante questa edizione sono stati istituti due nuovi premi, il premio miglior scenografie e migliore performance. Il Concorso Internazionale di Lungometraggi \u00e8 stato vinto dal film \u201cDao Khanong\u201d di Anocha Suwichakornpong, mentre il Concorso Internazionale di Cortometraggi \u00e8 stato vinto dal film \u201cDeath in a day\u201d di Lin Wang.\nEdizione 2018.\nLa quattordicesima edizione del Lucca Film Festival si \u00e8 svolta dal 8 al 15 aprile. Hanno camminato sul secondo red carpet del festival Martin Freeman, Anton Corbijn, Rupert Everett, Stephen Frears, Laura Morante e Bertrand Bonello. Ognuno degli ospiti \u00e8 stato omaggiato con un progetto ed ha ricevuto il premio alla carriera del Festival in una delle occasioni di incontro con il pubblico. Le masterclass sono state prioritariamente organizzate la mattina all\u2019interno della sezione Educational, cos\u00ec da poter favorire la tanta partecipazione delle scuole di ogni ordine e grado; le attivit\u00e0 sono sempre offerte gratuitamente. Nel 2018 la sezione Cinema e Musica, che ha visto la collaborazione del Lucca Summer Festival, ha preso il nome di \u201cImmagini che suonano bene\u201d ed ha avuto gli onori della cronaca festivaliera con la presenza di Anton Corbijn, autore di innumerevoli videoclip, film e foto a tema musicale, a cui \u00e8 stata dedicata un'esaustiva retrospettiva. Tra i filmati proiettati si ricorda quelli dedicati a due protagoniste della scena rock al femminile, Marianne Faithfull (dirette o dall'attrice e regista francese Sandrine Bonnaire) e quello dedicato alla musa di Andy Warhol e dei Velvet Underground, Nico, diretto da Susanna Nicchiarelli (gi\u00e0 ospite in una precedente edizione del festival lucchese) ed infine un film che incrocia cinema, musica e letteratura, \"Restare Vivo. Un metodo\", che vede protagonisti il controverso scrittore francese Michel Houellebecq e l'iguana del rock Iggy Pop. Sono state allestite ben quattro mostre durante questa edizione. La prima, \u201c\"Luchino Visconti.\" \"Alla ricerca del tempo perduto. Storia di un film mai realizzato\u201d,\" si \u00e8 svolta a Palazzo Ducale di Lucca, prodotta dal Centro Sperimentale di Cinematografia di Roma e a cura di Alessandro Romanini e Francesco Frigeri. Dopo l'omaggio a Fellini e al suo \"Viaggio di Mastorna\", proposta nell'edizione 2017 del festival alla GAMC di Viareggio, nel 2018 gli studenti del corso di scenografia diretto da Frigeri e quelli del corso di costume diretto da Maurizio Millenotti hanno proposto oltre 40 progetti scenici esecutivi (pronti cio\u00e8 per essere trasformati in set cinematografico) e altrettanti bozzetti di costumi, insieme a un vasto apparato di documentazione, che hanno raccontato il sogno di Visconti di tradurre sul grande schermo l'opera epocale di Marcel Proust, \"\u00c0 la recherche du temps perdu\", un progetto faraonico al quale Visconti dovette rinunciare per mancanza di finanziamenti. Nelle sale del \u201cmezzanino\u201d della Fondazione Ragghianti \u00e8 stata allestita la mostra \u201c\"CINEMA D'ARTE - DIALOGO INEDITO. Dietro le quinte delle produzioni artistiche Sky\u201d,\" curata da SKY in collaborazione con Alessandro Romanini. Oltre 40 fotografie hanno illustrato la \u201cmacchina dei sogni\u201d sotto ogni suo aspetto: i set, gli attori nelle varie fasi di produzione, i tecnici al lavoro, i direttori della fotografia, gli studi di Cinecitt\u00e0, la preparazione delle scenografie (dalla progettazione alla realizzazione), la concezione e la confezione dei costumi e, infine, i processi legati alle nuove tecnologie \u201cimmersive\u201d 3D illustrate. Sono stati esposti, tra gli altri, gli scatti delle opere di Michelangelo, di Caravaggio e di Raffaello dei Musei Vaticani, le suggestive immagini aeree delle basiliche romane (riprese per la prima volta dall'alto e da vicino grazie ai permessi concessi dal Vaticano), le Gallerie degli Uffizi a Firenze. La mostra \u201cDIVAS. Divine presenza fra cinema, teatro e pittura\u201d \u00e8 stata allestista invece presso il Teatro del Giglio di Lucca, grazie proprio alla collaborazione fra festival e teatro. L'artista Marco Saviozzi ha realizzato un vero e proprio pantheon di 40 \u201cdivinit\u00e0\u201d cinematografiche appositamente per il Festival, celebrando allo stesso tempo il potere mitopoietico del cinema (e del teatro) e la capacit\u00e0 di immortalare oltre il tempo i soggetti rappresentati dalla pittura. \u201cGosht stories\u201d \u00e8 infine il titolo della mostra che \u00e8 stata ospitata alla Galleria Olio su Tavola, una collettiva di artisti lucchesi ispirata al tema del paranormale, in omaggio al film in anteprima al festival \u201cGhost Story\u201d e al suo protagonista Martin Freeman, ospite a Lucca il giorno del vernissage. Le venti opere presenti hanno spaziato dalla scultura alla pittura, dal formale all\u2019astratto, per ricreare le suggestioni tipiche del cinema di genere. La sezione mostre quest\u2019anno \u00e8 stata integrata da un ciclo di proiezioni dedicate agli intensi e variegati rapporti che intercorrono fra cinema e arti visive. Dal 19 al 22 aprile, la manifestazione \u00e8 stata arricchita da un ciclo di proiezioni di tutti i film d\u2019arte prodotti da Sky con Magnitudo Film. Le proiezioni sono iniziate nel Complesso monumentale di San Micheletto con la proiezione di \"Caravaggio \u2013 l\u2019Anima e il Sangue.\" La proiezione di questo viaggio unico, emozionante, viscerale dentro la vita, le opere e i tormenti di Michelangelo Merisi da Caravaggio \u00e8 stata introdotta da Cosetta Lagani, Responsabile e Direttore Artistico Cinema d\u2019Arte Sky, dal regista Jesus Garces Lambert e dalla sceneggiatrice Laura Allievi. Le proiezioni sono proseguite, nel vicino San Franceschetto, con i precedenti successi del Cinema d\u2019Arte Sky: \"Musei Vaticani\" \"\u2013 Tra cielo e terra, San Pietro e le Basiliche Papali di Roma\" (20 aprile)\", Firenze e gli Uffizi. Viaggio nel cuore del Rinascimento\" (21 aprile) e \"Raffaello - Il Principe delle Arti\" (22 aprile). In occasione dell\u2019Anno Europeo del Patrimonio Culturale, \u00e8 stato dedicato un focus particolare - in comune con la rassegna promossa da SKY\u2013 all'utilizzo del mezzo cinematografico per illustrare la creazione artistica e valorizzare i beni culturali presentando numerosi contributi, da un documentario dedicato a uno dei pi\u00f9 famosi videoartisti internazionali Bill Viola a quello sull\u2019archistar Bjarke Ingels passando per la storia della Land Art, al salvataggio della Reggia di Carditello per arrivare alla super star della \u201cstreet art\u201d Banksy a un poeticissimo viaggio dalla Cina e Amasterdam per vedere Van Gogh. Il Festival nel 2016 ha aperto uno sguardo su un nuovo terreno di sperimentazione linguistica e ha realizzato il primo cortometraggio documentario su Lucca a 360\u00b0. Nel 2017 il Festival \u00e8 stato il primo in Italia a riprendere parti delle proprie attivit\u00e0 a 360\u00b0, rendendo quotidianamente e gratuitamente fruibili le riprese presso uno dei punti di ristoro della manifestazione, tramite 3 visori headset. Nel 2018 le riprese realizzate a 360\u00b0 sono state post prodotte per la prima volta e rese virtuali, cos\u00ec da creare una vera e propria esperienza immersiva. Grazie all'innovativa tecnologia virtuale \u00e8 stato possibile creare la versione virtuale di due stanze di Casa natale Giacomo Puccini. Nei due ambienti virtuali sono stati inseriti elementi multimediali informativi, che hanno reso gli ambienti virtuali una realt\u00e0 virtuale aumentata, dove era possibile camminare accanto al pianoforte del compositore lucchese e ammirare la versione virtuale in alta definizione del suo albero genealogico o dei suoi primi spartiti. L\u2019edizione 2018 ha visto la realizzazione di tre eventi speciali. \u201cToscana on the mov(i)e\u201d \u00e8 stato l\u2019evento organizzato con CNA cinema e audiovisivo Toscana sul tema delle strategie di sviluppo per il settore audiovisivo toscano alla presenza di Monica Barni, vicepresidente della Regione Toscana, Stefania Ippoliti, presidente dell'Italia Film Commission, Stefano Utolo, portavoce vicario CNA Cinema e Audiovisivo Toscana. Presenti anche i registi Samuele Rossi e Roan Johnso. La conversazione fra Sabina Guzzanti e la giornalista Silvia Bizio presso il Teatro del Giglio ed infine \u201cDonne che oltrepassano barriere: Tavola rotonda tra letteratura, cinema e realt\u00e0 sociale\u201d, a cui hanno partecipato produttrici, registe, attrici e operatrici del settore: Concita De Gregorio, Martha De Laurentiis, Paola Ferrari De Benedetti, Cinzia TH Torrini, Laura Mancuso e Stefania Ippoliti. In questa occasione, in collaborazione con l\u2019associazione lucchese Citt\u00e0 delle donne, \u00e8 stato presentato il libro \u201c#quellavoltache Storie di molestie\u201d da Anna Lanave, una delle curatrici del libro. La sezione dedicata ad \u201ceffetto cinema notte\u201d ha visto il coinvolgimento di 39 locali del centro storico di Lucca. La citt\u00e0 \u00e8 stata divisa in cinque aree, in base ai temi cinematografici scelti: Adventure (area sud), Ghost (piazza San Giusto e piazza Antelminelli), In the 70's (direttiva centrale), Crazy (area nord) eGames (area est). I locali partecipanti sono stati trasformati nei film scelti: dai grandi classici come \u201cCasablanca\u201d a \u201cArancia Meccanica\u201d, da \u201cRocky\u201d a nuove hit come \u201cAssassin\u2019s Creed\u201d e \u201cPixels\u201d. Tutti gli staff dei locali sono stati iscritti automaticamente al concorso per i Migliori Costumi, che ha visto una giuria specializzata assegnare un premio a chi ha saputo meglio interpretare nel vestiario il film di riferimento. Il premio di questa edizione \u00e8 andato \"ex aequo\" al ristorante \u201cLo Skianto\u201d e al locale \u201cFranklin'33\u201d. Per il secondo anno \u00e8 tornata anche la \u201cmovie street\u201d band \u201cLa La Band\u201d e dalle 24 in poi si \u00e8 svolto infine l\u2019Effetto Cinema Official After Party, arrivato alla quinta edizione. Il main event \"\u201cThe Connection\u2019s Square \u2013 In Love, History &amp; Movies\u201d\", dedicato al cinema degli ospiti Rupert Everett, Martin Freeman e Stephen Frears si \u00e8 tenuto in piazza San Michele, con scenografie, balli, animazioni, luci e audio. Numerosi sono stati i lungometraggi in anteprima fuori concorso: \u201cGhost stories\u201d di Andy Nyman, Jeremy Dyson, in collaborazione con la distribuzione Adler e alla presenza del noto attore Martin Freeman, \u201cThe Happy Prince\u201d di Rupert Everett, in collaborazione con Sky Vision e alla presenza dell\u2019icona Rupert Everett, \"Isle of Dog di Wes Anderson, in collaborazione con la distribuzione\" 20th Century Fox, \u201c\"Lucky\" \u201cdi John Carroll Lynch, in collaborazione con Wanted, \u201cStorie di Altromare\u201d \"di\" Lorenzo Garzella, il documentario omaggio al pittore lucchese Antonio Possenti, scomparso nell\u2019estate del 2016 (co prodotto dal Lucca Film Festival \u2013 Europa Cinema), \u201cLe dos rouge\u201d di Antoine Barraud, \u201cPapa Francesco: La mia idea di Arte\u201d di Claudio Rossi Massimi, \u201cProvincia apuana e lucchesia - reportage a confronto\u201d di Franco Bigini. Il Concorso Internazionale di Lungometraggi \u00e8 stato vinto dal film \u201cCannibal Club\u201d di Guto Parente (Brasile, 2018). Il premio \u00e8 stato assegnato dalla giuria, composta dai registi Daniele Gaglianone, Irene Dioniso e Paola Randi. Il nascituro premio miglior film giuria universitaria, assegnato da una giuria di studenti universitari \u00e8 andato a \u201cGutland\u201d (Germania, 2017) di Govinda Van Maele. Il vincitore del premio per il Miglior Cortometraggio e per il Miglior Cortometraggio-Giuria Studentesca, \u00e8 lo spagnolo Hoissuru (Spagna, 2017) di Armand Rovira. La giuria era composta da Luca Ferri, Astra Zoldnere e Laurina Paperina.\nEdizione 2019.\nLa quindicesima edizione del Lucca Film Festival si \u00e8 svolta dal 13 al 21 aprile. Nel 2019 si \u00e8 consolidato il rapporto e la collaborazione fra i vari festival partecipanti alla rete internazionale \u201cFilm for our Future Network\u201d, composta da festival dedicata a diffondere e promuovere le tematiche dei 17 obiettivi contenuti nel programma Onu 2030. Ed \u00e8 proprio all\u2019interno di questa nuova cornice internazionale legata agli obiettivi dell\u2019agenda Onu 2030 che si \u00e8 inserito anche il grande rilancio internazionale di Europa Cinema, con un programma unico e originale che ha identificato il festival all'interno del panorama italiano e straniero, ispirato al territorio, teso a valorizzarlo, farlo conoscere e vivere. Un nuovo festival e format che \u00e8 stato possibile costruire grazie alla collaborazione con la Robert F. Kennedy Human Right. Una nuova e specifica direzione artistica di Europa Cinema, composta dalla Dott.ssa Barbara Cupisti e dalla Dott.ssa Valentina Pagliai e coadiuvata da tutto lo staff del festival, ha costruito il cuore del rinnovamento del festival. La rassegna dedicata a Europa Cinema realizzata a Viareggio ha presentato film e documentari sia italiani che internazionali che hanno indagato il ruolo della donna nella promozione dei diritti umani. Una particolare attenzione \u00e8 stata inoltre data alla relazione tra i diritti umani in Europa e negli Stati Uniti, facendo di Viareggio un ponte ideale tra le due realt\u00e0. Tra gli ospiti il regista Giovanni Veronesi, che ha tenuto un incontro pubblico presso la Galleria d\u2019Arte Moderna e Contemporanea, coordinato da Alessandro Romanini, Annalisa Bugliani e Giulio Marlia, dove si \u00e8 ripercorsa la sua carriera cinematografica e ha ricevuto il premio alla carriera. Durante il festival, grazie alla presenza di Lorenzo Biferale (Direttore del festival Duemila30 e ideatore della rete \u201cFilm For Our Future\u201d) si \u00e8 svolta infine la presentazione della rete \u201cFilm For Our Future\u201d, con la presentazione di un video inedito relativo ai 9 festival e le 10 citt\u00e0 che al momento la compongono. I principali ospiti dell\u2019edizione 2019 sono stati: Alfonso Cuar\u00f3n, Paolo Taviani, Rutger Hauer, Joe Dante, Mike Garris, Michel Ocelot, Philip Groning e Giovanni Veronesi. Ogni ospite ha realizzato almeno un incontro con il pubblico e sono stati omaggiati con retrospettive complete o parziali, ma alcuni sono stati anche protagonisti delle attivit\u00e0 di spettacolo dal vivo che ogni anno vengono realizzate dall\u2019innovativa e unica sezione Effetto Cinema Notte. Nelle settimane prima dell'evento sono infatti stati attivati dei meccanismi produttivi di casting per coinvolgere utenti che hanno interpretato ruoli attoriali minori dentro l'evento dal vivo intitolato \u201cTears in rain\u201d per celebrare la presenza di Rutger Hauer al festival e il film cult Blade Runner del 1982 di Ridley Scott, ambientato a Los Angeles proprio nel 2019. L\u2019evento ha ricostruito l\u2019atmosfera futuristica del film grazie a un\u2019ambientazione animata da figuranti in costume cyberpunk e dalla colonna sonora di Vangelis musicata dal vivo dal compositore e musicista Federico De Robertis. Il finale \u00e8 stato dedicato alla partecipazione di Rutger Hauer, che ha introdotto un video da lui realizzato, con il quale ha lanciato un messaggio alle nuove generazioni. Effetto Cinema Notte ha nuovamente trasformato l\u2019intera citt\u00e0 in un grande set performante a cielo aperto, grazie alla sinergia con 28 esercizi pubblici e 21 compagnie teatrali e di danza del territorio. Il centro storico di Lucca \u00e8 stato diviso in aree tematiche corrispondenti a generi cinematografici, che per questa edizione sono state 4: Fun, Future, Italy e Series. Le 21 compagnie di teatro e danza si sono sfidate per vincere il Premio Miglior Performance e per questa categoria vi \u00e8 stato un \"ex aequo\": Smaskerando con Mary Poppins e Bohemians Arte e Musical con Orange is the new black. Mentre gli esercizi pubblici hanno partecipato alla competizione per ottenere il Premio Miglior Scenografia e Costumi, vinto dal locale Surfer Joe con il tema Mary Poppins. L\u2019edizione 2019 ha confermato l\u2019impegno del Festival in quanto punto di incontro tra cinema e arti visive; sono state realizzate tre mostre. A un anno dalla morte di Vittorio Taviani, scomparso il 15 aprile 2018, il Festival ha dedicato un omaggio a Paolo e Vittorio Taviani con la mostra \u201cUn viaggio da San Miniato a Hollywood\u201d, allestita presso le sale di Palazzo Ducale curata da Riccardo Ferrucci e Alessandro Romanini, responsabile degli eventi espositivi del Festival, con la collaborazione di Annalisa Bugliani. Sono state allestite due mostre con gli scatti di Umberto Montiroli, storico fotografo di scena a partire dal 1977, che \u00e8 riuscito a immortalare i momenti centrali e pi\u00f9 significativi della loro creazione poetica, realizzando una storia nella storia. La prima, \u201cSACRI SILENZI\u201d, curata da Leonardo Casalini, \u00e8 stata accompagnata da un documentario che racconta, attraverso testimonianze inedite, l\u2019avventura unica del cinema dei fratelli Taviani; la seconda, \u201cCESARE DEVE MORIRE\u201d, \u00e8 stata dedicata al film omonimo ed \u00e8 stata curata da Andrea Mancini. La mostra di Andrea Gnocchi \u201cKUBRICK. Fra cinema e pittura\u201d a cura di Riccardo Ferrucci \u00e8 nata dall\u2019analisi delle inquadrature e del senso estetico di Kubrick decontestualizzando poi le immagini dai film. La mostra si \u00e8 sviluppata quindi sulla realizzazione di tele che hanno analizzato tutta la sua migliore produzione cinematografica, andando ad estrapolare e immortalare quelle immagini che caratterizzano i suoi film e che subito rendono riconoscibile il regista. La mostra realizzata presso la Galleria Olio su Tavola dal titolo \u201cD\u00e8i d\u2019Acqua vol. 2\u201d infine ha presentato il proseguimento del progetto espositivo fotografico iniziato presso la galleria dal giovane fotografo e filmmaker danese Joakim Bernardo. A completamento del programma la conferenza dal titolo \u201cAnni'70: la videoarte fra tecnologia e trasformazioni sociali\" che ha visto la partecipazione di Carlo Ansaloni (Centro video arte, Palazzo dei Diamanti, Ferrara), Gianni Melotti (Art/Tapes/22, Firenze), Michele Sambin (Centro video arte, Palazzo dei Diamanti, Ferrara e Galleria del Cavallino, Venezia), Alessandro Romanini (Presidente Comitato Scientifico Fondazione Ragghianti e docente Accademia Di Belle Arti Di Carrara) e di Maurizio Marco Tozzi che ha introdotto l\u2019incontro. L\u2019edizione 2019 \u00e8 stata ricca di incontri con il pubblico con un focus incentrato sui diritti umani con il ciclo di due incontri dal tema \u201cCorpi, vissuto e immaginario a scuola, tra infanzia e adolescenza\u201d e con l\u2019incontro sul tema del \u201cdiritto alla salute delle donne\u201d coordinato dalla giornalista Ilaria Bonuccelli, al quale hanno partecipato Maria Jos\u00e8 Caldes (Centro della salute globale della Regione Toscana); Vittoria Doretti (Codice rosa, Regione Roscana), Daniela di Vita (chirurgo estetico), Giovanni Paolo Cima (ginecologo), Annalisa Lombardi (icare), fino poi all\u2019incontro dedicato al \u201cprofessionismo sportivo femminile\u201d trattato da Debora Salvatori Rinaldi (Florentia calcio serie A) Stefano Carobbi (allenatore Florentia calcio), Giancarlo Carpita (Presidente Viareggio beach soccer). Ha moderato l\u2019incontro la giornalista Ilaria Bonuccelli. Di particolare spicco per questa edizione le masterclass di Paolo Taviani, Joe Dante e Micks Garris, Rutger Hauer e di Michel Ocelot. Il 2019 ha segnato anche la partecipazione al bando di internazionalizzazione del Programma \u201cSensi Contemporanei\u201d, all\u2019interno del quale \u00e8 stata proposta una agenda di attivit\u00e0 realizzate in collaborazione con la sede di Pisa delle Manifatture Digitali Cinema. Presso la Manifattura sono stati realizzati workshop con ospiti internazionali (Joe Dante, Philip Groning e Michel Ocelot), e durante lo svolgimento del Festival sono stati anche realizzati degli incontri che hanno favorito l\u2019avvio della pre produzione dell\u2019ultimo film di Peter Greenaway \u201cLucca Mortis\u201d, la cui sceneggiatura si ispira alle 14 storie scritte da Greenaway per l\u2019installazione The Towers / Lucca Hubris, prodotta dal Lucca Film Festival 2013. Infine il workshop sulla recensione cinematografica a cura del critico Marco Luceri ha visto la realizzazione di un evento speciale del corso \"Cinema a scuola\", realizzato dal Lucca Film Festival in collaborazione con ISI Machiavelli e Liceo Artistico Musicale. Il Concorso Internazionale di Lungometraggi \u00e8 stato vinto dal film \u201cDollhouse\u201d di Nicole Brending . Il premio \u00e8 stato assegnato dalla giuria, composta da Rutger Hauer, Philip Gr\u00f6ning, Ys\u00e9 Brisson, Roberto Manassero e Veronica Raimo. Il premio miglior film giuria universitaria, assegnato da una giuria di studenti universitari \u00e8 andato a \u201cO Beautiful Night\u201d di Xaver B\u00f6hm. Il vincitore del premio per il Miglior Cortometraggio \u00e8 stato assegnato a \u201cLes Enfants du Rivage\u201d di Amelia Nanni, il Miglior Cortometraggio-Giuria Studentesca, \u00e8 stato assegnato a \u201cNovember 1st\u201d di Charlie Manton. La giuria era composta da Armand Rovira, Martina Parenti, Stefano P. Testa. Nel 2019 si \u00e8 aggiunto inoltre il premio Federmoda \u2013 CNA Cinema e Audiovisivo 2019 conferito a \u201cThose who work\u201d di Antoine Russbach, assegnato dalla giuria composta dai membri CNA Luca Marco Cattaneo, Emanuela Gasbarroni, Fernando Maraghini, Sabrina Mattei, Letizia Osselli, Alessia Bozzon.\nEdizione 2020.\nLa sedicesima edizione si \u00e8 svolta dal 25 settembre al 4 ottobre. L\u2019edizione 2020 \u00e8 stata concepita e prodotta in forma ibrida, completamente ad ingresso libero, tra appuntamenti virtuali e reali, in vari luoghi della citt\u00e0, con proiezioni, incontri \u201cdigitali\u201d ed eventi dal vivo come Effetto Cinema Notte. La vocazione inclusiva del Festival ha permesso di realizzare per la prima volta nel 2020 una versione online di una parte della manifestazione caratterizzata sia da proiezioni online che da dirette streaming. Grazie alla collaborazione con Pi\u00f9 Compagnia, la sala virtuale del cinema La Compagnia di Fondazione Sistema Toscana sono stati proiettati online i film dei concorsi internazionali di lungometraggi e cortometraggi. Tutto \u00e8 stato coniugato con una particolare dimensione che nonostante la crisi sanitaria ha richiamato un pubblico eterogeneo sia di prossimit\u00e0 che appartenente ai media e professionisti dell\u2019industria audiovisiva nazionale e internazionale. Grazie soprattutto ad una completa copertura di tutti gli eventi, trasmessi in streaming sui canali social del Festival, e grazie alle proiezioni online, la platea si \u00e8 ulteriormente ampliata consentendo per la prima volta rispetto a tutte le edizioni precedenti di proiettare il Festival online. Le attivit\u00e0 della sezione educational sono state per la prima volta nella storia del Festival realizzate anche grazie ad incontri virtuali e proiezioni in streaming (o on demand) realizzate appositamente per le classi partecipanti. I film proiettati sono sempre stati a disposizione degli studenti in modalit\u00e0 on demand per tutta la durata del Festival in modo da consentirne la visione prima o dopo gli incontri con gli esperti del settore cinema e anche oltre l\u2019orario scolastico. Ogni singolo incontro \u00e8 stato fruibile non solo dal vivo ma anche in diretta streaming. La serata di Effetto Cinema Notte, l\u2019evento diffuso dedicato alla settima arte, ha inaugurato il ricco programma del Festival 2020 con un\u2019edizione ridotta e un format fortemente riveduto tenendo conto dell\u2019emergenza sanitaria in corso: niente aree tematiche, vietate qualsiasi tipo di performance interne o esterne; l\u2019unico contenitore performativo \u00e8 stato il Cinema Astra con la serata Effetto Cinema Notte Live Show. I pubblici esercizi partecipanti - tutti soggetti alle restrizioni normative regionali e nazionali legate all\u2019emergenza sanitaria come in qualsiasi altro giorno della settimana \u2013 sono stati unicamente chiamati a gareggiare con i loro staff in un concorso di costumi a tema del film scelto e una giuria ristretta di 3 persone ha stabilito il vincitore del premio. Effetto Cinema Live Show ha inaugurato la kermesse con una performance live presso il Cinema Astra del comico Paolo Migone. Nel corso della serata sono stati consegnati i Premi Acsi e Fita e quello del Pubblico alla performance pi\u00f9 votata in assoluto on line, sponsorizzato da EgoWellness Resort. Le compagnie finaliste del Premio Acsi che si sono esibite sul palco sono state \u201cThe greatest showman\u201d di Vivi e danza, \u201cLa vita \u00e8 bella\u201d di ASD Studio Danza e \u201cSchindler\u2019s List\u201d di Tutto Danza, mentre quelle del Premio Fita sono state \u201cAmici miei atto II\u201d di Filodrammatica Quiesa, \u201cNon ce c\u2019\u00e8 filmi\u201d de I Postumi Teatro e \u201cTributo a Carlo Pedersoli\u201d di Giove Teatro. Nel frattempo, i pubblici esercizi della citt\u00e0 che hanno aderito a Effetto Cinema Notte, si sono limitati a competere in una gara di costumi per il Premio Migliori Costumi, sponsorizzato da Confcommercio Lucca e Massa Carrara. Tra le proposte di Effetto Cinema Notte una campagna social studiata per sensibilizzare i cittadini a rispettare le norme di sicurezza sanitaria ispirata alle scene pi\u00f9 iconiche del cinema internazionale. Ad inaugurare l\u2019edizione 2020 anche il vernissage delle due mostre proposte in questa edizione. La mostra \u201cL\u2019amore durante la fine del mondo\u201d disegni di Antonio Sidib\u00e8 a cura di Alessandro Romanini, in collaborazione con Lucca Comics &amp; Games, allestita presso la Galleria Olio su Tavola, \u00e8 stata dedicata alla relazione tra cinema, letteratura ed altre arti. La nutrita serie di disegni, tutti in penna bic e acrilico bianco, \u00e8 stata realizzata da Antonio Sidib\u00e8, giovane artista fiorentino che nel 2011 ha partecipato alla 54\u00aa Biennale di Venezia, e si \u00e8 ispirato al grande cinema d\u2019autore. \u201cThe zero Theorem\u201d di Terry Gilliam, \u201cla jet\u00e8e\u201d cortometraggio del 1962 di Chris Marker da cui trae spunto \u201cl\u2019esercito delle dodici scimmie\u201d, sempre di Terry Gilliam, la \u201chaine\u201d di Mathieu Kassovitz, \u201cthe tree of life\u201d di Terrence Malick sono alcune delle pellicole rievocate nell\u2019allestimento. La mostra \u201cAlberto Sordi, Fellini e i Vitelloni: 100 anni insieme\u201d a cura di Alessandro Orsucci e Federico Ghivizzani allestita presso la prestigiosa location di Palazzo Pfanner ha reso omaggio ai due maestri del cinema italiano e internazionale, di cui si \u00e8 celebrato nel 2020, a soli sei mesi di distanza, il centenario della nascita. A Palazzo Pfanner sono stati esposti materiali per lo pi\u00f9 inediti, con delle vere chicche: manifesti originali di numerosi film, affiancati dai dipinti che li hanno ispirati, locandine, fotobuste, bozzetti, libri, foto di scena, colonne sonore in vinile e cd, tutto proveniente dalla collezione privata del lucchese Alessandro Orsucci. All\u2019inaugurazione della mostra, il 25 settembre, ha partecipato Alberto Paradossi, il giovane attore che ha interpretato il ruolo di Fellini nel film di Luca Manfredi \u201cPermette? Alberto Sordi\u201d. Alessandro Orsucci \u00e8 un collezionista appassionato del materiale originale pubblicitario del cinema italiano e dei capolavori del cinema americano. La sua collezione \u00e8 composta anche da colonne sonore originali in vinile e dipinti dei grandi maestri pittori di cinema, pezzi unici dai quali nascevano le idee per realizzare i manifesti dei film prima di andare in stampa. Alberto Sordi \u00e8 la punta di diamante del suo particolarissimo archivio, oltre 600 pezzi originali. Nell\u2019esposizione \u00e8 stata dedicata un\u2019intera sezione a I Vitelloni e al rapporto tra Albertone e Federico Fellini, con originali mai esposti, come le tre locandine originali delle varie uscite del film al cinema nel corso degli anni. La lunga attivit\u00e0 di Sordi \u00e8 stata rappresentata da alcune locandine delle sue interpretazioni pi\u00f9 famose come: La grande guerra, di Mario Monicelli, considerato da alcuni il pi\u00f9 bel film di guerra della storia del cinema; Una vita difficile, girato a Viareggio; Un americano a Roma, diretto da Steno, film da protagonista di Sordi; Il Marchese del Grillo, girato nello stesso Palazzo Pfanner a Lucca. Tra i pezzi pi\u00f9 importanti della collezione, alcuni dipinti originali, tempere su cartoncino, pezzi unici, per far conoscere l\u2019arte del \u201ccinema dipinto\u201d, considerata autentica Pop Art, realizzata dai nostri pittori di cinema che hanno creato per la pubblicit\u00e0 dei film alcuni capolavori, collezionati oggi in tutto il mondo. Una sezione \u00e8 stata dedicata inoltre alle musiche dei film, in particolare al Maestro Piero Piccioni, noto autore di colonne sonore per il cinema italiano, che ha avuto con Alberto Sordi un sodalizio fruttuoso e cementato nel tempo, musicando la maggior parte delle sue opere, sia nelle vesti di attore che di regista, come Il medico della mutua, Polvere di stelle, Fumo di Londra, Finch\u00e9 c'\u00e8 guerra c'\u00e8 speranza e Un italiano in America, per citarne solo alcuni. Il programma del Festival \u00e8 proseguito il 26 settembre con una grande reunion del cinema italiano, l\u2019omaggio alla famosa serie televisiva Boris con gli attori presenti Antonio Catania, Andrea Sartoretti, Valerio Aprea, Karin Proia, Alessandro Tiberi, Carlo De Ruggieri, Raffaele Buranelli, Giacomo Ciarrapico e Caterina Guzzanti. Si \u00e8 svolta una conversazione sui personaggi di Boris con gli attori stessi con intermezzi di scene della serie e commenti dal vivo. Ospite d\u2019onore di questa edizione Matt Dillon, che ha ricevuto il Premio del Festival ed ha presentato il suo film da regista \u201cCity of Gost\u201d interpretato dallo stesso Dillon e da James Caan. L\u2019attore e regista americano ha inoltre incontrato il pubblico in una conversazione sul tema \u201cil rapporto tra attore e regista\u201d con aneddoti sulla sua carriera e curiosit\u00e0 sul futuro, con lo scrittore Nicola Lagioia. Un ulteriore incontro \u00e8 stato quello dell\u2019attore Elio Germano sul tema della \u201crealt\u00e0 virtuale\u201d e la presentazione di \u201cSegnale d\u2019Allarme | La mia battaglia VR\u201d con la relativa proiezione. Il progetto \u00e8 nato dallo spettacolo teatrale di cui era attore unico e regista Germano, scritto a quattro mani con Chiara Lagani, \u00e8 diventato un VR movie nato dalla collaborazione con Omar Rashid (co-regista del film) ed il progetto multimediale Gold, di cui Rashid \u00e8 fondatore. L\u2019attore romano \u00e8 stato presente alle due proiezioni per incontrare il pubblico e accompagnarlo nell\u2019esperienza che ha permesso allo spettatore, attraverso particolari visori, di rivivere la pi\u00e8ce teatrale immergendosi completamente fino a confondere immaginario e reale. Il giorno stesso l\u2019attore Germano ha presentato il film Volevo Nascondermi di Giorgio Diritti (01 Distribution) nel ruolo del pittore e scultore italiano Antonio Ligabue, film premiato ai Nastri d'Argento e al Festival di Berlino. Il programma del Festival ha offerto anche la presentazione del documentario Il Terremoto di Vanja alla presenza dell\u2019attore e regista Vinicio Marchioni e di Milena Mancini, interprete e sceneggiatrice del documentario. L\u2019attore ha raccontato al pubblico il viaggio che lo ha portato a realizzare Il terremoto di Vanja, che parte dal capolavoro di \u010cechov per indagare l\u2019immobilit\u00e0 italiana post-terremoto grazie al dialogo ideale tra Marchioni e \u010cechov, cui presta la voce Toni Servillo. Il grande cinema internazionale \u00e8 tornato a Lucca con l\u2019omaggio a Thomas Vinterberg, il regista danese, Premio della Giuria al Festival di Cannes con il film \u201cFesten\u201d e tra i fondatori di Dogma 95, movimento cinematografico creato insieme a Lars von Trier. Il Festival gli ha consegnato il Premio alla Carriera e il regista danese ed \u00e8 stato protagonista di una masterclass sulla sua carriera. L\u2019omaggio del Festival ha ripercorso i suoi maggiori successi da regista: da Festen del 1998 a Riunione di famiglia del 2007 da Via dalla pazza folla del 2015 a Il sospetto del 2012 fino a La Comune del 2016. L\u2019attenzione del Festival per la videoarte si \u00e8 espressa nel 2020 con lo svolgimento dell\u2019incontro con il Maestro Fabrizio Plessi, pionieri della videoarte in Italia, sul tema \u201cUmanizzazione della Tecnologia\u201d organizzato in collaborazione con la Fondazione Ragghianti e Over The Real - Festival Internazionale di Videoarte\u201d. All'incontro sono intervenuti Sandra Lischi (Universit\u00e0 degli Studi di Pisa), Paolo Bolpagni (Direttore Fondazione Ragghianti), Alessandro Romanini (Presidente Comitato Scientifico Fondazione Ragghianti). La mostra \u201cL\u2019avventura dell\u2019arte nuova | anni 60-80 Cioni Carpi | Gianni Melotti\u201d a cura di Angela Madesani e Paolo Emilio Antognoli allestita presso Fondazione Centro Studi sull\u2019Arte Licia e Carlo Ludovico Ragghianti ha indagato infine il periodo di grande fermento nell\u2019arte italiana degli anni Sessanta, Settanta e Ottanta del Novecento, riscoprendo le figure di Cioni Carpi e Gianni Melotti, artisti poliedrici molto attivi rispettivamente a Milano e a Firenze. Il programma 2020 si \u00e8 contraddistinto anche per un grande omaggio a Federico Fellini, per il centenario della sua nascita, con la testimonianza diretta dell\u2019attrice Sandra Milo, tra le star del cinema italiano degli anni Sessanta, musa ispiratrice del grande regista. L\u2019attrice ha presentato al cinema il film Giulietta degli Spiriti, film del 1965, primo lungometraggio a colori del regista riminese, dove l\u2019attrice interpretava Susy, Iris, Fanny e Sylva e le valse il premio come miglior attrice non protagonista al David di Donatello. L\u2019attrice \u00e8 intervenuta prima e dopo la proiezione e ha ricevuto il Premio alla Carriera del Festival, ma ha infine reso omaggio anche alla mostra realizzata presso Palazzo Pfanner di Lucca. L\u2019omaggio a Fellini a cui \u00e8 stato dedicato il manifesto del Festival, ha previsto, tra gli eventi dal vivo, anche il concerto nella chiesa di San Francesco sulle musiche del compositore Nino Rota, il pi\u00f9 vicino collaboratore musicale del regista. Il concerto, curato dal pianista Massimo Salotti, ha visto la partecipazione dell\u2019Associazione Musicale \u201cSinfonia\u201d e della Tuscan Chamber Orchestra di Etruria Musica, e ha rappresentato un vero e proprio viaggio nei paesaggi sonori del cinema, con richiami alle melodie ed ai colori della letteratura musicale del cinema d\u2019autore pi\u00f9 celebre. Ospite speciale anche Susanna Rigacci, nota al pubblico internazionale per la sua vocalit\u00e0, voce leggendaria delle colonne sonore dei film di Sergio Leone con le musiche di Ennio Morricone che ha dedicato al pubblico del Festival una esibizione canora. Nella sezione Anteprime fuori concorso (la sezione dedicata alle anteprime accompagnati dagli autori) \u00e8 stata presentata la prima italiana di Valley of the Gods, interpretato da Josh Hartnett e John Malkovich ispirato alla leggenda ittita di Ullikummi. Il regista polacco Lech Majewski ospite d\u2019onore di questa edizione ha presentato il film e ha ricevuto il Premio alla Carriera del Festival. Il programma ha visto anche la prima italiana di \u201cAnja - Real_Love_Girl\u201d di Pablo Benedetti e Paolo Martini con protagonista la storia di Andr\u00e9 Golubev che vive in una citt\u00e0 portuale e lavora come operaio di un\u2019azienda di imbottigliamento acque in una quotidianit\u00e0 soffocante fino a quando non incontra Anja L\u00f9kina, una giovane ragazza dai modi ambigui e attrice di film soft porn che gli cambia la vita. Numerosi anche i documentari fuori concorso: da segnalare le proiezioni di Mr Wonderlad di Valerio Ciriaci (USA, 2019, co prodotto dal Festival stesso), sulla straordinaria storia di Sylvester Z. Poli emigrato negli anni 20, da Lucca in America, il pi\u00f9 grande proprietario di sale cinematografiche del suo tempo e Pastrone di Lorenzo De Nicola, sulla figura di Giovanni Pastrone, regista del cinema muto italiano. Il programma 2020 si \u00e8 arricchito infine della proiezione di Andrej Tarkovskij, il cinema come preghiera documentario sul grande regista che \u00e8 stato presentato insieme figlio del regista e autore del film. Tra le collaborazioni sinergiche da segnalare quella con Lucca 48, un festival cinematografico dove i partecipanti hanno realizzato un cortometraggio in 48 ore e i vincitori sono stati decretati e proiettati durante la serata ufficiale di premiazioni del Festival, andata in scena sabato 3 ottobre. Le 48 ore del concorso si sono perci\u00f2 tenute dalle ore 19.30 del 25 settembre alle ore 19.30 del 27 settembre. Tre le novit\u00e0 di questa edizione il riconoscimento \u201cUnrolling the Future \u2013 \u201cThe Sustainability Short Film Award\u201d per chi ha saputo meglio affrontare i temi legati all\u2019ecosostenibilit\u00e0 in onore del nuovo prestigioso sponsor Sofidel, azienda leader mondiale nel settore cartario. Tra le collaborazioni sul territorio la quinta edizione di Over The Real - Festival Internazionale di Videoarte, in co-produzione ed all'interno del programma del Lucca Film Festival - Europa Cinema, che ha visto la straordinaria partecipazione di Fabrizio Plessi. Tra gli eventi collaterali, in collaborazione con Lucca Comics &amp; Games, si \u00e8 svolta la presentazione del libro \u201cS\u2019\u00e8 svejatooo! Ricciotto racconta \u2018Il marchese del Grillo\u2019 di Giorgio Gobbi (edito da Bibliotheka Edizioni, con prefazione di Max Tortora) presso il Palazzo Pfanner. In omaggio ad Alberto Sordi, l\u2019autore del libro ha ripercorso aneddoti, curiosit\u00e0, segreti e retroscena di una delle commedie pi\u00f9 famose, rappresentative e ironicamente dissacranti del cinema italiano. La voce narrante nel libro e in sala \u00e8 stata quella di Giorgio Gobbi, l'immortale \"Ricciotto\", l'aiutante del \"sor marchese\" nell'orchestrare scherzi e tiri mancini nella Roma ottocentesca insidiata dall'avanzare delle truppe napoleoniche. A seguire ha avuto luogo la proiezione al cinema Centrale del film \u201cIl marchese del grillo\u201d. I cortometraggi fuori concorso dell\u2019edizione 2020 sono stati: Misophonia di Filippo Guarna; Amoruccio di Nonna di Maria Teresa Elena; Giuseppe Magi. A Century Long Story of Emigration and dreams di Francesco Tomei; Oteme e c\u2019\u00e8 qualcuno, videoclip di Stefano Giannotti. Il programma si \u00e8 spostato anche a Viareggio, dove \u00e8 avvenuta la proiezione di Torve fantasie del regista viareggino Diego Bonuccelli con Simone Tessa, Irene Menichetti, Valentina Sorice, Francesco Baldi (II), Stefano Jacurti. Tra gli eventi in prima mondiale e fuori concorso la proiezione del cortometraggio Different Century, Same shit di Alessia Alciati con protagonista l\u2019attrice Francesca Inaudi. Una storia di razzismo, discriminazione e pregiudizi ambientato in un futuro distopico governato solo da donne c'\u00e8 una lotta tra bionde e brune per un evento che \u00e8 stato organizzato in collaborazione la fondazione Robert F. Kennedy Human Rights Italia e con il network di Festival del cinema \"Film for our future\", di cui il Festival \u00e8 parte. Nella sezione anche Soffitta, cortometraggio di Nicola Barsottelli (opera prima giovane regista di viareggio) ambientato in una soffitta alcuni ragazzi si confrontano con il loro presente e il loro passato e Ripartenza corto di Alessio Focardi corto in 8k sul covid, un progetto corale per raccontare la ripresa del mondo dello spettacolo dopo la pandemia Covid-19, in cui cinque registi hanno raccontato come la pittura, la musica, il cinema, la danza e il teatro si sono rialzati dopo questo momento difficile. Fiore all\u2019occhiello del Festival 2020 la sezione competitiva dei Concorsi di lungometraggi e cortometraggi, che sono stati programmati sia in sala e sia on line su Pi\u00f9 Compagnia, la sala virtuale di Fondazione Sistema Toscana. Per il Concorso Internazionale di Lungometraggi sono stati 12 film in prima italiana che hanno preso parte alla competizione per il premio \u201cMiglior film\u201d assegnato dalla giuria internazionale composta da professionisti del settore e star del cinema italiano: Daniele Cipr\u00ec, Massimo Gaudioso, Anita Kravos, Claudio Giovannesi e Roberta Mastromichele. Il vincitore del concorso di lungometraggi 2020 \u00e8 stato \"Murmur\", di Heather Young mentre il vincitore del premio della giuria studentesca e della giuria popolare \u00e8 stato \"Boy Meets Gun\" di Joost van Hezik. Per il Concorso Internazionale di Cortometraggi i film selezionati sono stati 19 ed hanno preso parte alla competizione per il premio \u201cMiglior film\u201d che ha visto la giuria professionale composta da Amelia Nanni, Jonas Schnyder, Arianna Lodeserto, Alberto Tempi. Il vincitore del concorso di cortometraggi 2020 \u00e8 stato \"Anche gli uomini hanno fame\", con la regia di Francesco Lorusso, Gabriele Licchelli, Andrea Settembrini."}
{"id": "4989422", "revid": "247222", "url": "https://it.wikipedia.org/wiki?curid=4989422", "title": "New Kids on the Block (album)", "text": "New Kids on the Block \u00e8 il primo eponimo album discografico della boy band statunitense New Kids on the Block, pubblicato nel 1986.\nVendite.\nIl disco ha venduto oltre tre milioni di copie negli Stati Uniti ed \u00e8 stato certificato quindi triplo disco di platino dalla RIAA."}
{"id": "4989423", "revid": "767487", "url": "https://it.wikipedia.org/wiki?curid=4989423", "title": "Omar Correa", "text": "Carriera.\nHa giocato due partite per la Nazionale uruguaiana tra il 1985 e il 1987."}
{"id": "4989430", "revid": "599013", "url": "https://it.wikipedia.org/wiki?curid=4989430", "title": "Julio Albino", "text": "Carriera.\nClub.\nHa giocato nel massimo campionato uruguaiano e argentino.\nNazionale.\nHa giocato 1 partita per la Nazionale uruguaiana nel 1993."}
{"id": "4989432", "revid": "247222", "url": "https://it.wikipedia.org/wiki?curid=4989432", "title": "Hangin' Tough (album New Kids on the Block)", "text": "Hangin' Tough \u00e8 il secondo album discografico della boy band statunitense New Kids on the Block, pubblicato nel 1988.\nVendite.\nIl disco ha venduto oltre 8 milioni di copie negli Stati Uniti ed \u00e8 stato certificato quindi otto disco di platino dalla RIAA. \nHa avuto ampio successo anche nel Regno Unito e in Canada."}
{"id": "4989433", "revid": "767487", "url": "https://it.wikipedia.org/wiki?curid=4989433", "title": "Panellenio Protathlema 1939-1940", "text": "La Panellenio Protathlema 1939-1940 \u00e8 stata l'undicesima edizione del campionato di calcio greco concluso il 16 giugno 1940 con la vittoria dell', al suo secondo titolo consecutivo.\nFormula.\nVenne disputata una prima fase regionale con le migliori squadre ammesse alla fase finale dove furono divise in due gironi: quello meridionale (con i club di Atene e dell'Attica) composto da otto squadre che giocarono un girone di andata e ritorno per un totale di quattordici partite e quello settentrionale (con i club di Salonicco e della Tracia) composto da due gruppi da tre che giocarono un girone di andata e ritorno per un totale di quattro partite con la finale tra le prime classificate.\nLe vincenti di ciascun girone furono ammesse alla finale con andata e ritorno per il titolo di campione.\nClassifica prima fase.\nGirone meridionale.\nLegenda:\nNote:\nGirone settentrionale.\nGruppo A.\nLegenda:\nNote:\nGruppo B.\nLegenda:\nNote:\nFinale gruppo B.\nLa finale di andata si disput\u00f2 il 19 maggio a Salonicco mentre quella di ritorno il 2 giugno 1940 a Kavala. Il PAOK si qualific\u00f2 alla finale nazionale grazie alla regola del gol fuori casa.\nFinale.\nLa finale di andata si disput\u00f2 il 9 ad Atene mentre quella di ritorno il 16 giugno 1940 a Salonicco. L'AEK vinse entrambi gli incontri e si conferm\u00f2 campione."}
{"id": "4989436", "revid": "1005847", "url": "https://it.wikipedia.org/wiki?curid=4989436", "title": "Elezioni generali in Malawi del 2014", "text": "Le elezioni generali in Malawi del 2014 si tennero il 20 maggio per l'elezione del Presidente e dei membri del Parlamento."}
{"id": "4989438", "revid": "74801", "url": "https://it.wikipedia.org/wiki?curid=4989438", "title": "Goudhurst", "text": "Goudhurst \u00e8 un villaggio inglese del Kent, nel \"borough\" di Tunbridge Wells.\nLa parrocchia civile comprende tre \"ward \": Goudhurst, Kilndown e Curtisden Green. Tra le frazioni vi sono Bedgebury Cross, Iden Green, Stonecrouch and Winchet Hill.\nNel 1747 a Goudhurst ebbe luogo la cosiddetta Battaglia di Goudhurst, combattuta fra le milizie locali e i componenti di una banda criminale, denominata \"Holkhourst Genge\", dedita prevalentemente al contrabbando, che spadroneggiava nella zona e ne terrorizzava gli abitanti, fra il 1735 ed il 1749. La banda fu sconfitta, i suoi capi arrestati, processati e giustiziati, e la sua attivit\u00e0 si spense nel giro di breve tempo.\nEtimologia.\nIl termine Goudhurst deriva dall'antico inglese \"guo hyrst\", che significa \"collina boscosa ove fu combattuta una battaglia\". Apparentemente il nome ricorda una battaglia svoltasi nel luogo ai tempi dei sassoni. La pronuncia si \u00e8 evoluta nel corso dei secoli: Gmthhyrste (c. 1100), Guthurst o Guhthersts (c. 1200), Gudhersts (1232), Guthhurste (1278), Goutherst (1316), Goodherst (1610), l'attuale denominazione."}
{"id": "4989439", "revid": "149485", "url": "https://it.wikipedia.org/wiki?curid=4989439", "title": "Ricardo dos Santos (calciatore)", "text": "Carriera.\nClub.\nHa giocato nel massimo campionato uruguaiano e spagnolo, con le maglie di Albacete e Villarreal.\nNazionale.\nHa giocato due partite per la nazionale uruguaiana tra il 1992 e il 1993."}
{"id": "4989444", "revid": "287204", "url": "https://it.wikipedia.org/wiki?curid=4989444", "title": "Serie D 2009-10", "text": ""}
{"id": "4989447", "revid": "484362", "url": "https://it.wikipedia.org/wiki?curid=4989447", "title": "Face the Music (New Kids on the Block)", "text": "Face the Music \u00e8 il quarto album discografico in studio del gruppo musicale statunitense dei New Kids on the Block, pubblicato nel 1994.\nIl disco.\nNel 1993, dopo che il gruppo ha passato circa due anni fuori dalle scene, i componenti iniziano le registrazioni di questo quarto disco in studio (il sesto in assoluto). Vista l'et\u00e0 e l'immagine ormai matura (i membri del gruppo hanno nel 1993 tra i 25 e i 21 anni), decidono di cambiare momentaneamente il proprio nome in NKOTB.\nNel frattempo la band ha chiuso il rapporto con lo storico produttore e mentore Maurice Starr, ma non quello con l'etichetta Columbia Records. L'album \u00e8 l'ultimo del gruppo prima del momentaneo scioglimento: il ritorno si avr\u00e0 nel 2008 con \"The Block\".\nI singoli estratti dal disco sono stati tre. \"If You Go Away\", \"Dirty Dawg\" e \"Never Let You Go\"."}
{"id": "4989448", "revid": "287204", "url": "https://it.wikipedia.org/wiki?curid=4989448", "title": "Prima Divisione Lega Pro 2011-2012", "text": ""}
{"id": "4989450", "revid": "287204", "url": "https://it.wikipedia.org/wiki?curid=4989450", "title": "Seconda Divisione Lega Pro 2011-2012", "text": ""}
{"id": "4989451", "revid": "599013", "url": "https://it.wikipedia.org/wiki?curid=4989451", "title": "Mario Gastan", "text": "Carriera.\nClub.\nHa sempre giocato nel campionato uruguaiano vestendo in ogni occasione la maglia di un club di Montevideo.\nNazionale.\nHa giocato la sua unica partita per la Nazionale uruguaiana nel 1998."}
{"id": "4989457", "revid": "287204", "url": "https://it.wikipedia.org/wiki?curid=4989457", "title": "UEFA Europa League 2010-11", "text": ""}
{"id": "4989458", "revid": "6923", "url": "https://it.wikipedia.org/wiki?curid=4989458", "title": "Mega Top 50", "text": "La Mega Top 50 \u00e8 una classifica settimanale olandese trasmessa dalla stazione radio 3FM. La prima hit parade dei Paesi Bassi fu trasmessa il 30 novembre 1963 dall'emittente pubblica VARA col nome di \"Tijd voor Teenagers Top 10\" e presentata da Herman Stok. Il 23 maggio 1969 Joost den Draayer (pseudonimo di Willem van Kooten), un disc jockey famoso nei Paesi Bassi in quegli anni, ebbe la possibilit\u00e0 di presentare \"Hilversum 3 Top 30\" su VPRO. Nel mese di dicembre 1970 la NOS si incaric\u00f2 di diffondere il programma e di stilare l'hit parade. Nel 1974 le emittenti pubbliche decisero di produrre l'hit parade che si present\u00f2 con un nome nuovo, la \"Nationale Hitparade\". A cavallo degli anni 70-80 il programma di televisivo \"TopPop\" si serv\u00ec di questa hit parade da quel momento composta dalla societ\u00e0 di autori e di compositori olandese \"Buma/Stemra\". L'attuale disc jockey che presenta la \"Mega Top 50\", in onda sull'emittente AVROTROS \u00e8 Jorien Renkema.\nI nomi dell'hit parade pubblica.\nDurante gli anni la classifica pubblica ha assunto diversi nomi e avuto diverse lunghezze. La \"Mega Top 50\" discende in linea directa dal \"Hilversum 3 Top 30\".\n50 anni di hit parade pubblica.\nPer celebrare l'anniversario dell'hit parade il disc jockey ha scritto un libro dal titolo \"Mega Top 50 presenteert 50 jaar hitparade\" (traduzione: Mega Top 50 presenta 50 anni di hit parade). Il libro enumera le hits che si trovano nelle hit parade della radio pubblica olandese dal novembre 1963 al novembre 2013. Per una trasmissione radio legata all'evento si sono ritrovati alcuni degli ex-presentatori della hit parade. Fino al di maggio 2004 le hit parade furono compilate solo sulla base di vendite di dischi fisici mentre successivamente i download, gli airplay e gli stream giocano un ruolo nella composizione del \"Mega Top 50\". Fino al 2010 responsabile della composizione del \"Mega Top 50\" \u00e8 stato \"GFK Dutch Charts\" e da allora l'organizzazione \"SoundAware\" ne ha preso il posto."}
{"id": "4989459", "revid": "66192460", "url": "https://it.wikipedia.org/wiki?curid=4989459", "title": "Guaritori", "text": ""}
{"id": "4989461", "revid": "287204", "url": "https://it.wikipedia.org/wiki?curid=4989461", "title": "UEFA Europa League 2011-12", "text": ""}
{"id": "4989462", "revid": "984922", "url": "https://it.wikipedia.org/wiki?curid=4989462", "title": "Roberto Insua", "text": "Carriera.\nHa giocato la sua unica partita per la Nazionale uruguaiana nel 1984."}
{"id": "4989463", "revid": "287204", "url": "https://it.wikipedia.org/wiki?curid=4989463", "title": "Serie A 1979-80", "text": ""}
{"id": "4989464", "revid": "741067", "url": "https://it.wikipedia.org/wiki?curid=4989464", "title": "Serenade (film 1927)", "text": ""}
{"id": "4989465", "revid": "287204", "url": "https://it.wikipedia.org/wiki?curid=4989465", "title": "Serie B 1979-80", "text": ""}
{"id": "4989466", "revid": "287204", "url": "https://it.wikipedia.org/wiki?curid=4989466", "title": "Serie C1 1979-80", "text": ""}
{"id": "4989467", "revid": "287204", "url": "https://it.wikipedia.org/wiki?curid=4989467", "title": "Serie C2 1979-80", "text": ""}
{"id": "4989470", "revid": "247222", "url": "https://it.wikipedia.org/wiki?curid=4989470", "title": "10 (New Kids on the Block)", "text": "10 \u00e8 il sesto album discografico in studio del gruppo musicale statunitense New Kids on the Block, pubblicato nel 2013.\nIl disco.\nIl disco \u00e8 stato pubblicato in maniera indipendente dalla band attraverso l'etichetta The Block. Il precedente album, chiamato proprio \"The Block\" e uscito nel 2008, aveva segnato il ritorno del gruppo dopo molti anni.\nSi tratta del decimo album in assoluto per il gruppo considerando le raccolte e per questo motivo si intitola \"10\".\nIl disco ha raggiunto la sesta posizione della classifica Billboard 200."}
{"id": "4989472", "revid": "287204", "url": "https://it.wikipedia.org/wiki?curid=4989472", "title": "Primavera 1979-80", "text": ""}
{"id": "4989474", "revid": "287204", "url": "https://it.wikipedia.org/wiki?curid=4989474", "title": "Coppa Italia Dilettanti 1979-80", "text": ""}
{"id": "4989475", "revid": "287204", "url": "https://it.wikipedia.org/wiki?curid=4989475", "title": "Coppa UEFA 1979-80", "text": ""}
{"id": "4989477", "revid": "1573940", "url": "https://it.wikipedia.org/wiki?curid=4989477", "title": "Demadiana", "text": "Demadiana \u00e8 un genere di ragni appartenente alla famiglia Arkyidae.\nDistribuzione.\nLe sei specie oggi note di questo genere sono state rinvenute in Australia e in Tasmania.\nTassonomia.\nQuesto genere \u00e8 stato rimosso dalla sinonimia con Cyrtarachne , a seguito di un lavoro degli aracnologi Framenau, Scharff &amp; Harvey del 2010.\nI tre autori ritengono che questo genere appartiene alla famiglia \"Arkyidae\", (ex-\"Arkyinae\"), che geograficamente raccoglie tutti gli Araneinae diffusi nella zona australasiatica. Hanno anche descritto caratteri filogeneticamente molto simili a quelli dei generi Arkys , prevalentemente, ed Hypognatha .\nDal 2010 non sono stati esaminati esemplari di questo genere.\nA maggio 2014, si compone di sei specie:"}
{"id": "4989480", "revid": "599013", "url": "https://it.wikipedia.org/wiki?curid=4989480", "title": "Gary Castillo", "text": "Carriera.\nNel 1979 ha giocato 5 partite per la Nazionale uruguaiana."}
{"id": "4989483", "revid": "767487", "url": "https://it.wikipedia.org/wiki?curid=4989483", "title": "Pedro Graffigna", "text": "Carriera.\nHa giocato 14 partite per la Nazionale uruguaiana tra il 1976 e il 1978."}
{"id": "4989484", "revid": "819238", "url": "https://it.wikipedia.org/wiki?curid=4989484", "title": "Stazione di Calalzo paese - Marmarole", "text": ""}
{"id": "4989486", "revid": "741067", "url": "https://it.wikipedia.org/wiki?curid=4989486", "title": "This Mad World", "text": ""}
{"id": "4989491", "revid": "66192655", "url": "https://it.wikipedia.org/wiki?curid=4989491", "title": "Otto von Freising", "text": ""}
{"id": "4989492", "revid": "1005847", "url": "https://it.wikipedia.org/wiki?curid=4989492", "title": "Elezioni generali in Mozambico del 2014", "text": "Le elezioni generali del 2014 in Mozambico si tennero il 15 ottobre per l'elezione del Presidente del Mozambico e dei membri del Parlamento."}
{"id": "4989496", "revid": "1494169", "url": "https://it.wikipedia.org/wiki?curid=4989496", "title": "Frediani", "text": ""}
{"id": "4989501", "revid": "183694", "url": "https://it.wikipedia.org/wiki?curid=4989501", "title": "Chiesa di San Francesco d'Assisi (Enna)", "text": "La chiesa di San Francesco d'Assisi \u00e8 un edificio religioso situato nella piazza Vittorio Emanuele II a Enna.\nStoria.\nLa chiesa \u00e8 stata costruita nel Trecento.\nDescrizione.\nSono presenti pitture del pittore fiammingo Simone de Wobreck (\"Adorazione dei Magi\") e di Francesco Ciotti da Resuttano (\"Nativit\u00e0\" e \"Assunzione al cielo di Maria\", \"Perdono d'Assisi\"), 1706. Francesco Ciotti fu il padre della pittrice Rosa Ciotti (autrice del piano regolatore di Villarosa)."}
{"id": "4989507", "revid": "950920", "url": "https://it.wikipedia.org/wiki?curid=4989507", "title": "Libertas Brindisi 1965-1966", "text": "La Libertas Brindisi 1965-1966, prende parte al campionato italiano di Serie B, girone A a 9 squadre (la Officine Calabresi Bari si ritir\u00f2). Chiude la stagione regolare al settimo posto con 7V e 9P, 986 punti segnati e 1026 subiti.\nStoria.\nDalla formazione della stagione precedente vengono dirottati al Basket Brindisi Franco Musci e Giuseppe Giuri mentre Vincenzo Giuri rientra dal servizio militare, Luigi Pellecchia viene prelevato dalla Folgore Brindisi e dall' Ex Alunni Massimo Roma viene acquistato Duranti un pivot di 1,98m, che a causa di vari infortuni non riuscir\u00e0 ad esprimersi al meglio e con continuit\u00e0. Claudio Calderari viene convocato nella Nazionale B, primo brindisino ad essere convocato, Nazionale che si esibir\u00e0 proprio a Brindisi in un torneo internazionale. Anche i giovani Galluccio, Arigliano, Rutigliano, Lonero e Lonati, a dimostrazione della bont\u00e0 del settore giovanile brindisino, saranno convocati nella nazionale juniores. Marco Lonero viene nominato miglior giocatore della categoria allievi, viene acquistato dalla Simmenthal Milano e lasciato in prestito a Brindisi per due anni.\nMiglior marcatore della stagione \u00e8 Calderari con 332 punti in 15 partite, seguito da Vincenzo Giuri con 219 p e Giuseppe Galluccio con 139 p.\nA livello giovanile \u00e8 un anno di grandi soddisfazioni, guidati da Peppino Todisco sia la categoria allievi (U15) che quella juniores (U19) arrivano a disputarsi il titolo di campione d'italia ma perdono entrambe, gli allievi contro la Virtus Bologna targata Candy per 49-47 e gli juniores contro la U.G. Goriziana per 47-39\nRoster.\n \nFonti.\nLa Gazzetta del Mezzogiorno edizione 1965-66\nVoci correlate.\nSerie B 1965-66"}
{"id": "4989508", "revid": "374427", "url": "https://it.wikipedia.org/wiki?curid=4989508", "title": "Samsung Galaxy K", "text": ""}
{"id": "4989512", "revid": "830939", "url": "https://it.wikipedia.org/wiki?curid=4989512", "title": "The 300 Spartans", "text": ""}
{"id": "4989514", "revid": "339392", "url": "https://it.wikipedia.org/wiki?curid=4989514", "title": "South West Africa People's Organisation", "text": ""}
{"id": "4989515", "revid": "106456", "url": "https://it.wikipedia.org/wiki?curid=4989515", "title": "Ca' Loredan a San Trovaso", "text": ""}
{"id": "4989522", "revid": "1305772", "url": "https://it.wikipedia.org/wiki?curid=4989522", "title": "Filippo Beroaldo", "text": "Filippo Beroaldo pu\u00f2 riferirsi a:"}
{"id": "4989523", "revid": "741067", "url": "https://it.wikipedia.org/wiki?curid=4989523", "title": "Tangled Tangoists", "text": ""}
{"id": "4989525", "revid": "729019", "url": "https://it.wikipedia.org/wiki?curid=4989525", "title": "FN SAFN 49", "text": "Il FN SAFN 49 \u00e8 un fucile da battaglia realizzato dalla Fabrique Nationale de Herstal nel 1949.\nSviluppo.\nL'arma inizi\u00f2 ad essere sviluppata da Dieudonn\u00e9 J. Saive negli anni trenta del XX secolo in quanto si stava cercando di progettare un fucile semiautomatico che potesse sostituire sul campo i fucili a otturatore girevole-scorrevole ormai ritenuti obsoleti. All'inizio del 1939 vennero realizzati alcuni prototipi dell'arma dotati di un caricatore da 5 colpi per effettuare alcuni test.\nDopo lo scoppio del secondo conflitto mondiale e la conseguente invasione del Belgio operata dalla truppe tedesche, lo sviluppo del fucile continu\u00f2 in Gran Bretagna presso il Royal Ordnance Corps Small Arms. Qui l'arma prese il nome di EXP-1 e si pens\u00f2 di realizzarla in maniera tale che potesse utilizzare i proiettili calibro 7,92 \u00d7 57 mm Mauser, un tipo di munizione prodotto in grande quantit\u00e0 sul suolo inglese. Successivamente venne modificato per impiegare colpi calibro .30-06 Springfield e ne vennero prodotti 50 prototipi per eseguirvi dei test. A causa del riscontro di problemi riguardanti il regolatore di gas, il progetto non ebbe inizialmente seguito, ma nel 1949, dopo la risoluzione del problema, il fucile venne finalmente messo in produzione di serie con il nome di SAFN 49.\nTecnica.\nIl SAFN 49 era realizzato in legno ed ospitava un caricatore da 10 colpi calibro .30-06 Springfield.\nImpiego.\nIl primo esercito ad impiegare il fucile fu la componente terrestre dell'armata belga tra il 1949 e il 1951. Denominato ABL SAFN 49, serv\u00ec durante la guerra di Corea nelle file della fanteria belga. Successivamente, fu largamente impiegato durante le guerre coloniali africane che interessarono le colonie belghe.\nVi furono altre nazioni che adottarono l'arma per le proprie forze armate, come il Congo belga, il Lussemburgo, le Indie Orientali Olandesi, la Colombia e il Brasile.\nIl Venezuela ne acquist\u00f2 un lotto di 8.003 unit\u00e0 in calibro 7 \u00d7 57 mm Mauser, mentre l'Argentina ne acquist\u00f2 5541 per la propria Armada de la Rep\u00fablica Argentina. Infine, la monarchia egiziana ne acquis\u00ec 37.641 in calibro 7,92 \u00d7 57 mm Mauser.\nAlcuni modelli vennero inviati in Svezia, Francia e Stati Uniti per effettuare dei test, ma non si arriv\u00f2 mai ad una vendita cospicua."}
{"id": "4989528", "revid": "1005847", "url": "https://it.wikipedia.org/wiki?curid=4989528", "title": "Elezioni generali in Namibia del 2009", "text": "Le elezioni generali in Namibia del 2009 si tennero il 27 novembre per l'elezione del Presidente e dei membri del Parlamento."}
{"id": "4989529", "revid": "741067", "url": "https://it.wikipedia.org/wiki?curid=4989529", "title": "The Spite Bride", "text": ""}
{"id": "4989530", "revid": "125888644", "url": "https://it.wikipedia.org/wiki?curid=4989530", "title": "Marcus Rohd\u00e9n", "text": "Caratteristiche tecniche.\nMediano di grande spinta e dal buon fiuto per la rete; sa adattarsi anche come centrale. Rare volte \u00e8 stato impiegato come centrocampista di destra.\nCarriera.\nClub.\nInizi di carriera: Skovde e Elfsborg.\nNel 2007 \u00e8 entrato nel settore giovanile dell'Elfsborg, in cui \u00e8 cresciuto fino al 2011 quando ha avuto una breve parentesi in prestito allo Sk\u00f6vde AIK in terza serie nazionale.\nRientrato dal prestito, ha firmato un contratto da professionista con l'Elfsborg, debuttando in Allsvenskan durante il campionato 2012 sotto la guida di J\u00f6rgen Lennartsson. Proprio in quell'anno i gialloneri hanno vinto il titolo nazionale, e Rohd\u00e9n ha contribuito con 2 reti in 22 presenze, partendo per\u00f2 spesso dalla panchina. Durante l'anno seguente \u00e8 entrato stabilmente nell'undici titolare. \u00c8 stato titolare anche in occasione della finale di Coppa di Svezia 2013-2014, vinta 1-0 contro l'Helsingborg.\nArrivo in Italia: Crotone.\nNell'estate 2016 viene acquistato dal Crotone, con il quale debutta nella massima serie italiana il 21 agosto, alla prima giornata, in occasione della sconfitta 1-0 a Bologna; il 14 maggio 2017 segna il suo primo gol con i \"Pitagorici\" contro l'Udinese.\nIl 12 agosto 2018 sigla la sua prima rete in Coppa Italia a scapito del Livorno. Il 26 agosto successivo esordisce in Serie B contro il Cittadella, mentre il 2 settembre arriva la sua prima rete nella competizione, contro il Foggia.\nFrosinone.\nRimasto svincolato, il 13 agosto 2019 si trasferisce ufficialmente al Frosinone firmando un contratto triennale. Esordisce con i ciociari il 28 settembre nella partita interna col Cosenza, mentre il primo gol arriva l'8 febbraio 2020, decidendo la vittoriosa trasferta in casa del Venezia. Il 20 agosto segna, nella finale playoff contro lo Spezia, il gol dell'1-0, inutile per\u00f2 in virt\u00f9 della classifica avulsa, dal momento che all'andata lo Spezia aveva vinto 1-0.\nNazionale.\nDopo aver militato in alcune nazionali giovanili svedesi, nel gennaio 2015 ha esordito con la maglia della nazionale maggiore (seppur rimaneggiata, essendo presenti solo giocatori militanti nei campionati scandinavi) in occasione di un paio di partite amichevoli giocate ad Abu Dhabi.\nViene convocato per i Mondiali 2018, in cui non disputa nessuna delle partite della squadra arrivata ai quarti.\nStatistiche.\nPresenze e reti nei club.\n\"Statistiche aggiornate al 23 febbraio 2022.\""}
{"id": "4989532", "revid": "122751552", "url": "https://it.wikipedia.org/wiki?curid=4989532", "title": "Filippo Beroaldo il Vecchio", "text": "Biografia.\nProfessore di retorica e filosofia presso l'Universit\u00e0 di Bologna dal 1479, \u00e8 celebre soprattutto come commentatore di Apuleio e precettore del figlio di un suo cugino, Filippo Beroaldo il Giovane. Una sua raccolta di testi di Agricoltura del 1503, che oltre a Columella, conteneva le opere di Varrone, Catone e Rutilio Palladio, ebbe un grande successo a livello europeo."}
{"id": "4989540", "revid": "183694", "url": "https://it.wikipedia.org/wiki?curid=4989540", "title": "Filippo Beroaldo il Giovane", "text": "Biografia.\nDocente all'universit\u00e0 di Bologna dal 1498 al 1502 e successivamente alla Sapienza di Roma, nel 1516 divenne bibliotecario della Biblioteca Vaticana.\nPer primo pubblic\u00f2 (1515) gli \"Annales\" di Tacito."}
{"id": "4989542", "revid": "1573940", "url": "https://it.wikipedia.org/wiki?curid=4989542", "title": "Landhaus (Graz)", "text": "Il Landhaus \u00e8 l'antico \"Palazzo della Dieta regionale\" della citt\u00e0 austriaca di Graz, capoluogo della Stiria.\nSorge nella centralissime \"Herrengasse\", la \"Via dei Signori\" e rappresenta un esempio di architettura rinascimentale dell'Europa centrale.\nOggi \u00e8 sede del Consiglio regionale della Stiria.\nStoria.\nNel 1494 il \"Landst\u00e4nde\" del Ducato di Stiria (capo della Dieta regionale) aveva acquistato una casa all'angolo fra \"B\u00fcrgergasse\" (oggi Herrengasse) e \"Landhausgasse\" e vi aveva installato una Cancelleria e una cappella dedicata alla Madonna. Ben presto l'edificio divenne troppo piccolo e gi\u00e0 all'inizio del XVI secolo si constat\u00f2 che lo si doveva ingrandire. Cos\u00ec dal 1500 al 1510 si procedette alla ricostruzione. Si tratta dell'ala pi\u00f9 antica, su \"Schmiedgasse\", e fu il primo edificio rinascimentale della Stiria. Ma lo spazio non era ancora sufficiente, cos\u00ec nel 1519 si procedette all'acquisizione della cosiddetta \"Prueschinkh'sche Freihaus\". Venne cos\u00ec costruito il tratto della sala dei Cavalieri, opera eretta fra il 1527 e il 1531 dagli architetti Balthasar, Hanns e Sebastian Walch. Con l'acquisto di nuovi lotti, fra cui quelli di dominio protestante, nel 1549 il Land della Stiria possedeva tutto un intero blocco su \"Herrengasse\".\nAllora, nel 1555, venne chiamato l'architetto militare italiano Domenico dell'Allio, gi\u00e0 impiegato nella Fortezza di Graz, per riorganizzare, ristrutturare tutto il complesso del Landhaus, e farne un unico palazzo. Dell'Allio present\u00f2 il progetto e cominci\u00f2 il cantiere nel 1557 dalla facciata a bifore su \"Herrengasse\" e prosegu\u00ec col Grande Cortile fastosamente arredato da tre ordini di portici e logge, in uno squisito stile manierista dal sapore gi\u00e0 barocco. Dopo la morte dell'architetto nel 1563, i lavori continuarono per mano dei suoi due capisquadra Benedetto della Porta e Pietro Taddei, che realizzarono il fronte su \"Landhausgasse\". Il Grande cortile venne realizzato fra il 1581 e il 1585 da Antonio e Francesco Marmoro.\nVerso la met\u00e0 del XVII secolo, il tratto sinistro del Landhaus su Herrengasse, venne separato dall'edificio e adibito a \"Zeughaus\", arsenale. \nNel 1740 si procedette alla ristrutturazione del tetto.\nA partire dal 1886 alcuni portici dei cortili vennero murati per volere del Governatore, il conte Gundaker von Wurmbrand, che inizi\u00f2 anche il restauro della facciata, rimuovendo le griglie delle finestre del primo piano. Nel 1890-91 si costru\u00ec un nuovo tratto per ospitare altri uffici, con un passaggio a portici. Nel 1963 il complesso venne interamente restaurato.\nArchitettura e descrizione.\n. Il complesso \u00e8 il risultato di diversi stili e di diversi architetti, che tuttavia ha conservato una certa uniformit\u00e0 stilistica, infatti tutte le aggiunte posteriori sono state integrate accuratamente al patrimonio edilizio preesistente. Il Landhaus racchiude tre cortili: il \"Gro\u00dfen Landhaushof\" (Grande cortile del Landhaus), \"Kleinen Landhaushof\" (Piccolo cortile del Landhaus) e lo \"Zeughaushof\" (Cortile dell'Arsenale, adiacente).\nAla della Cancelleria.\nLa parte pi\u00f9 antica \u00e8 la Cancelleria, il tratto posteriore che d\u00e0 su \"Schmiedgasse\", costruito nel 1500-1510. Ospita al pianterreno una sala a quattro campate con volte a stella, precedentemente progettato con portici. Nel 1889, gli archi in muratura vennero parzialmente riaperti. Al terzo piano sono due soffitti a stucchi del 1650-60, con lo stemma della Stiria, in seguito intonacati vennero riscoperti solo nel 1946-47.\nAla della sala dei Cavalieri.\nIl tratto con pianta a \"L\", all'angolo di \"Schmiedgasse\" con \"Landhausgasse\", venne costruito fra il 1527 e il 1531 e accoglie la grande \"Rittersaal\", la sala dei Cavalieri, alta ben tre piani, e ancora aumentata nel XVII secolo.\nQuest'ala presenta una facciata neo-rinascimentale ispirata a quella di Dell'Allio sul fronte principale. Vi si aprono due portali, uno sul fronte occidentale, in pietra, con arco di transizione dal gotico al rinascimento \u00e8 opera di Hanns Walch (o Hans Schwertigauer da Steyr) del 1531; l'altro sulla parte settentrionale, del 1890 con gli stemmi delle citt\u00e0 di Graz, Leoben, Bruck an der Mur, Marburg an der Drau, Cilli, Pettau, Bad Radkersburg e F\u00fcrstenfeld, sormontati dall'aquila bicipite asburgica.\nAll'interno si trovano una sala al piano terra su massicci pilastri che reggono volte a crociera, concepita per essere aperta sul cortile con portici; e al primo piano la sala dei Cavalieri, precedentemente decorata nel 1651-52 da Stefan Rez, con stemmi, venne riprospettata nel 1744-45 da Josef Hueber. La fastosa decorazione a stucchi, con nicchie, medaglioni, cartigli, fogliami raffiguranti i Segni zodiacali e i Quattro elementi, vennero eseguiti da Pietro Angelo Formentini nel 1746. I due arazzi con i \"Possedimenti dei principi di Eggenberg\" e stemma, sono del secondo Settecento.\nAla principale e Grande cortile.\nIl tratto principale del Landhaus, su \"Herrengasse\", fu costruito nel 1557-65 sui progetti di Domenico dell'Allio. Caratteristica del disegno della facciata di Dell'Allio \u00e8 la parete finestrata con balcone a balaustre, che si trovava al centro. A seguito dell'ampliamento dell'edificio nel 1581-85, ad opera dei fratelli Marmoro, il fronte perse l'originaria simmetria. Sopra il portale principale, infatti, vi \u00e8 un balcone a balaustra, poggiante su mensoloni di pietra. Due ordini di tre finestre doppie si aprono al di sopra, chiuse da una tettoia in rame.\nIl portale di sinistra, ad arco in pietra, reca ai suini lati le cosiddette \"Rumortafel\" del 1588, tavole dalle ricchi cornici di rame ove iscrizioni gotiche vietavano qualsiasi schiamazzo, colpi di spada, di pugnale e di coltello, azzuffarsi e picchiarsi, pena punizioni molto severe. Sopra al portale \u00e8 un fregio con due pantere, emblema di Graz. Attraverso il portale si accede al \"Gro\u00dfen Landhaushof\", il Grande cortile, a tre ordini di portici e logge costituiti da grandi arcate sorrette da pilastri con lesene tuscaniche, balaustre e gallerie a volte a crociera. I bei doccioni a forma di testa di drago, sono stati realizzati in rame nel 1561 da Michael P\u00f6lzl.\nI tetti spioventi e i camini sono originali e in cima svetta la torretta rivestita in rame, eseguita nel 1561 da Valentin Wildauer su modello di Francesco Marmoro.\nNel \"Grande cortile\" si conserva un superbo pozzo con copertura a edicola, realizzato nel 1590 dagli scultori Jeremias Franck von Thoman Auer e Marx Wening. L'edicola, di stile manierista, rappresenta una delle pi\u00f9 importanti opere dell'arte fusoria del bronzo a nord delle Alpi. Si compone di un basamento cilindrico dove s'innestano quattro colonne poggianti su quattro satiri e terminanti in quattro Ninfe. Il gazebo \u00e8 coronato dalla figura di un guerriero.\nLa cappella dell'Assunta.\nL'edificio religioso si trova nell'angolo nord-ovest del Grande cortile. Venne costruita nel 1630-31 su progetto di Bartolomeo di Bosio al posto di una torre scalare demolita nel 1586. La cappella, consacrata nel 1631 all'Assunta, sanciva definitivamente l'espulsione dei nobili protestanti del Ducato di Stiria.\nHa pianta rettangolare con angoli smussati e lungo i lati settentrionale e orientale corre una scalinata a balaustre. Il portale, in pietra, ad arco con obelisco si deve a Giovanni Mamolo. Il tetto della scala e la cupola con lanterna in rame \u00e8 attribuita a Georg Grissler.\nAll'interno si conserva l'Altare maggiore del 1630 opera di Georg Gruesser, la pala dell'Assunzione, coeva, \u00e8 di Hans Heinz."}
{"id": "4989546", "revid": "1005847", "url": "https://it.wikipedia.org/wiki?curid=4989546", "title": "Elezioni generali in Mozambico del 2009", "text": "Le elezioni generali del 2009 in Mozambico si tennero il 28 ottobre per l'elezione del Presidente e dei membri del Parlamento."}
{"id": "4989549", "revid": "741067", "url": "https://it.wikipedia.org/wiki?curid=4989549", "title": "The Soul of Kura San", "text": ""}
{"id": "4989553", "revid": "1573940", "url": "https://it.wikipedia.org/wiki?curid=4989553", "title": "Eicochrysops meryamae", "text": "Eicochrysops meryamae \u00e8 un lepidottero appartenente alla famiglia Lycaenidae, endemico dell'Etiopia."}
{"id": "4989556", "revid": "741067", "url": "https://it.wikipedia.org/wiki?curid=4989556", "title": "Love Never Dies (film 1916)", "text": ""}
{"id": "4989557", "revid": "339392", "url": "https://it.wikipedia.org/wiki?curid=4989557", "title": "Lago di Isola", "text": ""}
{"id": "4989561", "revid": "599013", "url": "https://it.wikipedia.org/wiki?curid=4989561", "title": "Ruri no shima", "text": "Ruri no shima (\u7460\u7483\u306e\u5cf6 l'isola di Ruri) \u00e8 un dorama stagionale prodotto e mandato in onda da Nippon Television nel 2005; \u00e8 stato seguito da uno special trasmesso due anni dopo.\nTrama.\nSulla piccola isola di Hatomi (nome fittizio derivato da Hatoma, appartenente alle Isole Yaeyama) situate nella prefettura di Okinawa, la parte pi\u00f9 meridionale del Giappone, vige uno stato di grave crisi sociale: sono rimasti in appena 49 abitanti. La locale scuola elementare \u00e8 rimasta del tutto priva di allievi ed il signor Nakama va a Tokyo cercando di convincere la famiglia della figlia a far trasferire il nipote: ne riceve per\u00f2 un netto e deciso rifiuto.\nLa chiusura della scuola, unico simbolo di speranza nel futuro, significherebbe la fine definitiva della loro piccola e chiusa societ\u00e0. A questo punto a Nakama non rimane altra soluzione che provare ad adottare un altro bambino da portare con s\u00e9: Ruri \u00e8 un'undicenne pi\u00f9 matura dell'et\u00e0 che porta, ma dal carattere forse un po' difficile e scontroso a causa di una madre che non si occupa molto di lei. Appurate le buone e sincere intenzioni del signor Nakama, la donna finalmente accetta permettendo che la figlia vada a vivere nell'isola.\nL'insegnante locale, Sanae, non pare purtroppo comprendere la bambina la quale si dimostra diffidente per natura non avendo mai ricevuto affetto sincero da parte degli adulti; presto la donna comincia a criticarne aspramente il modo di portare i capelli e l'abbigliamento di Ruri; il loro dissidio finisce con il riverberarsi anche sugli altri membri della comunit\u00e0, che iniziano cos\u00ec a manifestare notevoli dubbi sull'idea avuta da Nakama. Solamente lui e la moglie Megumi continuano a stare fortemente e con entusiasmo dalla parte di Ruri.\nDopo che Kawashima, un uomo strano e misterioso giunto da poco, salva la vita a Ruri che stava rischiando di morire affogata in mare quest diviene l'unico amico e coscienza critica della ragazzina durante la sua esistenza quotidiana nell'isola. Kawashima pare esser fuggito in quell'ambiente sperduto per oscuri motivi."}
{"id": "4989574", "revid": "183694", "url": "https://it.wikipedia.org/wiki?curid=4989574", "title": "Monastero di Santa Maria del Popolo", "text": "Il monastero di Santa Maria del Popolo \u00e8 un antico monastero, ormai ridotto a rudere, situato a Enna.\nStoria.\nLe prime notizie della presenza delle suore del monastero risalgono al 1530. I loro lavori per la chiesa, che fu dedicata a Santa Maria del Popolo, vennero compiuti nel 1740.\nDescrizione.\nSono presenti pitture di Francesco Ciotti da Resuttano (\"Madonna col bambino\", 1739), padre della pittrice Rosa Ciotti (autrice del piano regolatore di Villarosa)."}
{"id": "4989577", "revid": "124123", "url": "https://it.wikipedia.org/wiki?curid=4989577", "title": "Megacle (re)", "text": ""}
{"id": "4989593", "revid": "287204", "url": "https://it.wikipedia.org/wiki?curid=4989593", "title": "Primavera 1995-96", "text": ""}
{"id": "4989594", "revid": "287204", "url": "https://it.wikipedia.org/wiki?curid=4989594", "title": "Primavera 2005-06", "text": ""}
{"id": "4989595", "revid": "287204", "url": "https://it.wikipedia.org/wiki?curid=4989595", "title": "UEFA Champions League 2009-10", "text": ""}
{"id": "4989596", "revid": "287204", "url": "https://it.wikipedia.org/wiki?curid=4989596", "title": "Primavera 2010-11", "text": ""}
{"id": "4989598", "revid": "287204", "url": "https://it.wikipedia.org/wiki?curid=4989598", "title": "Primavera 2011-12", "text": ""}
{"id": "4989607", "revid": "287204", "url": "https://it.wikipedia.org/wiki?curid=4989607", "title": "Coppa Italia Dilettanti 1999-00", "text": ""}
{"id": "4989608", "revid": "287204", "url": "https://it.wikipedia.org/wiki?curid=4989608", "title": "Campionato Primavera 1999-00", "text": ""}
{"id": "4989609", "revid": "287204", "url": "https://it.wikipedia.org/wiki?curid=4989609", "title": "Coppa Italia Dilettanti 2000-01", "text": ""}
{"id": "4989610", "revid": "117337495", "url": "https://it.wikipedia.org/wiki?curid=4989610", "title": "Lorenzo Taliaferro", "text": " Fu scelto nel corso del quarto giro (138\u00ba assoluto) del Draft NFL 2014. Al college gioc\u00f2 a football alla Coastal Carolina University.\nTaliaferro \u00e8 morto improvvisamente nel dicembre 2020, stroncato da un infarto.\nCarriera professionistica.\nBaltimore Ravens.\nTaliaferro fu scelto nel corso del quarto giro (138\u00ba assoluto) del Draft 2014 dai Baltimore Ravens. Debutt\u00f2 come professionista subentrando nella gara della settimana 1 contro i Cincinnati Bengals. Due settimane dopo guid\u00f2 i suoi con 91 yard corse e il suo primo touchdown nella vittoria all'ultimo secondo contro i Cleveland Browns. Anche la domenica successiva and\u00f2 a segno nella vittoria contro i Carolina Panthers. La sua prima stagione si chiuse con 292 yard corse e 4 touchdown in 13 presenze, tutte come riserva di Justin Forsett. Il 1\u00ba settembre 2017 fu svincolato."}
{"id": "4989612", "revid": "287204", "url": "https://it.wikipedia.org/wiki?curid=4989612", "title": "Campionato Primavera 2000-01", "text": ""}
{"id": "4989613", "revid": "287204", "url": "https://it.wikipedia.org/wiki?curid=4989613", "title": "Coppa Italia Dilettanti 2001-02", "text": ""}
{"id": "4989614", "revid": "287204", "url": "https://it.wikipedia.org/wiki?curid=4989614", "title": "Campionato Primavera 2001-02", "text": ""}
{"id": "4989615", "revid": "287204", "url": "https://it.wikipedia.org/wiki?curid=4989615", "title": "Campionato Primavera 2002-03", "text": ""}
{"id": "4989616", "revid": "287204", "url": "https://it.wikipedia.org/wiki?curid=4989616", "title": "Campionato Primavera 2003-04", "text": ""}
{"id": "4989625", "revid": "287204", "url": "https://it.wikipedia.org/wiki?curid=4989625", "title": "Campionato Primavera 2004-05", "text": ""}
{"id": "4989626", "revid": "287204", "url": "https://it.wikipedia.org/wiki?curid=4989626", "title": "Campionato Primavera 2005-06", "text": ""}
{"id": "4989628", "revid": "729019", "url": "https://it.wikipedia.org/wiki?curid=4989628", "title": "Aeroporto di Shijiazhuang-Zhengding", "text": "L'Aeroporto di Shijiazhuang-Zhengding \u00e8 un aeroporto cinese situato nella parte centro orientale del Paese, 32\u00a0km a nord est della stazione ferroviaria della citt\u00e0 di Shijiazhuang, capoluogo della provincia dell'Hebei, lungo l'autostrada G4 Jing Gang Ao Gao Su. La struttura \u00e8 dotata di una pista in asfalto lunga e larga 45\u00a0m, l'altitudine \u00e8 di 71\u00a0m, l'orientamento della pista \u00e8 RWY 15-33, la frequenza radio 123.65 MHz per la torre. L'aeroporto \u00e8 gestito dalla Amministrazione Provinciale dell'Hebei della CAAC ed effettua attivit\u00e0 24 ore al giorno. \u00c8 aperto al traffico commerciale."}
{"id": "4989629", "revid": "599013", "url": "https://it.wikipedia.org/wiki?curid=4989629", "title": "Kokosei Restaurant", "text": "Kokosei Restaurant (\u9ad8\u6821\u751f\u30ec\u30b9\u30c8\u30e9\u30f3K\u014dk\u014dsei Resutoran) \u00e8 un dorama stagionale prodotto e mandato in onda da Nippon Television nel 2011 in 9 episodi; la storia si basa su eventi reali.\nTrama.\nLo chef Shingo, dopo una discussione con un cliente, lascia il suo posto di lavoro a Ginza per accettare l'offerta, propostagli da una vecchia conoscenza, di andare in un liceo in qualit\u00e0 di professore temporaneo per insegnare agli studenti delle scuole superiori a cucinare. Shingo, un cuoco molto esperto, cerca subito di fare del proprio meglio e stimolare i giovani alla propria passione.\nLa cittadina di campagna, ov'\u00e8 nato e cresciuto lo stesso Shingo, ha bisogno in un certo qual modo di essere rivitalizzata ed un ristorantino gestito dagli stessi ragazzi \u00e8 presto aperto: prende il nome di \"Kokosei Restaurant\". Il consiglio comunale pare per\u00f2 opporsi subito fermamente e causare molti problemi."}
{"id": "4989630", "revid": "281944", "url": "https://it.wikipedia.org/wiki?curid=4989630", "title": "Aeroporto di Shijiazhuang", "text": ""}
{"id": "4989631", "revid": "1543377", "url": "https://it.wikipedia.org/wiki?curid=4989631", "title": "Prince Shembo", "text": " Fu scelto nel corso del quarto giro (139\u00ba assoluto) del Draft NFL 2014. Al college gioc\u00f2 a football all'Universit\u00e0 di Notre Dame.\nCarriera professionistica.\nAtlanta Falcons.\nShembo fu scelto nel corso del quarto giro del Draft 2014 dagli Atlanta Falcons. Debutt\u00f2 come professionista subentrando nella settimana 1 contro i New Orleans Saints senza fare registrare alcuna statistica. La settimana successiva contro i Cincinnati Bengals mise a segno i suoi primi sette tackle. La sua prima stagione si chiuse disputando tutte le 16 partite, di cui tre come titolare, con 59 tackle."}
{"id": "4989633", "revid": "544909", "url": "https://it.wikipedia.org/wiki?curid=4989633", "title": "Gravy Train", "text": ""}
{"id": "4989634", "revid": "287204", "url": "https://it.wikipedia.org/wiki?curid=4989634", "title": "UEFA Champions League 2002-03", "text": ""}
{"id": "4989635", "revid": "287204", "url": "https://it.wikipedia.org/wiki?curid=4989635", "title": "Coppa UEFA 2002-03", "text": ""}
{"id": "4989640", "revid": "666668", "url": "https://it.wikipedia.org/wiki?curid=4989640", "title": "Societ\u00e0 Sportiva Napoli Calcio a 5", "text": ""}
{"id": "4989643", "revid": "22475", "url": "https://it.wikipedia.org/wiki?curid=4989643", "title": "Viaggio apostolico di Francesco in Corea del Sud 2014", "text": "Dal 13 al 18 agosto 2014 papa Francesco si \u00e8 recato in viaggio apostolico in Corea del Sud principalmente per presenziare alla VI Giornata della Giovent\u00f9 Asiatica che si \u00e8 tenuta nella diocesi di Daejeon.\n\u00c8 stata la terza visita di un pontefice alla Corea del Sud dopo le due visite di Giovanni Paolo II del 1984 e del 1989.\nPer la prima volta nella storia \u00e8 stato permesso all'aereo papale di sorvolare lo spazio aereo cinese, diversamente da come era successo per i due precedenti viaggi in Corea del Sud di Giovanni Paolo II. Papa Francesco nel momento in cui sorvolava la Cina ha inviato un telegramma al presidente della Repubblica popolare cinese Xi Jinping, implorando la benedizione divina sul popolo cinese.\nAnnuncio.\nL'annuncio del viaggio in Corea \u00e8 stato dato con un comunicato della sala stampa della Santa Sede pubblicato con bollettino del 10 marzo 2014. In seguito, il 13 aprile, Domenica delle Palme, \u00e8 stato lo stesso Papa a confermare il viaggio in Corea in piazza San Pietro, nel corso del passaggio della croce della GMG dai giovani brasiliani ai giovani polacchi in preparazione alla GMG che si terr\u00e0 in Polonia nel 2016."}
{"id": "4989644", "revid": "2373", "url": "https://it.wikipedia.org/wiki?curid=4989644", "title": "Mostro di Hook Island", "text": "Il Mostro di Hook Island \u00e8 una creatura criptide che vivrebbe nella Hook Island, nello stato australiano del Queensland.\nAvvistamento.\nNel 1964 il fotografo francese Robert Le Serrec acquist\u00f2 una barca a motore e decise di trascorrere con la famiglia e con l'amico australiano Henk de Jong, tre mesi di vacanza a Hook Island, in Australia.\nIl 12 dicembre, mentre stavano facendo un'escursione in barca, la moglie di Le Serrec vide una strana creatura sul fondo della laguna della Stonehaven Bay. La creatura venne cos\u00ec descritta: munita di una grande testa, munita di un corpo a forma di serpente della lunghezza di circa 9 metri, di colore prevalentemente nero con strisce trasversali marroni, dotato di una pelle liscia e privo di pinne. Diverse fotografie furono scattate alla creatura.\nLe Serrec e l'amico decisero poi di immergersi sott'acqua e di riprendere con una cinepresa subacquea la creatura. La creatura si mosse verso di loro ed essi, spaventati, fecero subito ritorno sulla barca mentre lo stesso animale si allontanava verso il largo. \nNel marzo 1965 Le Serrec raccont\u00f2 alla rivista australiana \"Everyone\" di aver avvistato e fotografato la strana creatura.\nTeorie.\nIl criptozoologo statunitense Ivan T. Sanderson sostenne inizialmente che la foto fosse vera e che la creatura potesse essere un membro della famiglia dei Synbranchidae, sebbene gli appartenenti a questa famiglia non superino i 60 cm di lunghezza. Dello stesso parere furono i professori Paul Budker e Charles Roux, del Museo di storia naturale di Parigi. \nIl criptozoologo Bernard Heuvelmans sostenne fin dall'inizio che la creatura fosse un evidente falso realizzato con teli neri di plastica. A sostegno di tale tesi rivel\u00f2 il fatto che Le Serrec fosse un tipo inaffidabile, poich\u00e9 aveva lasciato in Francia diversi debiti insoluti. \nSempre secondo Heuvelmans una prova che la creatura fosse un falso stava nel fatto che la maggior parte dei vertebrati, al contrario di quelli della creatura fotografata, hanno gli occhi ai lati della testa. Quando gli fu fatto notare che sono esistiti vertebrati (come i Temnospondyli) con gli occhi nella stessa posizione di quelli dell'animale fotografato, il criptozoologo prefer\u00ec non replicare.\nHeuvelmans sostenne inoltre, senza per\u00f2 averne prove, che l'idea di creare una truffa fosse gi\u00e0 venuta a Le Serrec nel 1959, quando cerc\u00f2 di mettere insieme un gruppo di persone per realizzare una spedizione che si sarebbe rivelata \"economicamente fruttuosa\" e che aveva a che fare con un serpente marino. \nHeuvelmans sostenne poi che per creare la falsa creatura Le Serrec si era visibilmente ispirato al \"Yellow Belly\", un criptide marino la cui esistenza venne ipotizzata dallo stesso Heuvelmans e la cui descrizione era presente nel suo libro \"In the Wake of the Sea-Serpents\". In realt\u00e0 questo libro venne pubblicato nel 1965 solamente dopo l'uscita pubblica delle foto di Le Serrec ed \u00e8 quindi logico credere che sia stato Heuvelmans ad ispirarsi alla storia di Le Serrec per parlare del \"suo\" Yellow Belly.\nIn seguito alle affermazioni rilasciate da Heuvelmans, Sanderson ritratt\u00f2 tutto dicendo che la creatura era solamente un pallone sonda della Marina statunitense e che fin dall'inizio aveva capito che si trattava di un falso.\nDarren Naish, paleontologo inglese, pur non condividendo le teorie di Heuvelmans, ritiene anch'egli che la foto sia un falso e nel 2008 ne ha parlato anche sul suo blog. Il criptozoologo Loren Coleman condivide appieno le affermazioni di Naish ed afferma, senza prove, che Le Serrec \u00e8 un truffatore ricercato dall'Interpol.\nAltri sostenitori della tesi del falso parlano di fotografie ritoccate. \nAltri teorizzano che la creatura sia in realt\u00e0 un banco di pesci strettamente raggruppati tra di loro. Altri ancora che si tratti solamente di un ammasso di alghe.\nConclusioni.\nNonostante il parere spesso contrastante di diversi studiosi o sedicenti tali, ad oggi non \u00e8 possibile affermare con assoluta certezza che la creatura ritratta nelle foto di Le Serrec sia falsa. \u00c8 invece stata confermata l'autenticit\u00e0 delle foto scattate.\n\u00c8 in ogni caso curioso il fatto che non ci sia stato nessun altro avvistamento della creatura.\nLa foto del mostro \u00e8 diventata famosa in tutto il mondo ed \u00e8 spesso utilizzata in libri su questo tema."}
{"id": "4989656", "revid": "329581", "url": "https://it.wikipedia.org/wiki?curid=4989656", "title": "Ivan \u0160uba\u0161i\u0107", "text": "Biografia.\nPartecip\u00f2 alla prima guerra mondiale e, al termine, esercit\u00f2 l'avvocatura ed entr\u00f2 nella vita politica nelle file del Partito Rurale Croato. Nel 1935 fu eletto al Parlamento iugoslavo e nel 1939, grazie all'appoggio di Vladko Ma\u010dek, divenne governatore del Banato autonomo di Croazia, carica che mantenne fino al 1941, quando la Iugoslavia venne invasa. Segu\u00ec il primo ministro Du\u0161an Simovi\u0107 ed il re Pietro II nel loro esilio prima negli Stati Uniti e poi a Londra. Nel maggio 1944, in seguito alle dimissioni di Bo\u017eidar Puri\u0107, fu incaricato dal re di formare il nuovo governo, dal quale escluse ogni rappresentante serbo.\nAlla liberazione di Belgrado, \u0160uba\u0161i\u0107 rientr\u00f2 in Iugoslavia e stipul\u00f2 con Tito un accordo, che fu sottoposto a Londra e a Mosca. Secondo tale accordo \u0160uba\u0161i\u0107 avrebbe dovuto essere il primo presidente della Repubblica Federale Popolare di Croazia. Il 22 gennaio 1945 il re Pietro II lo destitu\u00ec, ma fu costretto a riassumerlo in seguito a manifestazioni popolari.\nFu ministro della Difesa nel primo governo di Tito, ma ben presto si ritir\u00f2 a vita privata. Mor\u00ec a Zagabria il 23 marzo 1955."}
{"id": "4989671", "revid": "287204", "url": "https://it.wikipedia.org/wiki?curid=4989671", "title": "Frantisek Kozik", "text": ""}
{"id": "4989687", "revid": "481666", "url": "https://it.wikipedia.org/wiki?curid=4989687", "title": "Molly Make-Believe", "text": ""}
{"id": "4989690", "revid": "107545739", "url": "https://it.wikipedia.org/wiki?curid=4989690", "title": "Rebound (serie televisiva)", "text": " \u00e8 un dorama stagionale prodotto e mandato in onda da Nippon Television nel 2011 in 10 puntate.\nTrama.\nNobuko \u00e8 cresciuta coi genitori che gestiscono un ristorante il quale serve soprattutto tonkatsu: a forza di mangiare fritture e dolci a poco pi\u00f9 di 20 anni la ragazza si trova in una situazione che sfiora l'obesit\u00e0.\nA seguito di un rapporto sentimentale rivelatosi del tutto fallimentare Nobuko d\u00e0 inizio ad una svolta radicale della propria esistenza, questo grazie ad una dieta ferrea che la conduce verso una forma perfetta; contemporaneamente comincia anche a lavorare per una rivista di moda. Tutto pare seguire il percorso programmato in anticipo dalla giovane, fino a che non gli accade d'incontrare Taiichi, un bel pasticciere.\nPurtroppo Nobuko prova un'irresistibile attrazione nei confronti di tutti i tipi di dolciumi, e quando comincia a mangiarne non riesce pi\u00f9 a smettere. Al posto di lavoro l'hanno gi\u00e0 avvertita che se comincia a metter su peso verr\u00e0 di sicuro licenziata in tronco. Nobuko purtroppo \u00e8 fortemente innamorata sia di Taiichi che delle sue ottime torte."}
{"id": "4989693", "revid": "767487", "url": "https://it.wikipedia.org/wiki?curid=4989693", "title": "Molly Make-Believe (film)", "text": "Molly Make-Believe \u00e8 un film muto del 1916 diretto da J. Searle Dawley. Interpretato da Marguerite Clark, il film \u00e8 un adattamento per lo schermo di un popolare romanzo dell'epoca di Eleanor Hallowell Abbott.\nTrama.\nMolly, per mantenersi insieme al fratellino, lavora come scrivano in un'agenzia dove chi vuole pu\u00f2 chiedere di avere un corrispondente, una sorta di amico di penna. Uno dei primi sottoscrittori \u00e8 Carl Stanton, un uomo molto ricco ma infelice, perch\u00e9 la sua fidanzata del Sud, Cornelia Bartlett, non gli manda mai una lettera. Molly \u00e8 incaricata di scrivergli al posto di Cornelia e tra i due inizia una fitta corrispondenza. Un giorno arriva finalmente una lettera di Cornelia ma solo per annunciargli che vuole rompere il loro fidanzamento. Carl, allora, vuole conoscere la sua corrispondente: Molly \u00e8 esattamente come lui se l'era sempre immaginata, cos\u00ec lui non ha alcun dubbio e la chiede subito in moglie.\nProduzione.\nIl film fu prodotto dalla Famous Players Film Company.\nDistribuzione.\nDistribuito dalla Famous Players-Lasky Corporation e Paramount Pictures, il film usc\u00ec nelle sale cinematografiche USA il 16 aprile 1916."}
{"id": "4989707", "revid": "287204", "url": "https://it.wikipedia.org/wiki?curid=4989707", "title": "Campionato Primavera 2010-11", "text": ""}
{"id": "4989709", "revid": "767487", "url": "https://it.wikipedia.org/wiki?curid=4989709", "title": "Liar Game - The Final Stage", "text": "Liar Game - The Final Stage ( \u30e9\u30a4\u30a2\u30fc\u30b2\u30fc\u30e0 \u30b6\u30fb\u30d5\u30a1\u30a4\u30ca\u30eb\u30b9\u30c6\u30fc\u30b8 Rai\u0101 G\u0113mu: Za Fainaru Sut\u0113ji) \u00e8 un film del 2010 diretto da Hiroaki Matsuyama.\nLa pellicola continua la vicenda raccontata nelle due stagioni del dorama trasmesso da Fuji TV col titolo di \"Liar Game\". Anche il film, cos\u00ec come la serie TV, ha i due stessi protagonisti, Erika Toda e Sh\u014dta Matsuda.\nTrama.\nAnche se ormai \u00e8 in grado di ritirarsi felicemente dal torneo, Nao sceglie invece di collaborare ancora una volta con Shinichi; assieme ad altri nove giocatori entrano dunque nella fase finale del \"Liar Game\". Al vincitore sar\u00e0 assegnato come premio un assegno miliardario.\nTutti i contendenti vengono anche informati che, se riuscissero ad operare in armonia tra loro, potrebbero anche diventare tutti vincitori; tuttavia le probabilit\u00e0 di vincita di ognuno sono presto minacciate da un misterioso giocatore conosciuto come \"X\". Questi trama per sabotare la fiducia l'uno dell'altro."}
{"id": "4989711", "revid": "1005847", "url": "https://it.wikipedia.org/wiki?curid=4989711", "title": "Elezioni generali in Namibia del 2014", "text": "Le elezioni generali in Namibia del 2014 si tennero il 28 novembre per l'elezione del Presidente e dei membri del Parlamento."}
{"id": "4989721", "revid": "287204", "url": "https://it.wikipedia.org/wiki?curid=4989721", "title": "Dodge 30-35", "text": "La 30-35 \u00e8 un'autovettura prodotta dalla Dodge dal 1914 al 1916. Fu il primo modello realizzato dalla casa automobilistica statunitense. Venne presentato al pubblico il 14 novembre 1914.\nStoria.\nLa Dodge 30-35 era dotata di un motore a valvole laterali e quattro cilindri in linea da 3.479 cm\u00b3 di cilindrata che erogava 35 CV di potenza. La potenza fiscale era di 30 CV. Dalla combinazione dei due tipi di potenza, deriv\u00f2 il nome della vettura. Il propulsore era anteriore, mentre la trazione era posteriore. Il cambio era a tre rapporti mentre la frizione era cono di cuoio. I freni erano meccanici e agivano sulle ruote posteriori.\nAl debutto era offerta solo in versione torpedo quattro porte, mentre dal gennaio del 1915 fu disponibile anche la versione roadster due porte. In occasione del lancio di quest'ultima versione, il modello fu dotato di fanali elettrici.\nLa Dodge 30-35 fu sostituita dalla 30 dopo 116.400 esemplari prodotti. Tra essi, ci furono 150 modelli forniti all'US Army. Un esemplare di Dodge 30-35 fu posseduto da Pancho Villa."}
{"id": "4989723", "revid": "228587", "url": "https://it.wikipedia.org/wiki?curid=4989723", "title": "National Book Critics Circle Award", "text": "I National Book Critics Circle Awards (NBCC Awards) sono una serie di premi letterari assegnati annualmente dal National Book Critics Circle per promuovere \"i migliori libri e le migliori recensioni pubblicate in inglese\".\nI premi vennero annunciati e presentati per la prima volta il 16 gennaio 1976.\nCi sono sei tipologie di premi per i libri pubblicati negli Stati Uniti nell'anno precedente: narrativa, saggistica, poesia, memorie/autobiografia, biografia e critica. Il premio per le biografie e le autobiografie venne introdotto nel 1983, ed inizialmente formava un'unica categoria. Dal 2004 vennero divisi in due riconoscimenti separati. Dal 2014 verr\u00e0 assegnato anche un premio speciale \"opera prima\", chiamato John Leonard Award in onore del critico letterario e fondatore del \"National Book Critics Circle\" John Leonard, morto nel 2008.\nNon vengono considerati i libri di cucina, i manuali di auto-aiuto, i libri illustrati, le opere di consultazione e i libri per bambini. Si considerano invece le traduzioni, le raccolte di racconti o di saggi, libri autopubblicati e ogni altro titolo che rientra nelle sei categorie indicate.\nI giudici sono i direttori volontari del \"National Book Critics Circle\", 24 membri che restano in carica tre anni. Ogni anno ne vengono eletti 8 detti \"recensori e revisori delle recensioni\".\nVincitori.\nJohn Leonard Award.\nPremio per l'opera prima\nIvan Sandrof Lifetime Achievement Award.\nIvan Sandrof \u00e8 stato uno dei fondatori del \"National Book Critics Circle\", nonch\u00e9 primo presidente.\nIl Sandrof Award \u00e8 chiamato anche \"Ivan Sandrof Award for Lifetime Achievement in Publishing\" e \"Ivan Sandrof Award, Contribution to American Arts &amp; Letters\".\nNona Balakian Citation for Excellence in Reviewing.\nIl Balakian Citation \u00e8 un premio annuale. \u00c8 in onore di Nona Balakian, il terzo dei fondatori del \"National Book Critics Circle\".\nPer 43 years, Balakian ha fatto parte dello staff del \"New York Times Book Review\". \nI finalisti in corsa per il premio sono cinque, e uno di loro viene poi scelto come vincitore. Questo premio \u00e8 stato descritto come \u201cil premio pi\u00f9 prestigioso del Paese per la critica libraria\u201d."}
{"id": "4989727", "revid": "1494169", "url": "https://it.wikipedia.org/wiki?curid=4989727", "title": "Farag", "text": ""}
{"id": "4989728", "revid": "61051", "url": "https://it.wikipedia.org/wiki?curid=4989728", "title": "Farago", "text": ""}
{"id": "4989729", "revid": "599013", "url": "https://it.wikipedia.org/wiki?curid=4989729", "title": "Farag\u00f2", "text": ""}
{"id": "4989730", "revid": "599013", "url": "https://it.wikipedia.org/wiki?curid=4989730", "title": "Farag\u00f3", "text": ""}
{"id": "4989733", "revid": "938", "url": "https://it.wikipedia.org/wiki?curid=4989733", "title": "Pier Antonio Panzeri", "text": ""}
{"id": "4989735", "revid": "124123", "url": "https://it.wikipedia.org/wiki?curid=4989735", "title": "Reinhard Wenskus", "text": "Inizi\u00f2 i suoi studi universitari a Marburgo nel 1949. Si abilit\u00f2 nel 1959, con la sua opera principale, \"Stammesbildung und Verfassung\", pubblicata nel 1961. Nel 1963 divenne professore ordinario di Storia medievale presso l'Universit\u00e0 di Gottinga, dove rimase fino al 1981, anno del pensionamento. "}
{"id": "4989737", "revid": "1543377", "url": "https://it.wikipedia.org/wiki?curid=4989737", "title": "Autostrada ferroviaria alpina", "text": "L\u2019autostrada ferroviaria alpina (AFA) \u00e8 un servizio di trasporto di autocarri su vagoni ferroviari speciali che viaggiano lungo un percorso di 175 chilometri tra l'Italia e la Francia attraverso il traforo ferroviario del Frejus.\nStoria.\nIl servizio \u00e8 stato avviato il 4 novembre 2003 da una societ\u00e0 di diritto privato, Autostrada ferroviaria alpina, di propriet\u00e0 di Trenitalia e SNCF, e consiste in quattro treni giornalieri tra le due piattaforme di carico e scarico situate a Orbassano (Italia) e Aiton (Francia). A causa di alcune limitazioni sulla linea, fino al 2007 solo i camion cisterna potevano utilizzare il servizio.\nL'autostrada ferroviaria alpina \u00e8 stata finanziata dagli Stati italiano e francese, con l'accordo dell'Unione europea, per un periodo di prova fino al 2006. Nell'autunno del 2008 il tasso di riempimento dei quattro convoglio giornalieri \u00e8 arrivato vicino al 100%. Nonostante il forte calo del trasporto merci, sia ferroviario che stradale, il 100.000\u00ba camion \u00e8 stato trasportato nel luglio del 2009 e il tasso di riempimento rimane relativamente elevato (superiore al 70%).\nDopo l'incendio del traforo stradale del Frejus del 4 giugno 2005, che ha portato alla chiusura della galleria e ad una drastica diminuzione della capacit\u00e0 di transito autostradale attraverso le Alpi, incluso il trasporto merci, vengono studiate alcune misure per aumentare la capacit\u00e0 del servizio ferroviario; in particolare viene aggiunto un quinto treno giornaliero. Tra i limiti vi \u00e8 la capacit\u00e0 ridotta della linea, poich\u00e9 al momento viene utilizzato un solo binario nel traforo del Frejus a causa di lavori in corso, e per la necessit\u00e0 di garantire la continuit\u00e0 del traffico ferroviario passeggeri.\nMateriale rotabile.\nPer il servizio vengono utilizzati vagoni di tipo Modalohr prodotti dall'azienda francese Lohr Industrie. Questi carri hanno il piano ribassato girevole per consentire il caricamento e lo scaricamento simultaneo di tutto il convoglio e possono essere caricati sia con i camion completi (motrice e rimorchio sganciati), che con i soli rimorchi. Come locomotive vengono utilizzate alcune BB\u00a036000 modificate (denominate BB\u00a036200 e BB\u00a036300), anch'esse di produzione francese."}
{"id": "4989746", "revid": "36426", "url": "https://it.wikipedia.org/wiki?curid=4989746", "title": "Palazzo Ducale (Villarosa)", "text": "Il palazzo ducale \u00e8 situato a Villarosa, in Sicilia, presso piazza San Francesco.\nStoria e descrizione.\nIl palazzo ducale \u00e8 stato costruito nel 1762 dai duchi Notarbartolo. Esso fu la settecentesca residenza di campagna e di amministrazione del duca Placido Notarbartolo, fondatore di Villarosa.\nAll'interno del edificio antico \u00e8 presente un quadro murale raffigurante il mezzo busto del Duca Placido Notarbartolo ed un affresco murale da Rosa Ciotti rappresentante Santa Rosalia."}
{"id": "4989747", "revid": "767487", "url": "https://it.wikipedia.org/wiki?curid=4989747", "title": "Broadway Calls", "text": "I Broadway Calls sono un gruppo musicale formatosi nel 2005 a Rainier, nell'Oregon."}
{"id": "4989750", "revid": "1140113", "url": "https://it.wikipedia.org/wiki?curid=4989750", "title": "Stazzema (Stazzema)", "text": "Stazzema \u00e8 una frazione dell'omonimo comune sparso, del quale per\u00f2 non costituisce il capoluogo, che \u00e8 invece Pontestazzemese.\nGeografia fisica.\nAntichissimo borgo dell'alta Versilia, posto a 450 metri d'altitudine sulla piazza dell'antica pieve, ma il punto pi\u00f9 alto lo si raggiunge sulla sommit\u00e0 del suo colle, chiamato \"Al Monte\", che raggiunge un'altezza di 635 metri."}
{"id": "4989754", "revid": "287204", "url": "https://it.wikipedia.org/wiki?curid=4989754", "title": "Campionato Primavera 2011-12", "text": ""}
{"id": "4989756", "revid": "599013", "url": "https://it.wikipedia.org/wiki?curid=4989756", "title": "Sabu (film)", "text": "Sabu \u00e8 un film giapponese del 2002 diretto da Takashi Miike; la storia \u00e8 un adattamento dell'omonimo romanzo di formazione dello scrittore Sh\u016bgor\u014d Yamamoto.\nIncriminato per un crimine che non ha commesso, Eiji \u00e8 soggetto alla dura realt\u00e0 carceraria: nell'isola Ishikawa vige un sistema penitenziario basato sul lavoro forzoso. Sabu, un vecchio amico, pare esser l'unico a continuare ad aver fiducia in lui.\nTrama.\nSabu ed Eiji sono stati fortemente legati fin da quando erano piccoli, assieme hanno fatto anche il primo lavoretto come commessi in un negozio di ombrelli; ad un certo punto per\u00f2 Eiji viene falsamente accusato di essere un ladro e finisce in un campo di lavoro isolato dal resto del mondo. La sua vita rischia cos\u00ec di venir completamente consumata.\nCi\u00f2 che sostiene ancora Eiji \u00e8 solamente il desiderio di potersi un giorno vendicare; Sabu intanto continua fedelmente a sostenerlo e fargli visita. Eiji si fa molti amici, che gl'insegnano come combattere e superare le difficolt\u00e0. Dopo molti anni, quando sta per esser rimesso in libert\u00e0, proprio a Sabu tocca il compito di rivelargli un fatto che rischia di condurre alla pazzia l'amico."}
{"id": "4989758", "revid": "1439131", "url": "https://it.wikipedia.org/wiki?curid=4989758", "title": "Dodge 116", "text": "La 116 \u00e8 un'autovettura mid-size prodotta dalla Dodge dal 1923 al 1925. Venne presentata al pubblico nel giugno del 1922 per il model year 1923.\nStoria.\nCome la Dodge 30, cio\u00e8 il modello che sostitu\u00ec, la 116 era dotata di un motore a valvole laterali e quattro cilindri in linea da 3.479 cm\u00b3 di cilindrata che erogava 35 CV di potenza. Il propulsore era anteriore, mentre la trazione era posteriore. Il cambio era a tre rapporti mentre la frizione era monodisco a secco. I freni erano meccanici e agivano sulle ruote posteriori.\nAl debutto la 116 offerta in versione torpedo quattro porte, roadster due porte, berlina quattro porte, coup\u00e9 due porte e furgonetta tre porte. A differenza dei due modelli Dodge che la precedettero, la 116 era disponibile in due allestimenti, lo \"Standard\" ed il \"Custom\". Quest'ultimo era caratterizzato da un equipaggiamento superiore e da finiture migliori. Sulla 116, per la prima volta sul mercato statunitense, debutt\u00f2 il corpo vettura completamente in acciaio, Questi ultimi, precedentemente, erano infatti realizzati in acciaio e legno.\nNel 1924 il modello fui completamente rivisto ed il passo fu aumentato da 2.896 mm a 2.946 mm. Nell'occasione fu introdotto l'allestimento \"Special\". Rispetto all'allestimento \"Standard\", l'allestimento \"Special\" era caratterizzato da finiture analoghe e da un equipaggiamento migliore. Ad esempio, era dotato di tergicristalli automatici. Nell'occasione fu aggiunta all'offerta la versione landaulet.\nNel 1925 il modello rimase immutato. I tergicristalli automatici diventarono di serie su tutti i modelli sostituendo quelli azionati a mano. Nell'occasione fu aggiunta all'offerta la versione familiare cinque porte.\nLa Dodge 116 fu sostituita dalla Dodge 126 dopo 580.108 esemplari prodotti."}
{"id": "4989761", "revid": "1305772", "url": "https://it.wikipedia.org/wiki?curid=4989761", "title": "La Morte", "text": ""}
{"id": "4989762", "revid": "33689", "url": "https://it.wikipedia.org/wiki?curid=4989762", "title": "Eurinoe", "text": "Biografia.\nEurinoe era figlia del re di Macedonia Aminta III e di sua moglie Euridice I. I suoi fratelli, che sarebbero tutti saliti, in tempi diversi, sul trono di Pella, erano Alessandro II, Perdicca III e Filippo II.\nSecondo la testimonianza di Giustino, il marito di Eurinoe (identificato dagli storici moderni come Tolomeo di Aloro) congiur\u00f2 assieme alla suocera Euridice, madre della stessa Eurinoe, per uccidere il re Aminta. Giustino racconta che fu proprio Eurinoe a rivelare al padre la trama della madre e del marito. Aminta prefer\u00ec evitare lo scandalo e perdonare la moglie e il genero, che oltre a tramare per la sua morte avevano una relazione fra loro.\nPoco tempo dopo, per\u00f2, Aminta mor\u00ec per cause naturali e gli succedette al trono il figlio primogenito Alessandro II (370 a.C.), che due anni dopo fu ucciso da Tolomeo di Aloro, il quale spos\u00f2 Euridice per assicurarsi la reggenza al trono di Macedonia in nome di Perdicca III, fratello minorenne di Alessandro (368 a.C.). Questo matrimonio tra Tolomeo ed Euridice fa appunto supporre agli storici moderni che Tolomeo di Aloro e il marito di Eurinoe (e amante di Euridice), che aveva precedentemente tramato contro Aminta per ottenere il trono, fossero in realt\u00e0 la stessa persona.\nAl tempo del matrimonio di Tolomeo con la suocera Euridice, probabilmente Eurinoe era gi\u00e0 morta. Filosseno, il figlio di Tolomeo che fu inviato a Tebe come ostaggio in seguito agli accordi tra il reggente macedone e Pelopida (che era intervenuto dopo l'assassinio di Alessandro in aiuto dei suoi sostenitori confermando per\u00f2 la reggenza di Tolomeo in cambio della sua promessa di lasciare il trono a Perdicca quando questi sarebbe divenuto maggiorenne), era probabilmente figlio della stessa Eurinoe."}
{"id": "4989766", "revid": "767487", "url": "https://it.wikipedia.org/wiki?curid=4989766", "title": "Dear and the Headlights", "text": "I Dear and the Headlights sono stati un gruppo musicale statunitense formatosi nel 2005 a Phoenix, in Arizona, e scioltosi nel 2011."}
{"id": "4989768", "revid": "1522738", "url": "https://it.wikipedia.org/wiki?curid=4989768", "title": "Elezioni generali in Sierra Leone del 2012", "text": "Le elezioni generali in Sierra Leone del 2012 si tennero il 17 novembre per l'elezione del Presidente e il rinnovo del Parlamento."}
{"id": "4989770", "revid": "300067", "url": "https://it.wikipedia.org/wiki?curid=4989770", "title": "Continental Basketball Association 1987-1988", "text": "La stagione CBA 1987-88 fu la 42\u00aa della Continental Basketball Association. Parteciparono 12 squadre divise in due gironi.\nRispetto alla stagione precedente si aggiunsero i Quad City Thunder. I Wisconsin Flyers si trasferirono a Rochester, cambiando nome in Rochester Flyers. I Cincinnati Slammers si trasferirono a Cedar Rapids, divendando i Cedar Rapids Silver Bullets, ma rimasero inattivi per la stagione."}
{"id": "4989773", "revid": "1305772", "url": "https://it.wikipedia.org/wiki?curid=4989773", "title": "Partito Democratico Popolare", "text": "Partito Democratico Popolare pu\u00f2 riferirsi alle seguenti formazioni."}
{"id": "4989782", "revid": "64860", "url": "https://it.wikipedia.org/wiki?curid=4989782", "title": "Nella mia citt\u00e0/Come Monna Lisa", "text": "Nella mia citt\u00e0/Come Monna Lisa \u00e8 un 45 giri del cantautore pop italiano Mango, pubblicato nel 1990 dall'etichetta discografica Fonit Cetra.\nIl disco ha raggiunto la sesta posizione nella classifica dei singoli pi\u00f9 venduti in Italia.\nNella mia citt\u00e0.\n\"Nella mia citt\u00e0\" \u00e8 il brano contenuto sul lato A, scritto da Mango e Mogol e arrangiato da Geoff Westley. \nCome Monna Lisa.\n\"Come Monna Lisa\" \u00e8 sul lato B del singolo, scritto dagli stessi autori. Il brano \u00e8 stato reinterpretato in lingua greca dalla cantante Eleutheria Arvanitak\u012b, con il titolo \"Min orkizesai\", tratto dalla compilation \"Dinata 1986\u20132007\"."}
{"id": "4989783", "revid": "729019", "url": "https://it.wikipedia.org/wiki?curid=4989783", "title": "Paolo Racagni", "text": "Tenente degli Alpini durante la prima guerra mondiale, fu decorato della medaglia d'oro al valor militare alla memoria.\nBiografia.\nNacque a Parma dal Generale Camillo Racagni e Maria Luisa De Luchi.\nSi laure\u00f2 ingegnere e architetto al Regio Politecnico di Torino.\nSi arruol\u00f2 nel 1915 e come ufficiale di complemento degli Alpini, prima con il grado di Sottotenente, poi con quello di Tenente, fu comandante della 186\u00aa sezione mitragliatrici, inquadrato nel 3\u00ba Reggimento, prima nel Battaglione \"Pinerolo\" e poi nel neo costituito Battaglione \"Moncenisio\". Mor\u00ec il 19 maggio 1917 nell'ospedale da campo numero 36 a Corno di Rosazzo in seguito alle ferite ricevute sul monte Vodice durante il combattimento nella decima battaglia dell'Isonzo.\nIl 15 giugno 1918 venne decorato della Medaglia d'oro al valor militare alla memoria.\nA Parma gli \u00e8 intitolata via Paolo Racagni, nel quartiere Pablo. Al n. 33 della stessa via \u00e8 situata la scuola primaria Paolo Racagni."}
{"id": "4989785", "revid": "36426", "url": "https://it.wikipedia.org/wiki?curid=4989785", "title": "Concattedrale di Santa Maria Assunta (Conza della Campania)", "text": "La concattedrale di Santa Maria Assunta \u00e8 il principale luogo di culto cattolico di Conza della Campania e concattedrale dell'arcidiocesi di Sant'Angelo dei Lombardi-Conza-Nusco-Bisaccia.\nStoria e descrizione.\nL'attuale concattedrale sorge al centro del nuovo insediamento di Conza della Campania ed \u00e8 stata edificata per sostituire l'antica cattedrale di Conza, distrutta dopo il terremoto dell'Irpinia del 23 novembre 1980. \nIl nuovo e moderno edificio, la cui costruzione \u00e8 iniziata nel 1998 e che \u00e8 stato aperto al culto nel 2003, \u00e8 costituito da una grande aula circolare, sovrastata da una cupola con struttura in cemento armato sorretta da dodici colonne, i costoloni sll'esterno sono ricoperti di lamine d'acciaio, gli spicchi della cupola in lamine di rame. \nLa chiesa accoglie i resti dell'antica cattedrale, tra cui il fonte battesimale in pietra del XVIII secolo, costituito da una vasca circolare sorretta da un piedistallo con stemma episcopale a bassorilievo. Sulla sinistra si trovano il sarcofago medievale che accoglie i resti mortali di Sant'Erberto e alcune statue lignee, recuperate fra le rovine dell'antica chiesa. Le grandi vetrate artistiche della chiesa sono opera dell'atelier dell'artista Albano Poli di Verona."}
{"id": "4989786", "revid": "1310927", "url": "https://it.wikipedia.org/wiki?curid=4989786", "title": "Besart Abdurahimi", "text": "Carriera.\nClub.\nIl 6 agosto 2014 viene acquistato a titolo definitivo per 600.000 euro dalla squadra belga del , con cui firma un contratto triennale con scadenza il 30 giugno 2017. Fa il suo debutto nella massima serie del campionato belga il 16 agosto 2014 nella vittoria casalinga contro il , partita nella quale realizza anche una rete.\nNazionale.\nHa esordito con la nazionale macedone il 26 maggio 2014 nell'amichevole Macedonia- (0-2).\nIl 9 ottobre 2014 nei minuti finali di Macedonia-, partita valida per le qualificazioni all'Europeo 2016, segna il gol del definitivo 3-2 realizzando la sua prima rete in nazionale."}
{"id": "4989787", "revid": "148107", "url": "https://it.wikipedia.org/wiki?curid=4989787", "title": "Pirosolfato di sodio", "text": "Il pirosolfato di sodio (o disolfato di sodio) \u00e8 il sale di sodio dell'acido disolforico (o acido pirosolforico) di formula Na2S2O7, che in condizioni normali si presenta come un solido cristallino incolore.\nSintesi e reazioni del composto.\nIl composto si ottiene per pirolisi dell'Idrogenosolfato di sodio ad una temperatura superiore a quella di fusione, in modo da provocare l'eliminazione di una molecola d'acqua. Inoltre, per riscaldamento a temperature pi\u00f9 alte, il pirosolfato di sodio si decompone in solfato di sodio liberando anidride solforica. Questa reazione \u00e8 dunque utilizzata anche per la sintesi dell'anidride solforica, in cui il pirosolfato di sodio \u00e8 uno stadio intermedio:\nLa prima reazione \u00e8 reversibile, e infatti il pirosolfato di sodio in soluzione acquosa \u00e8 instabile e si idrolizza generando due ioni solfato e due ioni ossonio, oltre a due ioni di sodio; le soluzioni di disolfato di sodio sono quindi particolarmente acide.\nIl pirosolfato di sodio, come anche gli altri sali del pirosolfato, viene utilizzato in chimica analitica per solubilizzare gli ossidi metallici difficilmente solubili negli acidi, come l'ossido di alluminio calcinato. I pirosolfati agiscono infatti trasformandosi in solfati solubili."}
{"id": "4989788", "revid": "125815031", "url": "https://it.wikipedia.org/wiki?curid=4989788", "title": "Taulant Seferi", "text": "Biografia.\nNato e cresciuto a Kumanovo in Macedonia ma \u00e8 di origini albanesi.\nCarriera.\nClub.\nNella stagione 2013-2014 ha esordito nella massima serie del campionato macedone con il . Il 14 febbraio 2015 fa il suo esordio nella Super League (Svizzera) con la maglia dello .\nNazionale.\nHa esordito con la nazionale maggiore macedone il 26 maggio 2014 nella partita amichevole contro il , terminata con una sconfitta per 0 a 2.\nStatistiche.\nPresenze e reti nei club.\n\"Statistiche aggiornate al 9 maggio 2021.\"\nCronologia presenze e reti in nazionale.\n "}
{"id": "4989789", "revid": "880827", "url": "https://it.wikipedia.org/wiki?curid=4989789", "title": "Concattedrale di Conza della Campania", "text": ""}
{"id": "4989790", "revid": "30610", "url": "https://it.wikipedia.org/wiki?curid=4989790", "title": "Ardian Cuculi", "text": "Biografia.\nNato in Macedonia, ma \u00e8 di etnia albanese, possiede anche il passaporto albanese.\nCarriera.\nClub.\nHa giocato nella massima serie del campionato macedone con varie squadre.\nNazionale.\nHa esordito con la nazionale macedone il 26 maggio 2014 nella partita amichevole tra Macedonia-Camerun (0-2)."}
{"id": "4989791", "revid": "287204", "url": "https://it.wikipedia.org/wiki?curid=4989791", "title": "Dodge 126", "text": "La 126 \u00e8 un'autovettura mid-size prodotta dalla Dodge dal 1926 al 1927. Venne presentata al pubblico nel luglio del 1925 per il model year 1926.\nStoria.\nCome la Dodge 116, cio\u00e8 il modello che sostitu\u00ec, la 126 era dotata di un motore a valvole laterali e quattro cilindri in linea da 3.479 cm\u00b3 di cilindrata che erogava 35 CV di potenza. Il propulsore era anteriore, mentre la trazione era posteriore. Il cambio era a tre rapporti mentre la frizione era monodisco a secco. I freni erano meccanici e agivano sulle ruote posteriori.\nAl debutto la 126 offerta in versione torpedo quattro porte, roadster due porte, berlina quattro porte, e coup\u00e9 due porte, landaulet quattro porte, familiare cinque porte e cabriolet due porte. La 126 era disponibile in diversi allestimenti: lo \"Standard\", che era quello base, lo \"Special\", che era quello medio, il \"Custom\", che era quello di livello pi\u00f9 elevato, e il \"Deluxe/Sport\", che era quello sportivo.\nLa Dodge 126 fu sostituita dalla Dodge Fast Four dopo 394.870 esemplari prodotti."}
{"id": "4989793", "revid": "287204", "url": "https://it.wikipedia.org/wiki?curid=4989793", "title": "Gaspare Bonciani", "text": "Appartenente alla famiglia Bonciani, fu un personaggio di spicco alla corte della regina di Napoli Giovanna II d'Angi\u00f2-Durazzo.\nEbbe un ruolo di primo piano, non solo per le sue potenti risorse di banchiere e capo di una ricca compagnia mercantile, ma anche per la sua affidabilit\u00e0 quale amministratore del pubblico erario e, forse soprattutto, per la sua attivit\u00e0 diplomatica.\nAttivit\u00e0 amministrativa.\nAlla morte del fratello Ladislao nel 1414, Giovanna II si trov\u00f2 a regnare in un periodo di corruzione e decadenza. A Napoli il monopolio del commercio e delle finanze era saldamente nelle mani dei mercanti e banchieri fiorentini. Tra questi, il pi\u00f9 potente e avveduto fu Gaspare Bonciani, giunto a Napoli proprio all'inizio del regno di Giovanna II. Da lei guadagn\u00f2 dapprima importanti privilegi e poi una crescente fiducia e riconoscenza, in ragione dei suoi prestiti sempre pi\u00f9 ingenti e della sua comprovata fedelt\u00e0. La regina concesse anche ad alcuni familiari di Gaspare incarichi di prestigio in ambito amministrativo, finanziario e giudiziario. Secondo testimonianze dell'epoca, sarebbe stato connotato come Vicer\u00e9 di Napoli.\nFu in stretti rapporti con Giacomo Cotrugli di cui si serv\u00ec per produrre gran parte della moneta d'argento emessa nella zecca di Napoli con l'argento importato da Ragusa.\nAttivit\u00e0 diplomatica.\nL'attivit\u00e0 diplomatica di Gaspare Bonciani al servizio di Giovanna II risult\u00f2 utile alle sorti del regno in un periodo di trame e intrighi che mettevano spesso a repentaglio, oltre che la sovranit\u00e0, l'incolumit\u00e0 e la vita stessa della Regina. Persuase il riluttante Braccio da Montone a difendere la regina assediata a Casanova da Muzio Attendolo Sforza (1421), fino a una richiesta di aiuto, di fronte all'avanzata aragonese, da rivolgere a Cosimo de' Medici (1435), al quale la regina aveva dimostrato in precedenza un'aperta ostilit\u00e0."}
{"id": "4989798", "revid": "599013", "url": "https://it.wikipedia.org/wiki?curid=4989798", "title": "The Social Secretary", "text": ""}
{"id": "4989802", "revid": "1305772", "url": "https://it.wikipedia.org/wiki?curid=4989802", "title": "Gongylus", "text": "Gongylus pu\u00f2 riferirsi a:"}
{"id": "4989803", "revid": "991694", "url": "https://it.wikipedia.org/wiki?curid=4989803", "title": "Disolfato di sodio", "text": ""}
{"id": "4989804", "revid": "767487", "url": "https://it.wikipedia.org/wiki?curid=4989804", "title": "The Social Secretary (film 1916)", "text": "The Social Secretary \u00e8 un film muto del 1916 diretto da John Emerson che aveva come assistente alla regia Erich von Stroheim. Il film, sceneggiato dallo stesso regista e dalla moglie Anita Loos, una delle pi\u00f9 brillanti sceneggiatrici di Hollywood, fu prodotto da D.W. Griffith.\nTrama.\nMayme \u00e8 cos\u00ec graziosa e affascinante che tutti i suoi datori di lavoro non la lasciano in pace e la corteggiano. Lei, allora, decide di andare a lavorare per una donna e si impiega come segretaria dalla signora Von Puyster. In ogni caso, Mayme si imbruttisce il pi\u00f9 possibile e si veste come una matura zitella cos\u00ec da evitare ogni eventuale coinvolgimento romantico con lo scapestrato figlio della signora Von Puyster, Jimmie. Per rendersi utile alla sua padrona, Mayme conduce sulla retta via Jimmie e salva Elsie, l'altra figlia, da un cacciatore di dote. Jimmie, intanto, si \u00e8 reso conto che la segretaria non \u00e8 poi cos\u00ec racchia come vuol far credere. Dopo averla vista come effettivamente \u00e8, il giovanotto la chiede in moglie. La signora Von Puyster si dichiara felicissima di perdere la segretaria pur di poter acquisire una nuora cos\u00ec brava.\nProduzione.\nIl film fu prodotto dalla Fine Arts Film Company.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 17 settembre 1916. Venne rieditato e ridistribuito negli Stati Uniti nel 1924. Copie della pellicola sono conservate negli archivi della Library of Congress, in quelli dell'International Museum of Photography and Film at George Eastman House, dell'UCLA Film and Television Archive, del National Film and Television Archive of the British Film Institute, della Cinemateca do Museo de Arte Moderna, Rio de Janeiro e del Film Preservation Associates."}
{"id": "4989808", "revid": "767487", "url": "https://it.wikipedia.org/wiki?curid=4989808", "title": "Danijel Petkovi\u0107", "text": "Carriera.\nClub.\nHa esordito nella massima serie montenegrina con il Bokelj Kotor nella stagione 2010-2011.\nNazionale.\nHa esordito con la Nazionale montenegrina il 26 maggio 2014 nell'amichevole Montenegro-Iran (0-0)."}
{"id": "4989809", "revid": "537927", "url": "https://it.wikipedia.org/wiki?curid=4989809", "title": "Bluebird-Proteus CN7", "text": "La Bluebird-Proteus CN7 \u00e8 una vettura da record realizzata su commissione di Donald Campbell nel 1962.\nSviluppo.\nLa costruzione del mezzo fu voluta da Donald Campbell (figlio di Malcom Campbell) per tentare di battere il record di velocit\u00e0 massima su terra.\nTecnica.\nLa vettura venne costruita dalla Norris Brothers di Burgess Hill. Non era dotata di telaio e come propulsore impiegava una turbina derivata da un Bristol Britannia che erogava la potenza di 4100\u00a0cv. Tale motore veniva gestito da due cambi forniti dalla Devid Brown ad unica marcia e sforniti di frizione e differenziale. Le sospensioni erano indipendenti con ammortizzatori oleopneumatici, mentre i freni a disco erano azionati ad aria compressa. Gli pneumatici erano realizzati dalla Dunlop ed erano progettati per resistere fino alla velocit\u00e0 di 764\u00a0km/h. \nRecord.\nDopo un iniziale tentativo andato a finire male, nel 1964 Campbell ottenne il record di 648,728 km/h presso il lago Eyre in Australia. "}
{"id": "4989815", "revid": "585241", "url": "https://it.wikipedia.org/wiki?curid=4989815", "title": "Georgios Mavrotas", "text": ""}
{"id": "4989816", "revid": "585241", "url": "https://it.wikipedia.org/wiki?curid=4989816", "title": "Vasilios Kotronias", "text": ""}
{"id": "4989817", "revid": "287204", "url": "https://it.wikipedia.org/wiki?curid=4989817", "title": "Giorgos Maurotas", "text": ""}
{"id": "4989818", "revid": "287204", "url": "https://it.wikipedia.org/wiki?curid=4989818", "title": "Vasileios Kotronias", "text": ""}
{"id": "4989825", "revid": "22475", "url": "https://it.wikipedia.org/wiki?curid=4989825", "title": "Dodge Beauty Winner", "text": "La Beauty Winner (conosciuta anche come Serie D2) \u00e8 stata un'autovettura full-size prodotta dalla Dodge dal 1935 al 1936.\nStoria.\nLa Beauty Winner era dotata di un motore a valvole laterali e sei cilindri in linea da 3.569 cm\u00b3 di cilindrata che erogava 87 CV di potenza. Il propulsore era anteriore, mentre la trazione era posteriore. Il cambio era a tre rapporti mentre la frizione era monodisco a secco. Era offerto, su richiesta, il cambio semiautomatico.\nLa Beauty Winner era offerta in versione berlina, coup\u00e9, cabriolet e furgonetta. Il modello era disponibile con due passi, per la berlina sette posti e per tutte le altre versioni. Le vetture erano consegnate al cliente anche con telaio nudo, cio\u00e8 senza carrozzeria, in modo tale che fosse l'acquirente a completarle dal proprio carrozziere di fiducia.\nUsc\u00ec di produzione nell'ottobre del 1936."}
{"id": "4989826", "revid": "126257", "url": "https://it.wikipedia.org/wiki?curid=4989826", "title": "Dodge D2", "text": ""}
{"id": "4989827", "revid": "126257", "url": "https://it.wikipedia.org/wiki?curid=4989827", "title": "Dodge Serie D2", "text": ""}
{"id": "4989832", "revid": "66196865", "url": "https://it.wikipedia.org/wiki?curid=4989832", "title": "Alberto Marmont Du Haut Champ", "text": ""}
{"id": "4989833", "revid": "66196870", "url": "https://it.wikipedia.org/wiki?curid=4989833", "title": "Paola Rivetta di Solonghello", "text": ""}
{"id": "4989835", "revid": "124515154", "url": "https://it.wikipedia.org/wiki?curid=4989835", "title": "To Potami", "text": "To Potami (IPA: ) (in greco: \u03a4\u03bf \u03a0\u03bf\u03c4\u03ac\u03bc\u03b9, letteralmente \"Il Fiume\") \u00e8 un partito politico greco, fondato nel 2014 dal giornalista televisivo Stauros Theod\u014drak\u012bs.\nStoria.\nTo Potami \u00e8 stato fondato il 26 febbraio 2014 dal noto giornalista televisivo Stauros Theod\u014drak\u012bs, famoso per le sue battaglie contro il potere.\nSi \u00e8 presentato quindi per la prima volta alle elezioni europee del 2014; tra i candidati ci sono anche lo scacchista Vasileios Kotr\u014dnias e l'ex pallanuotista Gi\u014drgos Maur\u014dtas. Ha ottenuto il 6,61%, eleggendo due eurodeputati.Alle politiche di gennaio 2015, nonostante un piccolo calo dalle europee, ottiene il 6,1% con 17 deputati e diventando subito quarta forza del Paese. In predicato di diventare partner per un Governo europeista di coalizione presieduto dal leader di SYRIZA Alex\u012bs Tsipras insieme ai socialisti del PASOK, con l'alleanza con gli indipendentisti di destra di ANEL passa all'opposizione, astenendosi sulla fiducia.\nAlle elezioni anticipate di settembre 2015, dopo le dimissioni di Alex\u012bs Tsipras da Primo Ministro, il partito subisce un crollo precipitando al 4,1% con solo 11 deputati e diventando sesto partito del Paese.\nIl Movimento per il Cambiamento.\nIl 27 novembre 2017 la presidente del Movimento Socialista Panellenico (PASOK) Fofi Gennimata annuncia la creazione di una nuova alleanza di centrosinistra chiamata Movimento per il Cambiamento (KINAL). Al progetto aderiscono PASOK, KIDISO, DIMAR ed anche To Potami.\nL'alleanza viene ufficialmente fondata il 16 marzo 2018.\nIl 2 luglio dello stesso anno, per\u00f2, To Potami abbandona la coalizione.\nIdeologia.\nSin dalla propria nascita, To Potami si \u00e8 presentato senza una netta caratterizzazione ideologica, in forte contrapposizione ai partiti politici tradizionali, considerati responsabili del declino sociale ed economico della Grecia, motivo per cui \u00e8 stato paragonato dai commentatori italiani al Movimento 5 Stelle, dal quale per\u00f2 si differenzia radicalmente per il marcato europeismo.\n\u00c8 considerato nonostante ci\u00f2 un partito afferente alle correnti politiche del liberalismo sociale e della socialdemocrazia, venendo perci\u00f2 collocato all'interno dello spettro politico tra il centro ed il centrosinistra. A livello europeo, il partito aderisce poi al gruppo dell'Alleanza Progressista dei Socialisti e dei Democratici.\nTra i punti del suo programma politico rientrano la riduzione del numero dei parlamentari, la devoluzione dell'infrastruttura burocratica, una riforma del sistema giudiziario affinch\u00e9 funzioni pi\u00f9 rapidamente ed agevolmente, un'economia improntata maggiormente sul turismo e la promozione dei beni culturali, ed il diritto di voto per gli immigrati nelle elezioni amministrative.\nDall'opposizione ha votato, assieme al PASOK - con cui col tempo ha sviluppato una certa intesa - e a Nuova Democrazia, per l'approvazione delle nuove misure d'austerit\u00e0 in ottemperanza al terzo memorandum siglato dal Governo Tsipras per il salvataggio dell'Eurozona, neutralizzando cos\u00ec facendo il voto contrario dell'ala di sinistra del partito dello stesso Premier."}
{"id": "4989842", "revid": "599013", "url": "https://it.wikipedia.org/wiki?curid=4989842", "title": "The Reward of Patience", "text": ""}
{"id": "4989848", "revid": "1005847", "url": "https://it.wikipedia.org/wiki?curid=4989848", "title": "Elezioni presidenziali in Mali del 2013", "text": "Le elezioni presidenziali in Mali del 2013 si tennero il 28 luglio (primo turno) e l'11 agosto (secondo turno)."}
{"id": "4989853", "revid": "279320", "url": "https://it.wikipedia.org/wiki?curid=4989853", "title": "Khun Khmer", "text": ""}
{"id": "4989855", "revid": "767487", "url": "https://it.wikipedia.org/wiki?curid=4989855", "title": "The Reward of Patience (film 1916)", "text": "The Reward of Patience \u00e8 un film muto del 1916 diretto da Robert G. Vignola.\nTrama.\nRobert Penfield, un ingegnere civile, si reca in Pennsylvania in una citt\u00e0 abitata da quacqueri, dove conosce Patience. La ragazza si innamora di lui, ma Robert \u00e8 gi\u00e0 fidanzato con Edith che, in realt\u00e0, vuole sposarlo solo per il suoi soldi. Patience, comunque, quando Robert se ne va, lo segue per restargli vicina, trovando lavoro come segretaria della signora Penfield. \nRobert ed Edith si sposano e hanno un bambino di cui finisce per prendersi cura Patience, molto pi\u00f9 sollecita della stessa madre. Edith, infatti, ha altri interessi: riprende una relazione con Paul Dunstan, un suo vecchio pretendente che lei aveva respinto solo perch\u00e9 povero. Paul, per\u00f2, ha nel frattempo ereditato un mucchio di denaro e ci\u00f2 provoca un voltafaccia in Edith che decide di fuggire con l'amante ricco. La coppia finir\u00e0 annegata quando lo yacht di Paul affonda. Libero, Robert si rende finalmente conto di amare la fedele Patience alla quale chiede di sposarlo.\nProduzione.\nIl film fu prodotto dalla Famous Players Film Company.\nDistribuzione.\nDistribuito dalla Famous Players-Lasky Corporation, il film usc\u00ec nelle sale cinematografiche USA il 10 settembre 1916."}
{"id": "4989861", "revid": "486946", "url": "https://it.wikipedia.org/wiki?curid=4989861", "title": "Tedesco centro-occidentale", "text": ""}
{"id": "4989865", "revid": "287204", "url": "https://it.wikipedia.org/wiki?curid=4989865", "title": "Dodge Serie D5", "text": "La Serie D5 \u00e8 un'autovettura full-size prodotta dalla Dodge dal 1936 al 1937. Venne presentata al pubblico nell'ottobre del 1936 per il model year 1937.\nStoria.\nLa Serie D5 era equipaggiata da un motore a valvole laterali e sei cilindri in linea da 3.569 cm\u00b3 di cilindrata che sviluppava 87 CV di potenza. Il propulsore era anteriore, mentre la trazione era posteriore. Il cambio era a tre rapporti mentre la frizione era monodisco a secco. Era disponibile, tra le opzioni, il cambio semiautomatico.\nLa Beauty Winner era offerta in versione berlina, coup\u00e9, cabriolet e limousine. Il modello era disponibile con due passi, 3.353 mm per la berlina sette posti, la limousine e la cabriolet cinque posti, e 2.921 mm per tutte le altre versioni. Le vetture erano consegnate al cliente anche con telaio nudo, cio\u00e8 senza carrozzeria, in modo tale che fosse l'acquirente a completarle dal proprio carrozziere di fiducia.\nUsc\u00ec di produzione nell'ottobre del 1937."}
{"id": "4989866", "revid": "131145", "url": "https://it.wikipedia.org/wiki?curid=4989866", "title": "Pechino 2015", "text": ""}
{"id": "4989871", "revid": "1005847", "url": "https://it.wikipedia.org/wiki?curid=4989871", "title": "Elezioni parlamentari in Mali del 2013", "text": "Le elezioni parlamentari in Mali del 2013 si tennero il 24 novembre (primo turno) e il 15 dicembre (secondo turno) per il rinnovo dell'Assemblea nazionale."}
{"id": "4989872", "revid": "1005847", "url": "https://it.wikipedia.org/wiki?curid=4989872", "title": "Primo ministro del Mali", "text": ""}
{"id": "4989875", "revid": "767487", "url": "https://it.wikipedia.org/wiki?curid=4989875", "title": "Destiny's Toy", "text": "Destiny's Toy \u00e8 un film muto del 1916 diretto da John B. O'Brien che ha come interpreti principali Louise Huff e John Bowers.\nTrama.\nSopravvissuta da ragazzina a un naufragio, Nan era stata adottata dall'uomo che l'aveva salvata ed allevata. Ora, per\u00f2, dopo la sua morte, \u00e8 rimasta sola. In citt\u00e0, rimane coinvolta inconsapevolmente nei raggiri di una banda di malviventi ma, dopo un tentativo di furto a casa di Thomas Carter, Nan denuncia i misfatti della gang, mandandone in prigione il capo, Bad Riley. Carter, che anni prima ha perso annegate la moglie e la figlia, accoglie in casa sua Nan. Robert, il figlio adottivo di Carter, corteggia la giovane, anche se il padre non vede di buon occhio quella unione, a causa della diversit\u00e0 di classe sociale tra i due.\nUn giorno, Bad fugge dal carcere, deciso a vendicarsi. Ritrovata Nan, le spara, ferendola leggermente. Quando il dottore le toglie la camicetta per curarla, Carter nota una cicatrice sul braccio che \u00e8 identica a quella della figlia che lui credeva morta annegata. Riconosce cos\u00ec in Nan la bambina perduta e, felice, d\u00e0 la sua benedizione alle nozze con Robert.\nProduzione.\nIl titolo originale della sceneggiatura del film - che venne prodotto dalla Famous Players Film Company - era \"Barnacle Annie\".\nDistribuzione.\nIl copyright del film, richiesto dalla Famous Players Film Co., fu registrato il 6 giugno 1916 con il numero LU8432.\nDistribuito dalla Paramount Pictures, il film usc\u00ec nelle sale cinematografiche statunitensi il 15 giugno 1916."}
{"id": "4989877", "revid": "287204", "url": "https://it.wikipedia.org/wiki?curid=4989877", "title": "Dodge Serie D8", "text": "La Serie D8 \u00e8 un'autovettura full-size prodotta dalla Dodge dal 1937 al 1938. Venne presentata al pubblico nell'ottobre del 1937 per il model year 1938.\nStoria.\nLa Serie D8 era fornita di un motore a valvole laterali e sei cilindri in linea da 3.569 cm\u00b3 di cilindrata che sviluppava 87 CV di potenza. Il propulsore era anteriore, mentre la trazione era posteriore. Il cambio era a tre rapporti mentre la frizione era monodisco a secco. Era offerto, tra le opzioni, il cambio semiautomatico.\nLa vettura era offerta in versione berlina, coup\u00e9, cabriolet e limousine. Il modello era disponibile con due passi, 3.353 mm per la berlina sette posti, la limousine e la cabriolet cinque posti, e 2.921 mm per tutte le altre versioni. Le vetture erano consegnate al cliente anche con telaio nudo, cio\u00e8 senza carrozzeria, in modo tale che fosse l'acquirente a completarle dal proprio carrozziere di fiducia.\nUsc\u00ec di produzione nell'ottobre del 1938."}
{"id": "4989880", "revid": "1861950", "url": "https://it.wikipedia.org/wiki?curid=4989880", "title": "Iran Aseman Airlines", "text": "Iran Aseman Airlines (in persiano: \u0647\u0648\u0627\u067e\u06cc\u0645\u0627\u06cc\u06cc \u0622\u0633\u0645\u0627\u0646) \u00e8 la terza compagnia aerea pi\u00f9 grande dell'Iran con sede a Teheran. Opera servizi di linea passeggeri nazionali e internazionali.\nStoria.\nLa compagnia aerea venne fondata nel 1970 e inizi\u00f2 ad operare nel 1980. I collegamenti storici della compagnia aerea risalgono al 1958 alla compagnia aerea Air Taxi Co., che rinominata Pars Air negli anni '70 e successivamente Iran Aseman Airlines. Nel marzo 2007 era di propriet\u00e0 della societ\u00e0 iraniana \"Civil Servants Pension Fund\" e aveva 298 dipendenti. Da allora \u00e8 stata privatizzata.\nNel luglio 2016 l'amministratore delegato della compagnia aerea ha ricevuto un mandato d'arresto a causa di una presunta somma di circa 37 milioni di USD in debiti pubblici nei confronti dell'Iran Airports &amp; Air Navigation Company. Nel febbraio 2017 \u00e8 emerso che Aseman Airlines era in trattative con una societ\u00e0 irlandese per il noleggio di sette Airbus A320neo.\nNell'aprile 2017, la compagnia aerea ha firmato un memorandum di intesa con Boeing per l'acquisto di 30 Boeing 737 MAX con opzioni per altri 30 aeromobili. Nel giugno 2017, Iran Aseman Airlines ha firmato un accordo finale per l'acquisto di 30 Boeing 737 MAX. Nel giugno 2018 Boeing ha per\u00f2 annunciato che non sarebbe stata in grado di consegnare alcun aereo alle compagnie aeree iraniane a causa delle sanzioni degli Stati Uniti contro l'Iran.\nIl 13 gennaio 2019 la compagnia aerea ha operato l'ultimo volo passeggeri commerciale di un Boeing 727. Al 2021, alla compagnia aerea \u00e8 vietato operare nello spazio aereo dell'Unione europea per \"non aver rispettato gli standard di sorveglianza regolamentari [relativi alla sicurezza] dell'UE\".\nDestinazioni.\nAl 2021 Iran Aseman Airlines opera voli verso Armenia, Emirati Arabi Uniti, Georgia, Iran, Iraq, Kuwait, Oman, Russia, Tagikistan e Turchia.\nFlotta.\nFlotta attuale.\nA dicembre 2021 la flotta di Iran Aseman Airlines \u00e8 cos\u00ec composta:\nFlotta storica.\nIran Aseman Airlines operava in precedenza con i seguenti aeromobili:"}
{"id": "4989884", "revid": "122713226", "url": "https://it.wikipedia.org/wiki?curid=4989884", "title": "Personaggi di Persona 4", "text": "Questa \u00e8 la lista dei personaggi che compaiono in \"Persona 4\", e nei vari remake e spin off del titolo (ad eccezione di quelli di \"\" che saranno presenti in \"Persona 4 Arena\").\nPersonaggi principali.\nSono i membri del Team di Investigazione, la squadra che essi fondano per indagare sui casi di omicidio e i misteri riguardo al mondo della Tv. La loro unione forma un Social Link dell'Arcano del Matto, che avanzer\u00e0 di rango con l'aggiunta via via di nuovi membri e facendo passi in avanti nella risoluzione del mistero (massimizzato si otterr\u00e0 la fusione di \"Loki\"). Una volta massimizzato tale Social Link, in un punto cruciale e decisivo della trama, esso si evolve in quello dei \"Cercatori della Verit\u00e0\", dell'Arcano del Giudizio, che si svilupper\u00e0 fino al suo massimizzarsi che avverr\u00e0 una volta risolto il caso e ottenuto il Finale Buono o quello Vero (massimizzato si otterr\u00e0 la fusione di \"Lucifero\").\nProtagonista/Yu Narukami/Souji Seta.\n\u00c8 il protagonista del gioco. In \"Persona 4\" e \"Persona 4 Golden\" sar\u00e0 il giocatore a dargli un nome, anche se gli altri personaggi si rivolgeranno quasi sempre a lui con appellativi come \"Senpai\", \" Sensei\" o, nel caso di Nanako, \"Fratellone\" . Egli \u00e8 un giovane diciassettenne dai capelli a caschetto grigi, abbastanza alto e magro che si trasferisce, per motivi di lavoro dei suoi genitori, per un anno dallo zio Ryotaro Dojima nella cittadina rurale di Inaba e qui frequenta il suo secondo anno scolastico alla Yasogami High School. Prima di giungere ad Inaba, tuttavia, egli viene convocato nella Stanza di Velluto da Igor e la sua assistente Margaret, che lo avvisano di un'imminente catastrofe che sta per giungere nel suo destino, e che dovr\u00e0 risolvere entro quell'anno un grande mistero, oppure, in caso contrario, il suo destino sarebbe stato segnato in negativo.\nSolitamente egli indossa la sua divisa scolastica, che consiste in una giacca e pantaloni neri, ed una camicia bianca, mentre nei giorni festivi sotto la giacca nera indosser\u00e0 un dolcevita grigio; durante l'estate egli invece indossa una maglietta bianca a maniche corte e pantaloni marroni; in inverno, al di fuori della scuola, ha un cappotto bianco, una sciarpa bianca e nera ed un paio di guanti neri.\nIn \"Persona 4\" e \"Persona 4 Golden\" non lo si sentir\u00e0 mai parlare, eccetto quando evoca la sua Persona durante la battaglia, e la sua personalit\u00e0 \u00e8 basata sulle scelte che il giocatore intraprende nei dialoghi e nelle azioni, che possono farlo apparire neutrale e di carattere gentile, oppure dotato di un particolare e bizzarro senso dell'umorismo, oppure molto ingenuo e insicuro. Nel manga (dove prende il nome di Souji Seta) ha un carattere molto maturo (infatti viene pi\u00f9 volte evidenziato l'uso di un registro linguistico troppo formale e distaccato), ma inizialmente anche solitario e pessimista, che col tempo, per\u00f2, cambia grazie gli altri personaggi con cui stringe amicizia. Nell'anime, in cui prende il nome Yu Narukami (come in \"Persona 4 Arena\"), ha generalmente un atteggiamento molto calmo, cortese e tranquillo, anche se in alcuni casi appare quasi privo di emozioni e ingenuo, risultando in molte situazioni anche eccessivamente diretto e inconsapevolmente freddo nelle risposte e nell'approccio con le altre persone. Trascorrendo per\u00f2 il tempo con gli amici a scuola e nelle missioni di salvataggio delle vittime del Mondo della Tv, egli si apre sempre di pi\u00f9 agli altri e si affeziona ai suoi compagni, sviluppando, col passare dei mesi, il timore e la paura di non rivederli una volta che dovr\u00e0 nuovamente tornare a vivere con i suoi. Giunto il 21 marzo, dopo quasi un anno dal suo arrivo ad Inaba, il Protagonista lascer\u00e0 la cittadina e saluter\u00e0 i suoi amici, e lo spirito con cui ci\u00f2 accadr\u00e0 varier\u00e0 in base al finale ottenuto dal giocatore. Se si otterr\u00e0 il Finale Neutro, in cui il vero colpevole non \u00e8 stato scoperto e, quindi, il mistero non \u00e8 stato risolto, gli animi saranno visibilmente malinconici; nel caso, invece, del Finale Buono, il mistero sar\u00e0 stato risolto, il colpevole sconfitto e arrestato, e gli amici (e tutti coloro con cui il giocatore ha massimizzato il Social Link) gli daranno un ultimo saluto con gioia, con la promessa che si sarebbero rivisti. Nel Vero Finale, invece, il Protagonista affronter\u00e0 e superer\u00e0 la sua paura di perdere i suoi amici, e nella battaglia finale contro Izanami, l'entit\u00e0 dietro tutta la serie di eventi che ha coinvolto Inaba, grazie al loro contributo trover\u00e0 la forza di sconfiggere quest'ultima e assicurare davvero la pace sia per il mondo reale, che per quello di Teddie, e cos\u00ec, il giorno dopo, vi sar\u00e0 la stessa scena del Finale Buono, ma con la voce di Teddie che assicura che un giorno si sarebbero tutti rivisti.\nIn \"Persona 4 Golden\" in aggiunta al Vero Finale, se si sar\u00e0 salvata Marie prima di sfidare Izanami, vi sar\u00e0 un ulteriore Epilogo. Nell'estate dell'anno successivo, il Protagonista torna ad Inaba dove nel frattempo vi sono stati tanti cambiamenti e vi \u00e8 un clima pi\u00f9 solidale e allegro. Accolto dai suoi amici, con essi in seguito va a mangiare a casa dello zio Ryotaro, che gli annuncia che \u00e8 vicino alla risoluzione del caso della morte della moglie e che Nanako ha deciso di seguire le orme di quest'ultima, iniziando a prendere lezioni di pianoforte; durante questo pranzo, in televisione, comparir\u00e0 Marie che sar\u00e0 diventata una famosa annunciatrice delle previsioni del tempo e lo saluter\u00e0, rivelando che, sfruttando il suo potere, gli ha assicurato un ritorno ad Inaba soleggiato, e, nel caso si sar\u00e0 massimizzato il suo Social Link e si sar\u00e0 deciso di intraprendere una relazione con lei, gli riveler\u00e0 il suo amore. L'Epilogo si concluder\u00e0, dunque, con tutti i suoi amici che gli daranno il bentornato e lui sorrider\u00e0.\nNello stesso titolo vi sar\u00e0, inoltre, la possibilit\u00e0 di incappare in un Finale Negativo, nel caso il Protagonista riesca ad intuire chi \u00e8 il vero colpevole ma, poich\u00e9 possiede con quello un Social Link di alto rango, decide di non rivelare a nessuno dei suoi amici i suoi sospetti, e il mistero rimarr\u00e0 irrisolto. Il 20 marzo, quindi, andr\u00e0 direttamente ad affrontarlo faccia a faccia, e qui riveler\u00e0 di appoggiare le sue azioni, e il colpevole, per averne la prova, lo spinger\u00e0 a bruciare con un accendino una delle lettere minatorie che gli aveva inviato, e l'unica prova della sua colpevolezza, condannando quindi Inaba e l'umanit\u00e0 ad un terribile destino.\nIl Protagonista possiede l'Arcano del Matto e il \"Jolly\" (che gli permette di poter accogliere in s\u00e9 pi\u00f9 di una Persona), ma durante la battaglia contro Izanami egli riceve, dall'unione dei forti legami che ha creato, l'Arcano del Mondo che permette l'evoluzione del suo originale Persona, \"Izanagi\", in \"Izanagi-no-Okami\".\nCome armi, invece, egli pu\u00f2 possedere oggetti di grossa taglia come la mazza da golf (prima arma disponibile del gioco) o grosse spade, come la katana.\nIn \"Persona 5 Royal\" \u00e8 affrontabile una sua versione cognitiva nella battaglia sfida DLC \"FOGGY DAY\".\nYosuke Hanamura.\nRagazzo diciassettenne dai lunghi e spettinati capelli castano chiaro. Come il protagonista, anch'egli non \u00e8 originario di Inaba e vi si \u00e8 trasferito (6 mesi prima gli eventi del gioco), ed \u00e8 il figlio del proprietario del Junes, il gran centro commerciale della cittadina.\nSolitamente pu\u00f2 essere visto indossare la sua divisa scolastica, sotto la quale porta una maglia bianca e il colletto rosso, e il suo tratto maggiormente caratteristico saranno le cuffie arancioni e rosse che quasi sempre porter\u00e0 al collo. Al di fuori della scuola, in estate indosser\u00e0 semplicemente la maglia bianca, mentre negli altri periodi dell'anno porter\u00e0 anche una camicia bianca al di sopra di essa.\nEgli ha un carattere molto allegro e affabile, anche se molte volte \u00e8 un po' maldestro ed \u00e8 continuamente alla disperata ricerca dell'amore di una ragazza; frequenti sono le gag divertenti in cui ha battibecchi, in particolare con Teddie e Chie. Tuttavia Yosuke, durante il gioco, dimostrer\u00e0, nelle situazioni dure, anche di saper essere serio, e manifester\u00e0 un grande affetto per tutti i suoi compagni del Team di Investigazione (in particolare per il Protagonista), e sar\u00e0 sempre pronto a spronare e tenere alto il morale nel gruppo.\nLa sua maggior paura \u00e8 quella di rimanere solo e di annoiarsi in una piccola cittadina come Inaba, perch\u00e9 abituato ai ritmi pi\u00f9 frenetici e vivaci della grande citt\u00e0. Rimarr\u00e0, inoltre, molto sconvolto e soffrir\u00e0 tantissimo quando verr\u00e0 a conoscenza della morte di Saki Konishi, che era una delle dipendenti del Junes della quale era innamorato. La seconda volta che lui e il Protagonista entreranno nel Mondo della Tv per indagare sul caso della defunta studentessa, giungono proprio nel negozio dei liquori della famiglia Konishi, e qui egli \u00e8 costretto ad ascoltare la voce di Saki che esprimer\u00e0 il suo segreto odio sia per il Junes, che ha mandato in rovina gli affari del negozio di famiglia, sia proprio per lui, infastidita dalle lusinghe e le attenzioni che le ha sempre riservato. A quel punto comparir\u00e0 l'Ombra di Yosuke che inizier\u00e0 a prendersi gioco di lui, rinfacciandogli che egli sfrutta le altre persone solo per non sentirsi da solo, per non annoiarsi e che, quindi, l'unico motivo per cui vuole cimentarsi nell'investigazione \u00e8 per trovare divertimento e un qualcosa da fare, per poi prendersi i meriti e poter passare per un eroe, se le cose fossero andate per il verso giusto. L'Ombra quindi demolisce facilmente le sue deboli obiezioni per poi affermare che sa tutto ci\u00f2 che pensa perch\u00e9 entrambi sono la stessa persona. Yosuke, tuttavia, furiosamente rifiuta di accettare quest'ultima affermazione, e cos\u00ec l'Ombra, quando il ragazzo gli urler\u00e0 \"Tu non sei me\", si trasformer\u00e0 in una grossa rana dal colore mimetico e le zampe palmate nere, sopra la schiena della quale vi \u00e8 una figura umanoide nera dalle grandi mani guantate gialle e una mantellina rossa, che tenter\u00e0 di attaccare lui e il Protagonista. Alla fine, una volta sconfitta l'Ombra, Yosuke, con iniziale riluttanza, grazie anche all'aiuto del Protagonista e Teddie, riuscir\u00e0 a trovare la forza di accettare la verit\u00e0 e ammetter\u00e0 che quello \u00e8 una parte di s\u00e9 di cui si vergognava, e cos\u00ec l'Ombra si trasforma e il ragazzo accoglie nel suo cuore \"Jiraiya\", la sua Persona, figura umanoide dalla testa nera simile a quella di una rana, con degli shuriken come occhi e su una mano, un vestito bianco e pantaloni a zampa di elefante con le pieghe dai colori mimetici.\nIl suo Social Link appartiene all'Arcano del Mago, e nel corso dello stesso egli dovr\u00e0 superare le difficolt\u00e0 dell'essere figlio del direttore del Junes, per cui da una parte i negozianti del distretto commerciale non lo vedranno di buon occhio e sparleranno di lui alle sue spalle, dall'altra alcuni dipendenti del centro commerciale cercheranno di avere trattamenti di favore da lui e continueranno a tartassarlo con continue richieste, arrivando addirittura a rinfacciargli le attenzioni che dedicava a Saki. La scomparsa della ragazza sar\u00e0 per lui un dolore che continuer\u00e0 a bruciare, proprio perch\u00e9 era stata lei la prima con cui aveva legato non appena trasferitosi, e che aveva cominciato a fargli piacere Inaba. Una volta, comunque, massimizzato il Social Link, Yosuke si rende conto che deve superare la morte di Saki e deve continuare a vivere perch\u00e9, afferma, nonostante i suoi tentativi di risultare speciale, solo continuando a condurre una vita serena pu\u00f2 davvero diventare speciale per qualcuno; egli, inoltre dichiara di non odiare pi\u00f9 Inaba, n\u00e9 di ritenerla noiosa, da quando ha stretto amicizia con i suoi compagni, in particolare col Protagonista. Proprio a quest'ultimo confessa di averlo sempre invidiato, perch\u00e9 lui era sempre stato speciale, e proprio per questo motivo gli chiede di colpirlo, cosicch\u00e9 sarebbero stati eguali. Dopo che i due intraprendono un breve scontro fisico, che solidifica il loro rapporto d'amicizia, Yosuke gli consegna una fascia (\"Buddy's Bandage\") e, guardando il cielo, rivolgendosi a Saki, le promette che egli continuer\u00e0 a vivere senza mentire n\u00e9 cercare di ingannare se stesso. In seguito a ci\u00f2, la forza di accettare e superare il suo dolore e le sue debolezze gli permettono di far evolvere il suo Persona \"Jiraiya\" in \"Susano-o\", umanoide con una tuta viola, attorniato da una grossa lama circolare, occhiali scuri, barba lunga e fluente e una fiamma rossa sulla sua testa. Portando il suo Social Link al massimo rango si otterr\u00e0 la fusione di \"Mada\". A quanto pare, audio non utilizzati suggeriscono che Yosuke sarebbe potuto essere un interesse amoroso per Il Protagonista che per\u00f2 \u00e8 stato rimosso all' ultimo minuto per motivi sconosciuti. In \"Persona 4 Golden\", poi, dopo aver rivelato al Protagonista che egli vuole continuare ad aiutare coloro che dipendono da lui, e che gli stanno a cuore, per poter essere fiero di s\u00e9 e per rendere felici coloro che aiuta, il suo Persona subir\u00e0 una seconda evoluzione e diverr\u00e0 \"Takehaya Susano-o\" che, a differenza della sua forma precedente, sar\u00e0 vestito di una divisa da pompiere, avr\u00e0 una sfera di fuoco sulla testa e altre due seghe circolari pi\u00f9 piccole sotto i piedi.\nIn battaglia usa armi doppie di piccolo taglio come coltelli, piccole spade o kunai; raggiunto il terzo rango del suo Social Link, inoltre, se un nemico sar\u00e0 ko e altri sono ancora in piedi, egli potr\u00e0 compiere il suo follow-up attack \"Yosuke Assault\", in cui girer\u00e0 su se stesso e compir\u00e0 un colpo critico sui nemici.\nSar\u00e0 inoltre il protagonista del manga \"Persona 4 The Magician\" in cui, oltre agli eventi del gioco, viene raccontato pi\u00f9 nel dettaglio la sua vita, il suo trasferimento ad Inaba, i suoi rapporti con gli amici, con Saki e col protagonista; il manga si concluder\u00e0 poi con un adattamento della scena del raggiungimento del massimo rango del suo Social Link.\nChie Satonaka.\nRagazza diciassettenne dai capelli castani a caschetto. Alla Yasogami High indossa la divisa femminile, sopra la quale, per\u00f2, porta sempre una giacca sportiva verde dalle linee gialle dal colletto alto adornata con alcuni distintivi; durante l'estate ella, invece, indosser\u00e0 semplicemente la sua divisa bianca e nera, e si legher\u00e0 la giacca alla vita. Al di fuori della scuola, sotto la giacca, indossa un top bianco, sotto al quale ha altre due magliette: una a strisce bianca e nera, e l'altra azzurra; porter\u00e0 inoltre pantaloncini blu, una collanina con un cristallo viola e stivali verdi. In estate, invece, porter\u00e0 un semplice top verde e due polsini variopinti. Durante l'evento del \"Festival estivo\" ella indosser\u00e0 uno yukata bianco con un motivo variopinto e un fusciacca arancione; durante quello di Capodanno, invece, indosser\u00e0 un kimono bianco con un motivo floreale rosa e le maniche azzurre, un obi (cintura) rosso e dorato e alcuni fiori tra i suoi capelli.\nChie \u00e8 una persona molto allegra, solare, piena d'energia e di ottimismo, ghiotta di spiedini di carne e si presenta solitamente con un carattere da maschiaccio, come dimostra, ad esempio la sua passione per i film di kung fu e di azione, che le hanno accresciuto un'indole battagliera e combattiva, anche se comunque dimostra anche qualche atteggiamento femminile, come ad esempio la sua passione per lo shopping e la sua paura per gli insetti e fulmini. Tipici e ricorrenti saranno i battibecchi con Yosuke, che continuamente malmener\u00e0 quando quello affermer\u00e0 qualcosa di offensivo o che la far\u00e0 irritare, o quando scoprir\u00e0 che quello le ha rotto il disco del suo film di kung fu \"Trial of the Dragon\" .\nLa sua pi\u00f9 grande debolezza \u00e8 proprio la sua femminilit\u00e0, che la porter\u00e0 ad avere un complesso d'inferiorit\u00e0 per la sua amica d'infanzia Yukiko e il successo che questa riscuote nei ragazzi, mentre ella, per la sua personalit\u00e0, li scoraggia ad avere un approccio romantico con lei (seppure segretamente vi saranno non pochi pretendenti, tra i quali Kou Ichijo).\nQuesta sua debolezza e parte repressa della sua personalit\u00e0 viene rivelata mentre lei, il Protagonista e Yosuke entreranno nel dungeon castello per salvare Yukiko. Dopo essere corsa via alla disperata ricerca dell'amica, ed essere stata in seguito raggiunta dai due amici, ella ascolta la voce di Yukiko mentre afferma di essere inutile e che solo grazie a lei \u00e8 sempre andata avanti e ha avuto un motivo per vivere, e che ha sempre invidiato il carattere solare dell'amica, che l'ha sempre amorevolmente protetta. A questo punto interviene l'Ombra di Chie che rider\u00e0 di tutto ci\u00f2 che la voce di Yukiko ha precedentemente detto, e rivela l'invidia che la ragazza ha sempre provato per la femminilit\u00e0 e il successo dell'amica con gli uomini, e che quindi ella, non potendo vincere come ragazza, \u00e8 sola e patetica, e gode del fatto che l'amica dipenda cos\u00ec tanto da lei, cos\u00ec da poter ritenersi migliore di lei. In seguito, dopo che la ragazza si sar\u00e0 rifiutata di accettare la sua Ombra, questa si trasformer\u00e0 in una figura gialla con una maschera da boia, armata di frusta, un lungo mantello nero e che sieder\u00e0 sopra sue tre copie dalla pelle impallidita. Sconfitto l'Ombra, Chie, con l'aiuto dei suoi due amici, riuscir\u00e0 ad accettare quella parte nascosta di s\u00e9, e lo sforzo del suo cuore per fare ci\u00f2 le permetter\u00e0 di ottenere il Persona \"Tomoe\", che ha l'aspetto di una donna muscolosa dai capelli lunghi neri vestita di una tuta gialla ed armata di un naginata. \nIl suo Social Link \u00e8 dell'Arcano del Carro, e durante esso Chie porter\u00e0 il Protagonista ad allenarsi con lei sull'argine del fiume Samegawa, e durante tali allenamenti egli avr\u00e0 la possibilit\u00e0 di conoscerla sempre di pi\u00f9, come quando quella gli racconta del giorno in cui conobbe Yukiko, che tir\u00f2 su di morale dopo averla vista triste perch\u00e9 i genitori non volevano che ella possedesse un cane (quest'ultimo lo prender\u00e0 in custodia Chie), o di quando fa la conoscenza con Takeshi, un vecchio compagno delle medie interessato a Yukiko, che in seguito salver\u00e0 dall'aggressione di una banda di bulli, con i quali dopo qualche tempo torner\u00e0 a confrontarsi mentre minacciano un bambino. Il capo della banda, quindi, provoca Chie affermando che se avesse osato intervenire sarebbero successo qualcosa di brutto a Yukiko, ma nonostante tutto la ragazza mantiene il sangue freddo e riesce a scacciare i bulli senza attaccarli. Una volta, quindi, raggiunto il 9\u00ba rango del Social Link si potr\u00e0 avere la possibilit\u00e0 di decidere se fidanzarsi o meno con la ragazza, e la volta seguente, dopo l'allenamento sull'argine, i due si vedono nella stanza del Protagonista (se si sar\u00e0 deciso di intraprendere una relazione con lei. In caso contrario si rimarr\u00e0 sull'argine del Samegawa) e qui, dopo aver consegnato al Protagonista un paio di polsini (\"Wristbands\") simili ai suoi, gli rivela che, seppure non sa ancora quale obiettivo porsi nella vita, ha deciso di adoperare il suo potere non solo per se stessa, ma anche per aiutare e proteggere gli altri, e la forza del suo cuore per arrivare a tale presa di coscienza permette al suo Persona \"Tomoe\" di evolversi in \"Suzuka Gongen\", vestito da samurai e con un naginata dalle lunghe lame rosse. Portando il suo Social Link al massimo rango si potr\u00e0 otterr\u00e0 la fusione di \"Futsunushi\".\nIn \"Persona 4 Golden\", in seguito, riveler\u00e0 di star iniziando ad impegnarsi seriamente nello studio poich\u00e9 afferma di voler capire maggiormente il mondo dato che tutto \u00e8 legato alla sua vita, e, in generale, \u00e8 cambiato in lei la prospettiva su tutto ci\u00f2 che la riguarda, e il legame con i suoi amici e la sua famiglia le danno la forza di andare avanti e di credere in se stessa, e quindi di intraprendere la strada del suo futuro. Grazie a ci\u00f2 il suo Persona si evolver\u00e0 nuovamente e diverr\u00e0 \"Haraedo-no-Okami\", che a differenza della sua pre-evoluzione ha un grosso pennacchio sull'elmo. Infine il giorno prima della partenza del Protagonista Chie gli rivela che, spinta dal suo forte desiderio di proteggere le persone, ha deciso di voler divenire un poliziotto sotto la guida del detective Dojima.\nIn \"Persona 5\" se si accende la TV il 9 dicembre \u00e8 possibile trovarla intervistata come agente di polizia, insieme a Akihiko Sanada e Katsuya Su\u014d.\nLe armi con cui compie attacchi fisici sono calzature rinforzate, come i gambali, con cui mette in pratica le sue mosse di Jeet Kune Do. Raggiunto il terzo rango del suo Social Link ella potr\u00e0 compiere durante la battaglia il follow up attack \" Galactic Punt\", in cui spedir\u00e0 via un nemico con un potente calcio.\nYukiko Amagi.\nRagazza diciassettenne di bell'aspetto dai lunghi capelli neri con la frangetta, tra i quali porta un cerchietto rosso. Ella \u00e8 celebre ad Inaba soprattutto per il fatto che \u00e8 un membro della famiglia che gestisce l'illustre Amagi Inn, che \u00e8 destinata ad ereditare (far\u00e0 anche un piccolo cameo 2 anni prima, quando \u00e8 ancora una studentessa delle medie, in \"Persona 3 Portable\", in cui scorter\u00e0 la protagonista femminile e le altre ragazze all'albergo). \nAlla Yasogami, sopra la divisa porter\u00e0 un cardigan rosso (suo colore preferito), e le sue gambe saranno coperte da un collant nero; normalmente ella invece indossa un vestito rosso con un foulard dello stesso colore al collo, e stivali neri e lunghi. Durante l'estate alla Yasogami sar\u00e0 vestita alla stessa maniera (semplicemente la sua camicetta sar\u00e0 sbottonata e non porter\u00e0 il collant, ma solo un paio di calzini corti bianchi), mentre, fuori dalla scuola, indossa una maglia nera a maniche corte, sotto la quale ne ha un'altra bianca, come la gonna. Durante l'evento del Festival, invece, indossa uno yukata viola con un obi rosa. In inverno, in \"Persona 4 Goden\", ella indosser\u00e0 anche un cappotto beige, e durante l'evento di Capodanno indosser\u00e0 un kimono rosso con motivi floreali.\nYukiko \u00e8 una ragazza molto intelligente e studiosa, e proprio per questo motivo, oltre per la sua bellezza, \u00e8 molto popolare tra i ragazzi; ella per\u00f2 ha un carattere parecchio timido ed introverso, e respinger\u00e0 tutte le avance che riceve (nella scuola, infatti, sar\u00e0 celebre la \"Sfida Amagi\" che tutti i ragazzi si ritroveranno a perdere, rifiutati dalla ragazza). All'inizio del gioco comparir\u00e0 molto raramente e il Protagonista avr\u00e0 poche opportunit\u00e0 di conoscerla e parlare con lei, dato che sar\u00e0 sempre impegnata ad aiutare i suoi genitori per gestire l'Amagi Inn, e proprio da ci\u00f2 nasce la sua pi\u00f9 grande paura: quella di non avere il controllo della sua vita. Con il fardello di dover ereditare l'albergo di famiglia, ella \u00e8 sempre costretta a lavorare per essere una degna erede, imparare l'etichetta e gli usi, e deve sacrificare quasi sempre la sua vita sociale e l'opportunit\u00e0 di potersi relazionare con i suoi coetanei. L'unica con cui \u00e8 legata \u00e8 Chie, di cui \u00e8 amica fin dall'infanzia, ma che nonostante sia sempre pronta ad aiutarla e proteggerla, ben presto si rende conto che non pu\u00f2 aiutarla a scappare da una vita che, per lei, \u00e8 come una prigione. Nell'anime, per un breve periodo, possiede un canarino di cui si occupa amorevolmente, finch\u00e9 un giorno questo scappa via dalla sua gabbietta, rattristando la giovane che, comparandosi al volatile, si rende conto che quello \u00e8 riuscito a scappare dalla sua prigionia, a differenza sua.\nDopo che verr\u00e0 rapita e spedita nel Mondo della Tv, il Protagonista, Yosuke e Chie correranno in suo soccorso entrando nel castello che ha creato. Una volta attraversato tutto il dungeon la troveranno mentre si confronta con la sua Ombra, vestita da principessa, che le rinfaccer\u00e0 di odiare tutto ci\u00f2 che la sua vita \u00e8, e che \u00e8 troppo debole per riuscire a scappare lontano ed uscire dalla sua prigionia da sola, aspettando che un principe giunga per lei per liberarla e portarla via. E cos\u00ec, quando Yukiko si rifiuter\u00e0 di accettare le cose dette dalla sua Ombra, rinnegandola, questa si trasforma in un enorme volatile rosso dentro una gabbia. Al termine della battaglia gli amici l'aiuteranno ad accettare il suo lato nascosto, con Chie che si scusa per non essere riuscita a supportarla nonostante fosse sua amica, e ammette di essere sempre stata invidiosa di lei e di tutto ci\u00f2 che aveva che lei non aveva mai avuto, e che anch'ella ha bisogno di lei per riuscire ad andare avanti. In risposta Yukiko afferma che anch'ella non si era mai preoccupata di conoscere veramente l'amica, perch\u00e9 troppo occupata a cercare una facile via d'uscita, e cos\u00ec trovata la forza di ammettere la veridicit\u00e0 delle cose dette dall'Ombra, questa si trasforma nel Persona \"Konohana Sakuya\", umanoide dalla veste rosa e bianca, viso dai connotati da volatile, e ali composte da grandi penne rosa chiaro.\nDopo essere stata salvata ed essersi aggiunta al Team di Investigazione, ella inizia ad aprirsi maggiormente agli altri, e mostra i bizzarri lati del suo carattere, come quello di scoppiare facilmente a ridere anche per giochi di parole banali, o il fatto che in molti casi si mostra svampita e mal interpreta le conversazioni altrui. In particolare ella stringe amicizia col Protagonista, con cui apre il Social Link dell'Arcano della Papessa, durante il quale confida di voler andare via da Inaba, rifiutando di prendere in eredit\u00e0 l'Amagi Inn e di star quindi muovendosi per studiare e trovare un lavoro part-time per potersi trasferire. In seguito dimostra di essere negata a cucinare, dopo aver fatto assaggiare un suo piatto al Protagonista (e ci\u00f2 sar\u00e0 il motivo conduttore di una gag ricorrente che coinvolge non solo lei, ma anche le altre ragazze del gruppo, incapaci di cucinare), e quindi col tempo gli altri membri dell'Amagi Inn l'aiuteranno a migliorare le proprie capacit\u00e0 culinarie. Col tempo, per\u00f2, dovendo confrontarsi con una troupe che, facendo forza sul caso di Mayumi Yamano, che aveva alloggiato all'Amagi Inn, cerca di screditare il locale, si rende conto che ci tiene a quel luogo, e all'ottavo rango del Social Link, trova la forza di arrabbiarsi e scacciare in malo modo la troupe difendendo l'Amagi Inn e tutti coloro che ci lavorano. In seguito Yukiko chieder\u00e0 al Protagonista perch\u00e9 continui a passare il tempo con lei, e il giocatore pu\u00f2 dare a quello l'occasione di dichiararsi e intraprendere con lei una relazione amorosa. Infine, giunto al 10\u00ba rango il SL, nel caso ci si fidanzi con lei, chieder\u00e0 al Protagonista di poter venire nella sua stanza, e qui gli confider\u00e0 che ha deciso di continuare a studiare e a lavorare per prendere in eredit\u00e0 l'Amagi Inn, e che \u00e8 stata a lungo egoista non accorgendosi del grande affetto e l'amore di cui \u00e8 stata circondata dai suoi familiari e i lavoratori dell'albergo. Cos\u00ec dunque \" Konohana Sakuya\" si trasforma nel Persona \"Amaterasu\", una figura femminile senza volto e calva dalla pelle dorata, attorniata da una lunga fascia di ali di color grigio metallico con ai bordi due grandi fiori, ed armata con due katana; in seguito gli consegna un amuleto del santuario (\"Shrine Charm\"), dichiarando che con quello avrebbe potuto dargli sempre la sua protezione. Portando il suo Social Link al massimo rango si otterr\u00e0 la fusione di \"Scathach\".\nIn \"Persona 4 Golden\", anche Yukiko potr\u00e0 avere la possibilit\u00e0 di far evolvere una seconda volta il proprio Persona. Dopo aver confidato al Protagonista che, in occasione del \"Giorno del Cliente\", ha avuto modo di rendersi ancor di pi\u00f9 di quante persone care ha al suo fianco che lei, col suo desiderio cieco e irrazionale di scappare via, non aveva mai notato e che ora vuole ricambiare con lo stesso affetto, ottiene \"Sumeo-Okami\", che rispetto al precedente Persona avr\u00e0 lunghi capelli fluenti e anche il mantello alato diverr\u00e0 dorato e pi\u00f9 grande.\nIn \"Persona 5\" se si accende la TV il 14 dicembre \u00e8 possibile trovarla intervistata riguardo all'Amagi Inn e di come la sua bellezza sia uno dei motivi principali per vedere il posto.\nIn combattimento ella adoperer\u00e0 negli scontri fisici in genere ventagli che lancia e che le ritornano indietro; al terzo rango pu\u00f2 compiere il follow up attack \"Fan Assault\", in cui lancer\u00e0 la sua arma contro il nemico compiendo un attacco critico. Inoltre se lei e Chie saranno reclutate nel gruppo, in seguito ad un Assalto in cui una o pi\u00f9 Ombre rimarranno ancora in piedi, le due eseguiranno l'attacco combinato \"Twin Dragons\" in cui evocheranno i loro due Persona, si former\u00e0 un cerchio magico attorno alle Ombre, dal quale fuoriuscir\u00e0 un drago dorato che serpegger\u00e0 attorno a loro, e infine comparir\u00e0 un grosso e lucente giglio che pu\u00f2 infliggere il colpo di grazia ai nemici.\nKanji Tatsumi.\nKanji \u00e8 uno studente quindicenne del primo anno della Yasogami High. \u00c8 un ragazzo molto alto e dal fisico robusto, dai capelli biondi, occhi grigi (nell'anime saranno invece azzurri), piercing sul naso e sulle orecchie, e una vistosa cicatrice al lato dell'occhio sinistro. A scuola, al disotto la giacca della sua divisa, porta una maglia blu con un teschio sopra, un pantalone nero e scarpe marroni; in genere invece porter\u00e0 una giacca di pelle nera sotto il quale si intravede una maglia gialla. In estate invece egli indossa una semplice canottiera nera con un disegno fiammante sopra, che lascia intravedere sulla spalla sinistra il tatuaggio di un teschio (seppure in altri casi in cui la sua spalla \u00e8 visibile, esso non vi sar\u00e0), e un paio di pantaloni marroni; in inverno egli invece porter\u00e0 un pullover viola e la giacca nera in spalla e, come divisa, anche un paio di guanti neri e un pullover marrone. Nell'epilogo di \"Persona 4 Golden\", inoltre, si scoprir\u00e0 che i suoi capelli sono originariamente neri e che ha smesso di tingerseli di biondo, ed inoltre porta gli occhiali.\nNelle sue prime apparizioni egli viene descritto come un tipo rude e violento, che anche il detective Dojima conosce in quanto si dice sia riuscito a tenere testa fisicamente ad un'intera gang di motociclisti, di cui poi \u00e8 divenuto capo. Il Team di Investigazione, dopo averlo visto comparire sul \"Midnight Channel\", si muover\u00e0 per evitarne il rapimento e pedinandolo, scopre che quello \u00e8 costantemente vicino ad un misterioso ragazzo dal berretto blu. Il piano per\u00f2 fallir\u00e0 miseramente in quanto Kanji si accorger\u00e0 di loro e li inseguir\u00e0 furioso, e il giorno seguente verr\u00e0 rapito e finir\u00e0 nel Mondo della Tv. Per poter, quindi, localizzare il suo dungeon, il gruppo parler\u00e0 proprio con il misterioso ragazzo che riveler\u00e0 di non conoscere particolarmente Kanji, con cui aveva avuto modo di parlare solo un paio di volte, ma riveler\u00e0 che quello aveva reagito in maniera bizzarra quando gli aveva fatto notare che era un tipo strano. Proprio grazie a tale indizio, il Team torner\u00e0 nel Mondo della Tv e permetter\u00e0 a Teddie di individuarlo, in un dungeon simile ad una sauna, il \"sospetto paradiso tropicale\". Qui si imbatteranno nell'Ombra di Kanji, seminudo e dagli atteggiamenti spinti ed effeminati, che rinfaccer\u00e0 contro il vero Kanji tutti i lati nascosti della sua personalit\u00e0, dichiarando che l'atteggiamento da duro e da violento \u00e8 solo una maschera per celare e tenere repressa la sua vera personalit\u00e0, e la causa maggiore di ci\u00f2 sono le donne, che affermer\u00e0 di odiare perch\u00e9 si erano sempre presi gioco di lui e lo avevano bollato come strano quando scoprivano il suo lato sensibile, o la sua passione per il cucito, e che quindi lui preferisce gli uomini in quanto non sono cos\u00ec infimi, e mette quindi in dubbio la sua sessualit\u00e0. Cos\u00ec, dopo che Kanji rifiuter\u00e0 in maniera secca di ammettere che quello \u00e8 una parte di s\u00e9, l'Ombra si trasformer\u00e0 in una sua versione pi\u00f9 grande e muscolosa nera attorniata da un bouquet di rose e che brandisce due simboli di Marte, e affiancato da altre due Ombre muscolose e dagli atteggiamenti effeminati. Una volta sconfitto, esso tenter\u00e0 di partire di nuovo all'attacco, ma verr\u00e0 fermato proprio da Kanji che lo metter\u00e0 al tappeto con un pugno e finalmente riuscir\u00e0 ad accettare che quello \u00e8 una parte di s\u00e9, dichiarando che per\u00f2 la sua paura non era solo per le donne, ma in generale di essere rifiutato e non accettato per quello che realmente \u00e8, e risveglier\u00e0 il Persona \"Take-Mikazuchi\", enorme umanoide robotico nero con il disegno di uno scheletro su tutto il corpo, e armato di un grosso bastone a forma di saetta.\nEgli, desideroso di scoprire colui che l'ha rapito, in seguito si aggrega al Team di Investigazione, e inizier\u00e0 ad esprimere pi\u00f9 apertamente il suo lato sensibile agli altri, e mostrer\u00e0 anche di essere alquanto ingenuo e svampito, e non poche volte faticher\u00e0 a seguire i ragionamenti del Team sui casi; tuttavia nei momenti pi\u00f9 duri egli risollever\u00e0 e sproner\u00e0 gli altri, prima che possano cedere e si facciano abbattere dalle difficolt\u00e0. Durante la serie, inoltre, saranno ricorrenti le gag in cui la sua sessualit\u00e0 verr\u00e0 messa in dubbio, in particolare da Yosuke; tuttavia quando si verr\u00e0 a scoprire che il misterioso ragazzo dal berretto blu, Naoto, \u00e8 una ragazza, Kanji manifester\u00e0 chiaramente una cotta per lei.\nIl suo Social Link \u00e8 dell'Arcano dell'Imperatore e potr\u00e0 essere aperto dopo che il Protagonista avr\u00e0 deciso di confrontarsi con Kanji, dopo aver sentito da una ragazza a scuola che egli ha compiuto atti di bullismo; egli respinge tali accuse e rivela inoltre che anche le dicerie secondo cui egli sia capo di una gang di motociclisti \u00e8 falsa e montata solo per la sua apparenza da delinquente (come specificato durante il gioco e l'anime, si \u00e8 scontrato con la gang perch\u00e9, a causa del rumore delle loro moto, essi disturbavano il sonno della madre), e durante il Social Link, dunque, si confider\u00e0 sempre di pi\u00f9 con il Protagonista e dimostrer\u00e0 i tratti fragili della sua personalit\u00e0, la sua voglia di andare oltre l'etichetta con cui viene bollato dalle altre persone, e la sua passione nel creare piccoli pupazzetti; in particolare inizier\u00e0 a farne per un bambino che gli chieder\u00e0 aiuto perch\u00e9 ha smarrito il pupazzetto di una sua compagna di scuola. La riconoscenza che il piccolo manifesta per il suo gesto, lo spinge negli ultimi livelli del suo SL a vendere i suoi pupazzetti nel negozio di tessuti della madre. Raggiunto il massimo rango, Kanji consegna al Protagonista un portachiavi a forma di coniglietto (\"cute strap\") fatto da lui, e gli confessa che il padre, prima di morire, gli aveva detto che doveva essere forte per essere un vero uomo, e che per questo aveva sempre agito in maniera rude e violenta; alla fine, per\u00f2, si \u00e8 reso conto che non era quello che suo padre intendeva, e che per essere forte, egli deve smettere di mentire a se stesso e agire secondo la sua vera personalit\u00e0, senza temere il giudizio altrui, che, per\u00f2, ammette di non aver mai tentato di far realmente cambiare con i suoi modi bruschi e irruenti, e che quindi si sarebbe sforzato maggiormente per farsi capire e apprezzare dalle persone. In questa maniera il suo Persona si evolve e diventa \"Rokuten Maho\", umanoide robotico rosso e blu, con un paio di lunghi e appuntiti baffi, e armato con una grossa spada. Portando il suo Social Link al massimo rango si otterr\u00e0 la fusione di \"Odino\". In \"Persona 4 Golden\" egli parler\u00e0 nuovamente col protagonista per farsi consigliare un regalo da fare alla madre, per poterla ringraziare per i sacrifici e la forza di aver sopportato un figlio come lui, nonostante le avesse causato tanti problemi e preoccupazioni, e per avergli detto che \u00e8 fiera di lui; per questo ringrazier\u00e0 nuovamente l'amico per averlo aiutato a cambiare e che grazie a lui ha deciso di vivere lottando per non mentire a se stesso, e rendere fieri i suoi amici e sua madre. Ci\u00f2 gli permetter\u00e0 di far evolvere nuovamente il suo Persona, ed ottenere \"Takeji Zaten\", di colore bianco e pi\u00f9 nerboruto rispetto alla forma precedente.\nNell'epilogo inoltre riveler\u00e0 che, dato il successo delle vendite dei suoi pupazzetti al negozio della madre, ha deciso di dare lezioni su come cucirli.\nEssendo, per et\u00e0, il pi\u00f9 piccolo del gruppo, in \"Persona 4 Golden\" egli sar\u00e0 l'unico a non ottenere il patentino e uno scooter, e a guidare quindi una bicicletta.\nIn battaglia egli negli scontri fisici usa armi contundenti come sedie o scudi. Pu\u00f2, inoltre, compiere il follow-up attack \"Atomic Press\" nel quale, con una potente onda d'urto, stordir\u00e0 con un attacco critico tutte le Ombre.\nRise Kujikawa.\nRagazza sedicenne, conosciuta anche col soprannome \"Risette\" (\" Risechi\" in giapponese). \u00c8 una giovane super star molto celebre e amata, che decide di trasferirsi ad Inaba e lavorare nel negozio di tofu della nonna dopo aver annunciato una pausa dallo show business.\nElla ha capelli castani acconciati a formare due lunghe trecce ondulate. A scuola e nel Mondo della Tv ella indossa la sua divisa scolastica, sotto la quale porta un dolcevita bianco, mentre normalmente sopra quest'ultimo avr\u00e0 una maglia arancione. In estate ella, invece, indosser\u00e0 un top arancione e un pantalone bianco. Nell'epilogo porter\u00e0 un paio di occhiali dalla montatura rosa e avr\u00e0 i capelli sciolti.\nPoich\u00e9 la sera prima del suo arrivo ad Inaba appare nel Midnight Channel, il Team di Investigazione va nel negozio di tofu per metterla in guardia del pericolo che rischia di correre; qui scoprono una ragazza molto pi\u00f9 tranquilla e taciturna di quella carismatica vista in Tv, che dice loro di conoscere gi\u00e0 il misterioso canale, e che quella comparsa la sera precedente non era lei, ma comunque li ringrazia per averla messa in allerta. Poich\u00e9, per\u00f2, quella stessa sera la ragazza apparir\u00e0 pi\u00f9 chiaramente nel Midnight Channel, il giorno dopo il gruppo decide di agire per evitare che possa essere rapita, e con l'aiuto del detective Adachi sorvegliano il negozio e catturano un uomo sospetto appeso ad un palo, che in seguito si riveler\u00e0, per\u00f2, un semplice fan accanito di Rise; nell'inseguire l'uomo, nel frattempo, la ragazza viene rapita. Cos\u00ec dunque il gruppo, costretto a raccogliere informazioni per permettere a Teddie di individuare il luogo in cui \u00e8 intrappolata e salvarla, vengono a conoscenza da un paparazzo che la sua maggiore paura \u00e8 che a nessuno importi conoscere la sua vera lei. Dopo aver attraversato il dungeon creato da Rise, simile ad uno strip club, alla fine la troveranno mentre si confronta con la sua Ombra (nell'anime sar\u00e0 circondata da tante altre copie di s\u00e9), in bikini e dagli atteggiamenti provocanti ed ambigui, che esprime tutto il suo odio per il personaggio montato di Risette, l'unico per cui gli altri sono interessati a lei, e quindi ella \u00e8 stufa e vuole \"mettere a nudo se stessa\" agli altri cosicch\u00e9 possano amarla per come \u00e8 realmente, e quando la ragazza lo rinnegher\u00e0, si trasformer\u00e0 in una ballerina di lap dance variopinta col viso a forma di antenna. Essa dar\u00e0 filo da torcere al Team e, dopo aver scannerizzato ogni Persona dello stesso, arriver\u00e0 quasi a sconfiggere il gruppo di ragazzi; prima che possa dare il colpo di grazia interviene Teddie, che non riuscir\u00e0 ad analizzare, e che con una gran esplosione d'energia lo sconfigge. Una volta finita la battaglia Rise accetter\u00e0 la sua Ombra ammettendo che le cose dette da quello sono vere, e che ha compreso che non esiste una vera ed unica lei, ma che \u00e8 un insieme di tutte le sfaccettature del suo carattere. Preso coscienza di ci\u00f2 acquisisce il Persona \"Himiko\", figura femminile con un lungo abito da sera bianco ed una parabola come faccia, con la quale scannerizzer\u00e0 i nemici, e che user\u00e0 subito dopo per aiutare gli altri protagonisti nella battaglia contro l'Ombra di Teddie.\nIn seguito si unisce al Team di Investigazione, mostrando un carattere molto dolce, allegro, energico ed emotivo, anche se a volte un po' immaturo, capriccioso ed eccessivamente possessivo e, soprattutto, manifester\u00e0 un forte interesse per il Protagonista, approfittando di tutte le situazioni possibili per stargli sempre accanto e mostrargli il suo amore (a prescindere se si decider\u00e0, o meno, di intraprendere una relazione con lei).\nIl suo Social Link sar\u00e0 dell'Arcano degli Amanti, durante il quale Rise inizialmente prender\u00e0 la decisione di abbandonare definitivamente il mondo dello spettacolo respingendo i tentativi del suo manager Inoue di convincerla a ripensarci; confider\u00e0, inoltre, al Protagonista che da piccola era vittima di bullismo ed era sempre sola, finch\u00e9 non ha avuto l'opportunit\u00e0 di entrare nel mondo dello spettacolo, grazie al quale ha imparato a diventare pi\u00f9 solare e fare amici, rendendosi conto, per\u00f2, che l'unico motivo per cui riusciva a farlo \u00e8 solo perch\u00e9 la gente era interessata a Risette. Rimarr\u00e0, comunque, visibilmente infastidita quando sentir\u00e0 che una sua coetanea, Kanami Mashita (detta \"Kanamin\"), sta attirando fama e attenzione e la gente la riterr\u00e0 migliore e pi\u00f9 vera di Risette e quando, poi, verr\u00e0 a sapere dall'ex manager che quella ha preso anche il suo posto come attrice principale di un film in cui doveva esserci lei, e legger\u00e0 le lettere di una sua appassionata fan, le sue certezze crolleranno e scoppier\u00e0 a piangere dicendo di aver perso tutto (se il Protagonista sceglier\u00e0 di consolarla abbracciandola, si legher\u00e0 ad una relazione d'amore con lei). Alla fine, massimizzato il suo SL, ella riuscir\u00e0 ad accettare che Risette \u00e8 una parte di s\u00e9, e che per questo non vuole pi\u00f9 scappare dalla verit\u00e0, e, dopo aver consegnato al Protagonista una sua foto autografata (\"Signed Photo\"), dichiara che in primavera torner\u00e0 nello show business, e che accetter\u00e0 tutte le sfaccettature della sua personalit\u00e0, senza provare a scappare e rinnegare nessuna di esse, e permettendo anche ai fan di conoscerle tutte. In questa maniera il suo Persona si evolver\u00e0 in \"Kanzeon\", che avr\u00e0 un vestito a strisce bianche e nere con uno spacco, ed un'ulteriore antenna dietro la schiena. Portando il suo Social Link al massimo rango si otterr\u00e0 la fusione di \"Ishtar\".\nIn \"Persona 4 Golden\" pi\u00f9 tardi confider\u00e0 che la sua fan, a causa di una sua amica, ha deciso di smettere di seguirla e mandarle lettere, ma Rise, nonostante sar\u00e0 molto amareggiata e triste, afferma di non voler mollare e di non lasciarsi buttare gi\u00f9 dato che ha tanti altri fan che dipendono da lei e che lei vuole rendere felici, e sa anche che nel profondo anche la sua vecchia fan continuer\u00e0 a seguirla. Cos\u00ec il suo Persona raggiunger\u00e0 la terza forma, \"Kouzeon\", con la testa a forma di grosso cannocchiale, dotato di sei braccia, e attorniato da cerchi concentrici con delle sfere, simili all'insieme di orbite dei pianeti del sistema solare.\nRise non prender\u00e0 mai direttamente parte alle battaglie, tuttavia sar\u00e0 utile alla squadra analizzando le debolezze e le mosse dei nemici, facendo aumentare i danni di un Assalto, o sfruttando i potenziamenti della sua Persona (che otterr\u00e0 via via con l'aumentare di rango del suo Social Link) che potranno permetterle, ad esempio, di soccorrere gli HP o gli SP dei compagni nelle situazioni critiche. Una volta, inoltre, aggiuntasi al Team di Investigazione, sostituir\u00e0 Teddie nel ruolo di individuare nuovi dungeon.\nIn \"Persona 5\" \u00e8 possibile trovare a Shibuya delle pubblicit\u00e0 sul suo nuovo album \"\"Sapphire\" (si pu\u00f2 ottenere un poster dell'album passando del tempo con Ann Takamaki a Harajuku) insieme all'album \"Dropkick\"\" della rivale Kanami. Se si accende la TV il 1\u00b0 di luglio \u00e8 possibile trovare un'intervista dove afferma che il suo nuovo singolo \u00e8 basato su \"amore maturo\" e che ha guadagnato del sex appeal da quando \u00e8 diventata ventenne (confermando che \"Persona 5\" sia ambientato quattro anni dopo \"Persona 4: Dancing All Night\") e il 30 novembre che \u00e8 entrata in un periodo di pausa, forse per la sua apparenza attraente data dal potere del tofu (implicando che avr\u00e0 preso la pausa per aiutare la nonna col negozio di tofu).\nTeddie.\nConosciuto in giapponese col nome \"Kuma\", \u00e8 una sorta di orso basso, paffuto e dai grandi occhi, con una grossa cerniera attorno al collo, che lo fanno sembrare una mascotte. I protagonisti si imbatteranno in lui la prima volta che finiscono nel Mondo della Tv, dal quale li scaccer\u00e0 subito facendo apparire una serie di televisori e spingendoli all'interno per farli tornare al mondo reale. La seconda volta che il Protagonista e Yosuke torneranno l\u00ec, quello inizialmente sospetter\u00e0 che siano loro a gettare le persone nel suo mondo, e li invita a smettere poich\u00e9 le Ombre diventano aggressive quando ci\u00f2 accade. Quando si convincer\u00e0 che quelli non sono i veri colpevoli, li aiuter\u00e0 nella loro indagine rivelando che il suo mondo \u00e8 influenzato dal loro mondo, e li scorta nel negozio di liquori in cui Saki Konishi \u00e8 stata attaccata ed uccisa dalle Ombre. Qui assiste alla scena in cui il Protagonista risveglia il suo Persona \"Izanagi\" e sconfigge un paio di Ombre e, strabiliato dalla sua forza e il suo potere, nutrir\u00e0 un gran rispetto per lui e inizier\u00e0 a chiamarlo \"Sensei\"; diverso sar\u00e0, invece, il rapporto con Yosuke con cui ha subito battibecchi e discussioni, al culmine di uno dei quali tirer\u00e0 la sua cerniera e lo aprir\u00e0, rivelando che all'interno \u00e8 vuoto.\nTeddie ha un carattere sempre molto giocherellone, spensierato, in vena di giochi di parole (in particolare, nella versione inglese, con la parola \"bear\" ) e battute quasi mai apprezzate (neanche da Yukiko), e un'indole parecchio donnaiola. Dopo aver conosciuto i ragazzi, tuttavia, inizia a porsi sempre pi\u00f9 interrogativi sulla sua esistenza e la sua identit\u00e0, che col passare del tempo lo affliggeranno sempre di pi\u00f9 e nutriranno anche la sua solitudine quando il Team non \u00e8 nel mondo della Tv; col tempo, inoltre, egli si sentir\u00e0 sempre pi\u00f9 inutile, dato il potere limitato del suo fiuto. Ha, comunque, modo di riscattarsi nella battaglia contro l'Ombra di Rise in cui, quando questa sta per eliminare il Team, spinto dal timore di ritornare ad essere solo, si caricher\u00e0 di potere e rilascer\u00e0 un'enorme esplosione di energia che sconfigger\u00e0 l'Ombra, anche se \"sgonfier\u00e0\" il suo pelo. Quando, per\u00f2, le cose sembrano volgere per il meglio, sentendo da Rise che non esiste una vera parte di s\u00e9, Teddie perde il controllo e crea una sua Ombra, che \u00e8 una versione gigantesca e pi\u00f9 mostruosa di s\u00e9, con occhi pi\u00f9 realistici, che gli dice che i suoi tentativi di scoprire la verit\u00e0 e la sua identit\u00e0 sono tutti vani ed inutili, perch\u00e9 non la otterr\u00e0 mai, e perch\u00e9 non vale la pena conoscerla, e prima di partire all'attacco, derider\u00e0 anche i tentativi del resto del gruppo di andare alla ricerca della verit\u00e0, affermando che l'unica realt\u00e0 che avrebbero incontrato \u00e8 la loro morte. Una volta sconfitta l'Ombra\n, dopo che gli altri del Team lo rassicurano che lo avrebbero aiutato a scoprire la verit\u00e0 sulla sua esistenza, anche Teddie acquisisce un Persona, \"Kintoki-Douji\", un robot rosso e dorato dal corpo tondeggiante, con un mantello blu e un grosso missile tra le mani.\nIn seguito, egli, per non sentirsi troppo solo, decide di entrare nel mondo reale, e all'interno del suo corpo svilupper\u00e0 una sua forma umana, dai capelli fluenti biondi e gli occhi azzurri, con la quale \u00e8 solito indossare una camicetta bianca adornato con una rosa sul petto e pantaloni neri, e dopo un po' fa la conoscenza e diventa molto amico con Nanako, e decide, inoltre, di andare a vivere a casa di Yosuke, e lavorare come mascotte del Junes. Durante il periodo in cui Dojima e Nanako saranno in ospedale dopo che quest'ultima \u00e8 stata rapita e il Protagonista sar\u00e0 costretto a vivere da solo, Teddie si offrir\u00e0 di fargli compagnia.\nIl Social Link di Teddie \u00e8 l'Arcano della Stella, e si svilupper\u00e0 automaticamente con il procedere degli eventi del gioco; per completarlo, tuttavia, bisogner\u00e0 fare in modo di seguire la via per il Finale Buono o il Vero Finale. \nIn seguito alla temporanea morte di Nanako, mentre il resto del gruppo va nella stanza di Namatame per confrontarsi con l'uomo, egli in lacrime si scuser\u00e0 per non essere riuscito a fare nulla per salvarla e sparir\u00e0 nel nulla.\nIn seguito egli si ritrover\u00e0 nella Stanza di Velluto e qui riveler\u00e0 al Protagonista che dopo tutti i suoi tentativi di risalire alla sua vera identit\u00e0, egli ha compreso che semplicemente egli \u00e8 ed \u00e8 sempre stato un'Ombra in cui, a differenza degli altri, si sono risvegliate emozioni e sentimenti umani, e che per farsi piacere dagli uomini ha assunto una forma amichevole. Il suo morale, per\u00f2, si risollever\u00e0 quando sente che Nanako \u00e8 ancora viva, seppure, dopo che il suo SL avr\u00e0 raggiunto il massimo rango, egli sar\u00e0 costretto a dare l'addio al Protagonista dato che, in quanto Ombra, non pu\u00f2 restare nella Stanza di Velluto. Poco dopo Teddie si ritrover\u00e0 nuovamente nell'ospedale, dinnanzi al letto di Nanako, che gli dir\u00e0 di aver sentito la sua voce; cos\u00ec, dunque, decide di agire per aiutare i suoi amici a catturare il colpevole, e ci\u00f2 gli permette di far evolvere la sua Persona in \"Kamui\", robot raffigurante una faccia sorridente con due zampe con artigli. Portando il suo Social Link al massimo rango si otterr\u00e0 la fusione di \"Helel\".\nIn \"Persona 4 Golden\", successivamente chieder\u00e0 al Protagonista di poter andare in spiaggia, e qui gli dir\u00e0 che grazie a lui e gli altri amici ha scoperto i sentimenti, le emozioni e tutte le cose riguardanti il mondo reale, e che \u00e8 pronto a dare il meglio di s\u00e9 per vivere la sua vita; inoltre dichiara di aver deciso di non voler pi\u00f9 dipendere cos\u00ec tanto da lui e che si impegner\u00e0 per diventare lui il suo Sensei. Detto ci\u00f2 la sua Persona si evolver\u00e0 nuovamente e diverr\u00e0 \"Kamui-Moshiri\", una sorta di missile variopinto con una faccia dipinta su di esso e un mantello rosso.\nIn \"Persona 5\" \u00e8 possibile ottenere da Haru Okumura una decorazione per la stanza chiamata kumade (un portafortuna giapponese che tradotto significa \"rastrello\") con Teddie sopra (possibile riferimento al fatto che nella parola \"kumade\" \u00e8 presente la parola \"kuma\", tradotto dal giapponese \"orso\" quindi un riferimento alle pessime battute da orso di Teddie).\nIn battaglia egli negli scontri fisici pu\u00f2 avere armi come guanti con artigli, e compiere il follow-up attack \"Bear Claw\" in cui colpir\u00e0 un nemico a mo' di trivella stordendolo con un attacco critico. Inoltre, in seguito ad un Assalto, assieme a Yosuke compir\u00e0 un attacco combinato, il \"Junes Bomber\", in cui Teddie prender\u00e0 la forma di una bomba e si gonfier\u00e0, attorniato dagli shuriken di Yosuke, ed esploder\u00e0.\nNaoto Shirogane.\n\u00c8 una quindicenne di bassa statura e capelli corti e blu (come gli occhi). Comparir\u00e0 per la prima volta mentre il Team di Investigazione pedina Kanji, ed inizialmente, per il suo vestiario e i suoi modi di fare, crederanno sia un ragazzo. Successivamente, una volta rapito Kanji, dar\u00e0 al gruppo importanti informazioni per salvarlo, affermando di averci parlato solo un paio di volte per fargli alcune domande. Naoto, infatti, \u00e8 un giovane e portentoso detective, membro di una famiglia di celebri e grandi investigatori, inviato dal distretto di polizia ad Inaba per contribuire a risolvere i casi.\nSuccessivamente ricomparir\u00e0 prima e dopo che il Team sconfigge l'Ombra di Mitsuo Kubo, condividendo con i protagonisti i suoi dubbi riguardo al fatto che la polizia, dopo l'arresto del giovane, si \u00e8 risolta di incolpare quest'ultimo come unico colpevole degli omicidi. Comincia, inoltre, a frequentare la Yasogami High, e a poco a poco si avvicina al gruppo di ragazzi sia per indagare pi\u00f9 direttamente su di loro e capire quanto sono coinvolti nei misteri, sia per iniziativa proprio di quelli, incuriositi dalla sua misteriosit\u00e0 e il suo carattere glaciale, schivo ed eccessivamente maturo per la sua et\u00e0. In seguito, per confermare i suoi sospetti, si lascer\u00e0 rapire e portare nel Mondo della Tv e il Team, dopo averla vista comparire nel \"Midnight Channel\" e aver raccolto informazioni sul suo conto, andr\u00e0 nel suo dungeon, simile ad un laboratorio segreto, per portarla in salvo. Qui la trovano in una stanza piena di macchinari mentre si confronta con la sua Ombra, che indossa un lungo camice, e che scoppier\u00e0 a piangere rivelando la parte fragile, infantile e spaventata dalla solitudine della personalit\u00e0 di Naoto, e quando quest'ultima negher\u00e0 le cose affermate dall'Ombra cercando di mantenere la sua calma e il suo sangue freddo, quest'ultima allora furiosamente le chiede perch\u00e9 continui a deludere se stessa, e le rinfaccer\u00e0 tutti i pregiudizi e le derisioni di cui \u00e8 vittima nel dipartimento di polizia, i cui membri sono interessati sono solo interessati alle sue grandi capacit\u00e0 da detective, ma che in realt\u00e0 non accettano che un bambino sia pi\u00f9 bravo di loro (anche Dojima manifester\u00e0 tale atteggiamento) e quindi, una volta che il mistero verr\u00e0 risolto, non si faranno scrupoli a liberarsi di lei. Dopo aver demoliti gli ultimi tentativi di Naoto di controbattere affermando che assume quell'atteggiamento per emulare i detective dei libri gialli che \u00e8 solita leggere, le rinfaccia che \u00e8 solo una bambina e rivela al gruppo il suo vero sesso e, una volta che la ragazza la rinnegher\u00e0, afferma di voler procedere nell'attuare l'operazione di alterazione del corpo, e si trasformer\u00e0 in una versione robotica di Naoto, armato di due pistole-laser (che in \"Persona 4 the Animation\" avranno la capacit\u00e0 di sparare raggi che fanno invecchiare coloro che vengono colpiti). Una volta sconfitto l'Ombra, Naoto confessa al gruppo di aver perso entrambi i genitori in un incidente stradale, e che era stata cresciuta dal nonno e, poich\u00e9 incapace di farsi amici, ha sempre passato il tempo a leggere libri sui detective, sviluppando la sua passione e il suo desiderio di diventare anche lei un giorno un investigatore, come i suoi genitori, e suo nonno l'aiuter\u00e0 a perseguire questo scopo, facendosi segretamente aiutare da lei nelle investigazioni. Riveler\u00e0, inoltre, di essersi sempre fatta passare per un ragazzo perch\u00e9 il suo vero sesso non si addice al suo profilo ideale di detective, e anche per farsi accettare dal dipartimento di polizia, dalla gestione maschilista. Ella quindi accetta la sua Ombra, affermando che il suo obiettivo non \u00e8 tanto diventare l'ideale detective, ma semmai riuscire ad accettare se stessa, e ci\u00f2 le permette di risvegliare il Persona \"Sukuna-Hikona\", una sorta di folletto alato armato di una lunga lancia, con un berretto e una divisa da poliziotto blu simili a quelli dell'usuale vestiario della giovane.\nDopo essere tornata nel mondo reale, ella decide di aggiungersi al Team e contribuire alla risoluzione del mistero mettendo al servizio della squadra la sua notevole intelligenza e le sue grandi capacit\u00e0 analitiche e deduttive. Nonostante il suo vero sesso venga ben presto scoperto anche da tutto il resto della scuola, continuer\u00e0 ad indossare la divisa, e in generale, indumenti maschili perch\u00e9 sono i vestiti con la quale si sente pi\u00f9 a suo agio. Tuttavia verr\u00e0 costretta a partecipare al concorso di bellezza scolastico (che riuscir\u00e0 addirittura a vincere, pur rifiutandosi di partecipare alla parte in cui avrebbe dovuto esibirsi in bikini e, in seguito, alla premiazione), e, analizzando i risultati di alcuni controlli ospedalieri, il gruppo scoprir\u00e0 che \u00e8 dotata di un seno ben sviluppato.\nIl Social Link di Naoto \u00e8 dell'Arcano della Fortuna, e per aprirlo il protagonista dovr\u00e0 consegnarle una lettera ricevuta da un misterioso uomo in nero (inoltre occorrer\u00e0 prima massimizzare il livello di \"Conoscenza\"). Durante il SL, la ragazza coinvolger\u00e0 il Protagonista nell'indagine di quella e ulteriori lettere, mandate da un misterioso individuo che si fa chiamare \"Ladro Fantasma\", contenenti vari rompicapo che Naoto, con le sue capacit\u00e0 deduttive e con l'aiuto del ragazzo, risolver\u00e0 trovando via via alcuni oggetti che il ladro ha rubato dalla casa di Naoto, e che sono strumenti da detective che quest'ultima aveva fatto da s\u00e9 da piccola. Col procedere del rapporto, la ragazza confider\u00e0 le sue difficolt\u00e0 nell'accettare il proprio sesso e degli effetti della solitudine in cui ha sempre vissuto. Alla fine del Social Link si scoprir\u00e0 che il fantomatico ladro \u00e8 lo stesso nonno di Naoto che, spingendola ad occuparsi di questo caso, vuole aiutarla a ritrovare la forza della sua passione per diventare detective, come quando era piccola. Massimizzato il Social Link, ella consegna al Protagonista un distintivo da detective (\"Detective Badge\") che aveva fatto da piccola, ed afferma di essere riuscita finalmente ad accettare se stessa, che si era sempre e solo concentrata a rafforzare il suo lato da detective, e che aveva sfruttato questo per avere un motivo per cui restare, sentire di essere necessaria e non tornare ad essere sola; capisce, quindi, che il suo obiettivo da detective, come quando era bambina, \u00e8 lavorare per scoprire misteri ed aiutare le altre persone, ed afferma, inoltre, che lui e gli altri amici, con la loro vicinanza e il loro affetto, le hanno dato un vero motivo per cui restare. Trovata la forza di accettare se stessa anche come ragazza, ottiene l'evoluzione del suo Persona in \"Yamato Takeru\", un umanoide dalla divisa bianca e blu delle forze armate, con un casco dalla forma allungata, una sorta di paio d'ali sulle braccia e armato con una spada. Portando il suo Social Link al massimo rango si otterr\u00e0 la fusione di \"Norna\".\nSe si decider\u00e0 di intraprendere una relazione amorosa con lei, raggiunto l'8\u00ba rango del suo Social Link, ella manifester\u00e0 anche il suo lato romantico e nell'evento di Natale, in \"Persona 4 Golden\", si mostrer\u00e0 al Protagonista vestita con una divisa scolastica femminile, anche se, a causa della gonna troppo corta, dichiarer\u00e0 di preferir continuare a portare la divisa maschile. Sempre nello stesso gioco pu\u00f2 ottenere una terza forma del suo Persona, \"Yamato Sumeragi\", dalla divisa rossa e lunghi capelli biondi. \nIn battaglia Naoto usa pistole ed altre armi da fuoco, e pu\u00f2 compiere il follow-up attack \"Ultra Trigger\", in cui sparer\u00e0 colpi a mitraglia contro i nemici stordendoli con un colpo critico. Inoltre, dopo un Assalto, assieme a Kanji, attuer\u00e0 l'attacco combinato \"Beauty &amp; The Beast\".\nElla sar\u00e0 inoltre protagonista della light novel \"Persona X Detective Naoto\" , ambientato un anno dopo gli eventi di \"Persona 4\" nella citt\u00e0 di Yagakoro dove indagher\u00e0 sulla scomparsa di un suo amico d'infanzia. I suoi capelli, in quest'adattamento, sono diventati molto lunghi e, nel corso della storia, risveglier\u00e0 un'altra forma del suo Persona, \"Amatsu-Mikaboshi\".\nIn \"Persona 5\" se si accende la TV il 29 aprile \u00e8 possibile trovarla intervistata con il nome di Principe Detective. Goro Akechi \u00e8 affermato come suo possibile successore.\nAntagonisti.\nEssi sono i colpevoli e gli antagonisti di Persona 4 (e quelli inizialmente sospettati come tali) e Persona 4 Arena, che il Team di Investigazione si trover\u00e0 ad affrontare.\nMitsuo Kubo.\n\u00c8 uno studente diciottenne di una \"scuola rivale\" della Yasogami High dalla pelle color pesca, capelli scompigliati scuri, occhi dalle grandi pupille nere, grandi sopracciglia, labbra molto pronunciate e un neo sotto l'occhio sinistro. Nelle poche apparizioni che far\u00e0, egli porter\u00e0 sempre la divisa della sua scuola, che consiste in una giacca e pantaloni neri, camicia bianca ed una cravatta verde, mentre quando finir\u00e0 nel Mondo della Tv vestir\u00e0 con un paio di jeans e una t-shirt arancione. \nCompare per la prima volta nei primi giorni del gioco, in cui chieder\u00e0 a Yukiko di uscire ottenendo un netto rifiuto, per il quale se ne andr\u00e0 via adirato. Successivamente sar\u00e0 possibile imbattersi in lui per le strade di Inaba, e interagendoci, egli mostrer\u00e0 il suo carattere alquanto burbero, acido, asociale, solitario e rancoroso, per il quale continuamente si lamenter\u00e0 di tutto ci\u00f2 che lo infastidisce e di coloro che lo circondano, e che sfoga giocando tutto il tempo ai videogiochi.\nLa sua presenza diverr\u00e0 determinante in seguito al caso della morte del professor Morooka poich\u00e9 la sera del 27 luglio appare nel \"Midnight Channel\" e, dinnanzi allo schermo, far\u00e0 una risatina ed esclamer\u00e0 \"Provate a catturarmi, se ci riuscite\". Dopo che Rise e Teddie avranno appurato che egli \u00e8 finito nell'altra dimensione, e dopo aver raccolto alcune informazioni sul suo conto, i Protagonisti giungono nel suo dungeon, un castello dalla grafica ed elementi molto simili a quelli dei videogiochi di vecchia generazione. Dopo averlo attraversato giungono nella stanza dove Mitsuo e la sua Ombra sono situati, una sorta di arena, e mentre quello affermer\u00e0 furiosamente di essere lui l'unico colpevole di tutti i casi e scoppier\u00e0 anche a ridere in maniera folle, la sua Ombra rimarr\u00e0 imperterrito a fissarlo affermando che egli non ha nulla e non vale nulla, e quando quello seccamente la rinnegher\u00e0 e freneticamente si prender\u00e0 gioco di lui, quella si trasformer\u00e0 in una sorta di neonato fluttuante, che simboleggia il carattere immaturo e cocciuto del giovane, con delle scritte che gli circondano la testa e che former\u00e0 intorno a s\u00e9 come rivestimento un enorme soldatino pixellato fatto di blocchi. Terminata la battaglia egli continuer\u00e0 senza alcuno scrupolo ad affermare di essere lui il colpevole, e di averlo fatto esclusivamente per poter attirare su di s\u00e9 l'attenzione, e quando la sua Ombra sparir\u00e0 nel nulla, ridacchiando si prender\u00e0 nuovamente gioco di lui. Una volta riportato nel mondo reale, egli viene arrestato ed incolpato degli omicidi di Morooka e delle altre vittime.\nPi\u00f9 tardi si scoprir\u00e0 che, in realt\u00e0, egli \u00e8 l'autore soltanto dell'omicidio del professore della Yasogami, e che quindi semplicemente ha copiato gli altri due casi pur di poter apparire e avere un po' di attenzione, e che il vero colpevole, in seguito, lo aveva gettato nel Mondo della Tv.\nTaro Namatame.\nUomo trentasettenne dai capelli corti castani e un neo sulla fronte. Era un segretario del consiglio comunale di Inaba e marito della cantante Misuzu Hiiragi, e in una relazione con la reporter Mayumi Yamano che, una volta scoperta e riportata su tutte le televisioni e i giornali, porter\u00e0 alla fine del suo matrimonio e della sua carriera (oltre a quella della Yamano).\nIn seguito a tale caso e a quello dell'omicidio della Yamano, egli ricomparir\u00e0 molto pi\u00f9 tardi, durante il concerto organizzato da Rise al Junes, durante i preparativi del quale Yosuke si accorger\u00e0 per un attimo della sua presenza prima che quello scappi via. Quando Nanako verr\u00e0 rapita, mentre Dojima corre alla ricerca della figlia, il gruppo di protagonisti scopre che Namatame, che nel frattempo \u00e8 diventato un fattorino, \u00e8 il sospettato maggiore del caso, e non appena il detective Dojima si diriger\u00e0 verso casa sua, quello scapper\u00e0 via col suo furgone e durante l'inseguimento, disperatamente, frenando bruscamente, far\u00e0 ribaltare l'auto del detective e sparir\u00e0 nel nulla.\nIl Team, in seguito, trover\u00e0 nel furgone abbandonato un diario in cui vi sono i nomi di tutti quelli rapiti e finiti nel Mondo della Tv, e scoprir\u00e0 che egli si \u00e8 nascosto l\u00ec, portando con s\u00e9 Nanako, ed una volta individuato il dungeon in cui si \u00e8 nascosto, una sorta di Paradiso creato dalla mente della bambina, i ragazzi giungono l\u00ec e arrivati sulla cima dello stesso, lo raggiungono mentre la tiene in ostaggio. Egli apparir\u00e0 spaesato e spaventato, e continuer\u00e0 a ripetere che egli aveva compiuto tutti i rapimenti per salvare le vittime, respingendo disperatamente le accuse dei protagonisti; quando poi, con uno stratagemma, il gruppo riuscir\u00e0 a liberare Nanako dalle sue braccia, quello adirato esclama che vuole salvarla e che non permetter\u00e0 loro di interferire, e dopo essersi fatto attraversare dalle Ombre, diverr\u00e0 un gigantesco mostro dalla pelle scura e dalle righe rosse, vestito con una veste bianca (su cui vi saranno scritte inneggianti alla pace e l'amore) ed una grossa antenna e una corona fatta di grandi anelli rossi intorno alla sua testa, ed un paio di piccole ali rosse sulla sua schiena, chiamato \"Kunino-sagiri\", e che affermer\u00e0 di essere un Salvatore e ripeter\u00e0 la sua intenzione di salvare tutti coloro che compaiono nel Midnight Channel.\nUna volta sconfitto, egli, portato nel mondo reale e messo sotto custodia come colpevole dei casi, in seguito viene fatto ricoverare nello stesso ospedale dove erano stati portati Dojima e la piccola Nanako. In seguito alla morte di quest'ultima, il gruppo andr\u00e0 nella sua stanza, mentre l'uomo tenta disperato di scappare dalla finestra, e giunta la mezzanotte la televisione della stanza illustrer\u00e0 il \"Midnight Channel\" nel quale compare l'Ombra di Namatame, che incolper\u00e0 il gruppo per non avergli permesso di salvare Nanako, e provocher\u00e0 i protagonisti affermando che comunque la legge non pu\u00f2 incolparlo come colpevole, quindi possono fare quello che a loro pare del suo vero lui, poich\u00e9 vivere o morire non avrebbe fatto alcuna differenza per lui, tanto comunque avrebbe continuato a salvare persone. \nCos\u00ec, mentre quello disperatamente supplicher\u00e0 il gruppo di far cessare tutto ci\u00f2, Kanji e, soprattutto, Yosuke, colmi di collera e di odio, spingeranno il gruppo a vendicarsi contro di lui gettandolo nel Mondo della Tv e facendolo uccidere dalle Ombre. Nell'anime Yu furiosamente lo trasciner\u00e0 per gettarlo personalmente nel televisore, ma un ricordo di Nanako lo distoglie dal compiere il gesto ammettendo che gettarlo nella Tv non l\u00ec render\u00e0 migliore di lui; nel gioco Yosuke, invece, gli chieder\u00e0 come decide di agire, e il destino che il giocatore sceglier\u00e0 per Namatame determiner\u00e0 il finale del gioco. Se il Protagonista appogger\u00e0 le intenzioni di Yosuke, e convincer\u00e0 anche le ragazze del gruppo a gettare Namatame nella televisione, si andr\u00e0 incontro al Finale Negativo in cui il mistero e il vero colpevole non verranno risolti e Nanako rester\u00e0 morta. Se il Protagonista, invece, semplicemente si opporr\u00e0 alla decisione dell'amico o tenter\u00e0 di ragionarci senza riuscirci, alla fine Yosuke si lascer\u00e0 convincere di rinunciare ai suoi intenti e risparmieranno la vita all'uomo, e si otterr\u00e0 il Finale Neutro, in cui, Nanako torner\u00e0 in vita (ma non sar\u00e0 dimessa dall'ospedale) e, successivamente, Namatame si dichiarer\u00e0 colpevole degli omicidi. Se invece il Protagonista riuscir\u00e0 a convincere gli altri del gruppo che qualcosa sta loro sfuggendo e li invita a calmarsi e ragionare pi\u00f9 razionalmente sul caso, dopo averlo lasciato in preda alla disperazione, scoprono che Nanako \u00e8 viva, e si risolvono il giorno seguente di radunarsi al \"quartier generale\", per riflettere sul caso.\nL'indomani, quindi, rianalizzando i casi e, in particolare, le lettere minatorie giunte al Protagonista, essi a poco a poco iniziano a comprendere che Namatame non pu\u00f2 essere il colpevole delle uccisioni di Mayumi Yamano e Saki Konishi e decidono, per venire a capo della faccenda, di parlare direttamente con Namatame. Nonostante inizialmente egli continui ad essere sotto shock, rispondendo alle domande del Team, egli rivela che la prima persona che ha rapito \u00e8 Yukiko, che quindi non \u00e8 l'autore dei due omicidi, e ribadisce che il suo unico intento \u00e8 sempre stato salvare le persone proprio dal killer, non conoscendo per\u00f2 la realt\u00e0 del Mondo della Tv. Una volta poi che si sar\u00e0 convinto che quelli non lo credono colpevole e vogliono ascoltare la sua storia, egli inizier\u00e0 a raccontare tutto ci\u00f2 che \u00e8 successo.\nDopo lo scandalo suscitato dalla sua relazione con la Yamano, egli era stato cacciato via di casa dalla moglie Misuzu Kiiragi, ed era tornato a vivere dai suoi genitori, e qui si era chiuso nella sua stanza, preso dallo sconforto anche per il fatto che non riusciva a rintracciare l'amante, passando il tempo a bere. La sera del primo omicidio, seguendo le voci al riguardo di cui aveva sentito parlare, decide di sedersi dinnanzi alla sua tv spenta e qui, nel \"Midnight Channel\", aveva visto apparire Mayumi Yamano, mentre gli chiedeva aiuto; senza pensarci, toccando lo schermo della Tv, lo aveva attraversato con un braccio e, scioccato e spaventato da ci\u00f2, temendo di essere impazzito, aveva deciso di andare a dormire credendo che fosse tutto un sogno, o la sua immaginazione. Il giorno seguente, dopo essere stato licenziato, era venuto a conoscenza della morte dell'amante. Dopo l'iniziale shock, egli ricordando ci\u00f2 che era successo la sera prima, attraversando nuovamente lo schermo di una tv, capisce che non aveva sognato e che forse quello era stato una richiesta d'aiuto che la donna gli aveva inviato per poter essere salvata. Dopo essere stato interrogato dalla polizia, qualche giorno dopo, in un'altra serata piovosa, egli aveva visto comparire nel \"Midnight Channel\" l'immagine di Saki Konishi, e dopo ci\u00f2 egli disperatamente aveva cominciato a raccogliere informazioni su di lei per poterle evitare la morte. Grazie al lavoro di fattorino, che il padre gli aveva trovato, facendo una consegna al negozio di liquori egli la incontra e decide di metterla in guardia del pericolo imminente che avrebbe corso. Quella stessa sera per\u00f2 egli, guardando il \"Midnight Channel\", \u00e8 costretto ad assistere inerme alla scena in cui le Ombre attaccano ed uccidono la ragazza. Dopo aver vissuto con i sensi di colpa per non essere riuscito a salvare nessuna delle due, e aver sofferto la solitudine senza la sua Mayumi, che aveva conosciuto mentre quella intervistava i candidati al consiglio municipale, e con la quale era diventato intimo essendo entrambi di Inaba e afflitti dalla routine delle loro carriere, dopo aver visto comparire nel \"Midnight Channel\" Yukiko, convinto che la sua amata gli aveva dato il potere di poter attraversare lo schermo dei televisori, si era convinto di poter essere l'unico a poter salvare coloro che apparivano, e che dunque questa fosse la sua missione, e che l'unico modo per poterlo fare, poich\u00e9 aveva gi\u00e0 fallito nel provare a tentare di convincere Saki, era rapirle e gettarle nel Mondo della Tv, convinto che fosse un luogo sicuro e in cui il killer non le avrebbe mai raggiunte (in seguito si scoprir\u00e0 che lo stesso vero colpevole lo aveva spinto a crederla cos\u00ec). Solo dopo essere stato inseguito dalla polizia e aver portato Nanako con s\u00e9 dentro il Mondo della Tv, afferma di aver realizzato la natura abominevole e grottesca di quel luogo, e che in realt\u00e0 egli non stava salvando nessuno dei rapiti. Egli dunque si scusa per ci\u00f2 che ha fatto e afferma di essere pronto a pagare per le conseguenze delle sue azioni, senza cercar pi\u00f9 di scapparne.\nAlla fine, dopo che il mistero verr\u00e0 risolto e il vero colpevole arrestato, nonostante la sua confessione, egli viene rilasciato, per mancanza di prove a suo carico e, quindi, non vi \u00e8 la possibilit\u00e0 di poterlo incriminare di qualcosa. Nell'epilogo di \"Persona 4 Golden\" si scopre che, per redimersi dai crimini commessi, Namatame ha deciso di candidarsi per diventare sindaco di Inaba, per poter realmente prendersi cura dei cittadini.\nTohru Adachi.\n\u00c8 un giovane uomo ventisettenne, dai capelli mossi neri, che indossa per tutto il gioco (e l'anime) sempre una giacca nera, con sotto una camicia bianca e una cravatta rossa. Egli \u00e8 l'assistente del detective Ryotaro Dojima, che continuamente lo maltratter\u00e0 e sgrider\u00e0 per il suo carattere maldestro ed ingenuo. Egli infatti, prima di venir puntualmente ripreso dal collega, a causa della loquacit\u00e0 si lascer\u00e0 continuamente sfuggire con il Team dettagli riservati delle indagini della polizia; inoltre, pur di impressionare l'anziano collega, a volte commette sciocchezze, come quando si affretta ad arrestare un fan accanito di Rise incolpandolo subito di essere il colpevole dei casi.\nIn \"Persona 4 Golden\", parlando con lui quando non sono in atto indagini della polizia, \u00e8 possibile aprire un Social Link dell'Arcano del Giullare, durante il quale si potr\u00e0 fare maggiormente la sua conoscenza. Egli viene dalla grande citt\u00e0 ed \u00e8 stato trasferito in seguito al distretto di polizia di Inaba, vive felicemente da solo, e non nasconder\u00e0 la sua insofferenza alla noia della vita nella cittadina rurale, soprattutto per il fatto che viene continuamente importunato da un'anziana donna che lo scambier\u00e0 per suo figlio, che ha il suo stesso nome. Col procedere del SL il Protagonista lo inviter\u00e0 a casa sua, dove Adachi legher\u00e0 con lui e Nanako, che intratterr\u00e0 con consigli di vita un po' cinici, ed esibendo alcuni trucchi magici. Dopo che Nanako e il detective Dojima saranno operati in ospedale, egli star\u00e0 vicino e consoler\u00e0 il Protagonista, dimostrando la sua vicinanza a lui e la famiglia Dojima.\nDopo che lui e gli altri membri del Team d'Investigazione avranno interrogato Namatame e scoperto che quello non \u00e8 il vero colpevole, il Protagonista, analizzando i casi, intuisce che in tutti questi Adachi era sempre presente e aveva avuto un ruolo alquanto attivo. Tuttavia, se si sar\u00e0 raggiunto un alto rango del suo Social Link, si potr\u00e0 avere la possibilit\u00e0 di non rivelare agli altri membri del Team i propri sospetti su di lui. Il giorno prima della partenza, quindi, si pu\u00f2 avere la possibilit\u00e0 di affrontare il giovane detective faccia a faccia, e rivelargli che si \u00e8 a conoscenza che \u00e8 lui l'assassino e che si appoggia le sue azioni. Adachi inizialmente finger\u00e0 di non sapere di cosa quello stia parlando, poi per\u00f2 gli d\u00e0 un accendino e una delle lettere minatorie che gli aveva inviato, unica prova incriminante del caso, e lo invita a bruciarla se sul serio appoggia le sue azioni. Nel caso il giovane compia l'atto, Adachi scoppier\u00e0 in una folle risata e, in seguito, chiamandolo al cellulare, gli dice che per l'azione appena fatta egli dovr\u00e0 continuare ad essere suo complice, poich\u00e9 metter\u00e0 sotto controllo i suoi tabulati e non avr\u00e0 l'opportunit\u00e0 di scappare e, una volta raggiunto il massimo del Social Link, lo saluter\u00e0 con un ghigno chiamandolo \"partner\". Il giorno dopo, mentre il Protagonista va via in treno, nella nebbia incrocia Adachi, che sorridente potr\u00e0 condannare Inaba e l'intera umanit\u00e0 alla sciagura e la distruzione.\nRivelando i suoi sospetti agli amici, invece, questi si recano in ospedale, dove Adachi ha ordinato, senza il permesso di Dojima, il trasferimento di Namatame in un'altra struttura e qui, interrogandolo sui casi degli omicidi, messo alle spalle al muro e spinto involontariamente ad ammettere il suo coinvolgimento, disperatamente scapper\u00e0 via. Il giorno dopo i ragazzi scoprono che quello si \u00e8 nascosto nel Mondo della Tv e, sfruttando il fiuto di Teddie, lo individuano nella stanza in cui era stata uccisa Mayumi Yamano, e dove il Protagonista, Yosuke e Chie erano giunti la prima volta che erano entrati in quella dimensione. Qui Adachi manifester\u00e0 la sua vera personalit\u00e0, folle, spietata e senza scrupoli, ammettendo che, mentre erano soli, aveva gettato la Yamano nel Mondo della Tv dopo che ella si era rifiutata di rispondere alle sue domande sullo scandalo che la coinvolgeva e aveva respinto le sue avance, e qui aveva scoperto il potere di poter attraversare lo schermo dei televisori, che adoperer\u00e0 in seguito per gettare anche Saki Konishi nell'altra dimensione, quando anch'ella, in seguito ad un interrogatorio, lo respinger\u00e0 schiaffeggiandolo. Inoltre riveler\u00e0 di essere stato lui, quando Namatame aveva chiamato la polizia per avvertire delle apparizioni nel \"Midnight Channel\", a convincerlo a \"salvare\" le vittime gettandole nel mondo della Tv, convincendolo che quello fosse un luogo sicuro. Successivamente aveva anche gettato Mitsuo Kubo nel Mondo della Tv per evitare che quello si prendesse tutta la colpa, e l'interesse per i casi sarebbe andato scemando. Il motivo, infatti, per il quale ha commesso tutti quei misfatti \u00e8 perch\u00e9 si annoiava e voleva divertirsi in qualche modo. Continuando, quindi, quello che per lui \u00e8 sempre stato un gioco, provoca i protagonisti a catturarlo e aprir\u00e0 il portale del dungeon in cui si \u00e8 nascosto, \"Magatsu Inaba\", una versione lugubre della cittadina, composta di macerie, ruderi e strisce della polizia. Dopo essersi risolti di partire all'inseguimento dell'uomo nei giorni seguenti, se il Social Link avr\u00e0 raggiunto l'8\u00ba rango, il Protagonista pu\u00f2 recarsi da solo nel Mondo della Tv per tentare di ragionare con Adachi, ma quest'ultimo, durante la conversazione, continuamente lo derider\u00e0, dicendo che \u00e8 colpa sua che si era fatto un'idea sbagliata di lui e aveva voluto credere che fosse una persona diversa, e lo minaccer\u00e0, sparando un colpo che per poco colpisce il giovane. A quel punto la carta dell'Arcano del \"Giullare\" andr\u00e0 in frantumi e sar\u00e0 sostituito da quello della Bramosia, e Adachi chiuder\u00e0 il portale del suo dungeon, spingendolo a tornare con i suoi compagni.\nUna volta che il gruppo lo avr\u00e0 raggiunto, qui, una volta che Naoto gli ricorder\u00e0 tutti i crimini commessi, affermer\u00e0 di non aver ucciso lui direttamente le vittime, ma bens\u00ec le Ombre di quel mondo a farlo e, poich\u00e9 quest'ultimo era il riflesso dei pensieri repressi degli uomini, tutti gli esseri umani erano colpevoli; inoltre dichiara che l'unico motivo per cui ha scelto di diventare poliziotto \u00e8 semplicemente per poter portare una pistola legalmente, ma che in realt\u00e0 in quel lavoro non c'\u00e8 nulla di esaltante, e che solo a causa di un banale errore era stato costretto a trasferirsi ad Inaba. Egli, poi, continua affermando che il mondo reale \u00e8 \"noioso ed ottuso\", abitato da persone che rifiutano di accettare che, se non si \u00e8 dotati del talento, non si potranno mai realizzare i propri sogni e desideri, e che l'unica prospettiva che la loro vita pu\u00f2 puntare \u00e8 la rassegnazione e la disperazione. Per eliminare, quindi, tale realt\u00e0 ha deciso di riempire il mondo reale con la nebbia del Mondo della Tv, condannando gli esseri umani ad essere ben presto eliminati e sostituiti dalle proprie Ombre, proprio per permettere ad essi una via pi\u00f9 facile per vivere, senza la necessit\u00e0 di mentire a loro stessi e cercare in maniera cieca la verit\u00e0, quando in realt\u00e0 tutti credono solo a ci\u00f2 che vogliono credere. I protagonisti, quindi, rispondendogli che quella \u00e8 la realt\u00e0 che solo lui desidera, e che in realt\u00e0 \u00e8 solo un codardo che vuole rifiutare la sua umanit\u00e0 perch\u00e9 ha perso la fiducia in quest'ultima vivendo solo e senza amici, lo faranno infuriare e lo indurranno ad attaccarli, rivelando che anch'egli pu\u00f2 evocare un Persona, \"Magatzu-Izanagi\", una versione malvagia del Persona originale del Protagonista (basata su Izanagi ricoperto dal sudiciume, ovvero kegare, di Yomotsu Hirasaka).\nUna volta sconfitto, si scopre che Adachi \u00e8 sotto il controllo di un'entit\u00e0 chiamata \"Ameno-sagiri\", che dichiarer\u00e0 di essere colui che ha creato la nebbia, che ha generato le Ombre e, quindi, ha permesso loro di poter ottenere il proprio Persona ed \u00e8 colui che realizza i desideri degli uomini, affermando che questi sono anche i suoi desideri. Come esso dichiara, gli uomini desiderano smettere di affrontare le sofferenze della vita di tutti i giorni, e sotto forma delle loro Ombre, potranno finalmente ottenere il loro desiderio; osservandoli, tuttavia, non aver previsto la capacit\u00e0 degli uomini di riuscire ad accettare e sconfiggere le proprie Ombre e far emergere dal proprio cuore la propria Persona, e che quindi vuole mettere alla prova le loro abilit\u00e0, e diventer\u00e0 un enorme sfera nera con un gigantesco occhio che assomiglia ad una fotocamera, e durante la battaglia cercher\u00e0 di scoraggiarli dicendo che essi vanno contro i reali desideri dell'umanit\u00e0, che non vuole che la nebbia delle illusioni vada via. Dopo essere stato sconfitto, esso affermer\u00e0 che il Team gli ha dimostrato la forza del potere degli uomini, che viene dal cuore, e che ha deciso di far scomparire la nebbia dal loro mondo, proprio perch\u00e9 i desideri dell'umanit\u00e0 sono i suoi, ma che continuer\u00e0 a guardarli in attesa che gli uomini richiedano il suo ritorno, e, chiamandoli \"figli del nuovo potere\", afferma che il tempo determiner\u00e0 il percorso che l'umanit\u00e0 intraprender\u00e0, e poi sparir\u00e0 nel nulla.\nLiberato dal controllo dell'entit\u00e0, riappare Adachi che, allo stremo delle forze, dir\u00e0 loro di fare quel che loro vogliono, e, se realmente credono di poter cambiare il futuro, di andare avanti per il loro scopo; inoltre li invita a scappare e lasciarlo l\u00ec, cosicch\u00e9 le Ombre possano finirlo ed ucciderlo, ma Yosuke, in risposta, affermer\u00e0 che non \u00e8 mai stato loro intenzione ucciderlo, dato che non sarebbe servita a nulla la sua morte, e che egli piuttosto li seguir\u00e0 nel mondo reale, dove pagher\u00e0 per i crimini commessi. Se si sar\u00e0 aperto il Social Link della Bramosia, inoltre, egli dir\u00e0 al Protagonista che forse, se fosse stato un po' come lui, le cose non sarebbero andate cos\u00ec nella sua vita, giungendo al 9\u00ba rango del SL. Tornati nel mondo reale, nel frattempo, si scopre che Dojima, in virt\u00f9 della vecchia amicizia che lo lega al suo assistente, ha chiamato un'ambulanza per soccorrerlo e metterlo sotto custodia. \nNegli eventi che portano al Vero Finale egli poi, invier\u00e0 una lettera dalla prigione al Protagonista, in cui affermer\u00e0 che, dopo essere stato sconfitto, ha deciso di redimersi e attenersi alle regole del loro mondo e che, inoltre, vuole condividere con lui il dubbio su come sia nato la leggenda del \"Midnight Channel\", di cui era venuto a sapere solo da altre persone dopo essersi trasferito ad Inaba, e che la stessa cosa era stata scritta nei rapporti riguardo a Namatame (lui, quest'ultimo e il Protagonista, infatti, erano coloro che avevano avuto la capacit\u00e0 di risvegliare il loro potere di attraversare gli schermi delle TV ed entrare nell'altra dimensione anche senza avere un Persona), e che spera che questi suoi dubbi portino da qualche parte. Se si \u00e8 giunti al 9\u00ba rango del suo SL, esso si massimizzer\u00e0 dopo aver letto un'ultima parte della lettera, in cui afferma di pensare continuamente a lui, Nanako e Dojima, e che gli \u00e8 riconoscente, seppure alla fine lo chiamer\u00e0 \"idiota\". Portando il suo Social Link al massimo rango si otterr\u00e0 la fusione del suo Persona, \"Magatsu-Izanagi\".\nLa rivista Famits\u016b ha rivelato che Adachi sar\u00e0 uno dei personaggi che il giocatore potr\u00e0 impersonare nell'annunciato sequel di \"Persona 4 Arena\", \"Persona 4 Arena Ultimax\" come DLC.\nIn \"Persona 5\" se si accende la TV il 12 dicembre \u00e8 possibile trovare un'intervista dove ammette di non aver provato nessun rimorso nelle sue azioni e di aver agito per noia, scioccando l'intervistatore.\nIzanami.\nIl vero antagonista di \"Persona 4\". \u00c8 ispirata alla nota figura della mitologia tradizionale giapponese, che verr\u00e0 anche narrata nel corso del gioco, quando i protagonisti andranno in visita alla Gekkoukan High School. Ella \u00e8 la sorella e moglie di Izanagi, i quali, nella religione scintoista, sono visti come i primi due esseri umani e coloro che hanno creato il Giappone. Dopo aver dato alla luce gli altri kami, dopo la nascita dell'ultimo, Kagutsuchi, la dea perde la vita e finisce nello Yomi (il Regno dei morti); Izanagi, rattristato, quindi si dirige l\u00ec per riportare con s\u00e9 la moglie, che gli promette che avrebbe negoziato col dio dello Yomi per ottenere la libert\u00e0 e tornare con lui. Dopo essere entrato nel Mondo dei Morti egli fa la scoperta raccapricciante del corpo decomposto della moglie, divenuta un'abitante di quel luogo dopo aver mangiato il cibo infernale, e questa adirata lo inseguir\u00e0 per tutto lo Yomi, finch\u00e9 Izanagi, uscito da quel luogo, porr\u00e0 un enorme masso a sbarrarne l'entrata. A quel punto Izanami lancer\u00e0 la maledizione \"kotodo\", secondo la quale ella gli urler\u00e0 che ogni giorno avrebbe ucciso mille uomini, e in risposta Izanagi afferma che avrebbe dato la vita a 1500 uomini.\nDopo aver sconfitto Adachi, il 20 marzo, dopo che il gruppo si sar\u00e0 radunato nuovamente al quartier generale al Junes ed essersi reso conto che colui da cui \u00e8 partito il \"Midnight Channel\" e tutte le voci su di esso \u00e8 ancora sconosciuto, con la promessa di scoprirne di pi\u00f9 prima che il Protagonista lasci Inaba, quest'ultimo, parlando con Nanako e Dojima, si rende conto che la persona in questione \u00e8 un giovane benzinaio che aveva conosciuto non appena giunto ad Inaba, e grazie anche alla testimonianza di Nanako, ricorda che dopo aver stretto la mano al misterioso uomo, aveva avvertito una sorta di malore. Andando, quindi, al distributore di benzina del distretto commerciale, qui parla col misterioso uomo dai lunghi capelli platino e gli occhi rossi, che, dopo una serie di domande in cui finger\u00e0 di non saper di cosa il ragazzo parli, alla fine getta la maschera e rivela di essere colei dietro a tutti i casi e che ha dato a lui, Namatame ed Adachi il potere di attraversare le TV, semplicemente stringendo loro la mano. Era stata, inoltre, lei, originariamente chiamata \"Izanami-no-Mikoto\", scindendosi, a creare \"Ameno-sagiri\" e \"Kunino-sagiri\" . Una volta, quindi, appurata la volont\u00e0 del ragazzo di raggiungere la verit\u00e0, si trasforma apparendo con una tunica e fluttuando in aria, ed inviter\u00e0 il Protagonista a confrontarsi con lei nell'altra dimensione.\nRaggiunto il suo dungeon, Yomotsu Hirasaka (che, secondo la tradizione giapponese, \u00e8 l'entrata per lo Yomi), raggiunta la cima della stessa, ella si congratula con il Team per averla raggiunta, e qui rivela di aver creato il \"Midnight Channel\" come finestra attraverso la quale le persone potessero avere la possibilit\u00e0 di vedere ci\u00f2 che gli uomini tengono soppressi della propria personalit\u00e0 e che quindi ella ha fatto tutto ci\u00f2 che ha fatto per creare il mondo che gli uomini desiderano, che per natura sono avversi a conoscersi gli uni con gli altri e non accettano il fatto che, durante la loro vita, conosceranno solo un ristretto numero di persone, e cos\u00ec durante la loro esistenza tentano di conoscere quante pi\u00f9 persone possibili, credendo tuttavia solo a ci\u00f2 che a loro fa pi\u00f9 comodo, a causa della loro \"sempiterna ansia\", che li spinge a definire loro stessi comparandosi all'idea che hanno degli altri. \u00c8 per questo, afferma, che gli uomini desiderano un mondo ricoperto dalla nebbia. Dopo che il gruppo di protagonisti si opporr\u00e0 a ci\u00f2 che ella ha affermato, dichiarando di essere determinati a inseguire la verit\u00e0 e poter decidere da soli il proprio destino, Izanami assumer\u00e0 il suo aspetto da dea e dichiarer\u00e0 che la conoscenza della verit\u00e0 non \u00e8 tutto, e che essi, inebriati da quest'ultima, sono andati oltre il ruolo che aveva stabilito per loro, scatenando la sua ira. Dopo un iniziale battaglia in cui, come ella gi\u00e0 continuamente aveva ripetuto, per il Team \u00e8 impossibile sconfiggerla, il Protagonista, usando la \"Sfera della Vista\", che gli aveva donato Igor poco prima di confrontarsi con lei, e che aveva dichiarato essere un cristallo che aveva sviluppato durante il suo viaggio, ed era capace di sciogliere ogni tipo di illusione, Izanami viene spinta a rivelarsi nella sua vera e mostruosa forma, \"Izanami-no-Okami\", e alla fine di una seconda battaglia, ella, affermando \"Addio! Accetta la realt\u00e0 della tua morte\", lancer\u00e0 il suo attacco finale \"Mille Maledizioni\" che, nonostante uno per uno i suoi compagni si sacrificheranno facendosi colpire al suo posto, alla fine colpir\u00e0 il Protagonista e inizialmente lo condurr\u00e0 alla morte. In seguito, dopo aver ascoltato esanime le voci di tutti coloro con i quali ha stabilito un profondo e solido legame (massimizzando il loro Social Link), che gli danno la forza di risollevarsi e far evolvere il suo \"Izanagi\" in \"Izanagi-no-Okami\", egli, una volta tornato in vita, nonostante i continui attacchi di Izanami, sconfigger\u00e0 la dea, con il suo nuovo Persona che scaglier\u00e0 l'attacco \"Miriadi Verit\u00e0\". Dopo essere stata sconfitta, capisce quindi la reale volont\u00e0 degli uomini, e, prima di scomparire definitivamente, promette che non interferir\u00e0 pi\u00f9 con il destino che questi decidono di percorrere, facendo sparire anche la nebbia dell'altra dimensione, che torner\u00e0 quindi ad essere splendido come era originariamente.\nResidenti della Stanza di Velluto.\nIgor.\nFigura ricorrente della serie \"Persona\". Egli appare come un uomo anziano dai capelli bianchi, sopracciglia folte e scure, lungo naso, orecchie a punte, grandi occhi sporgenti ed iniettati di sangue, e sempre vestito in maniera elegante. Il suo aspetto \u00e8 ispirato all'omonimo personaggio dei film di Frankenstein.\nEgli si definisce un semplice servo di Philemon, che lo aveva creato da un pupazzo, e che in seguito aveva creato Elizabeth, Theodore, Margaret e Lavenza, gli assistenti che nel corso dei giochi lo affiancheranno nella Stanza di Velluto, \"un luogo che trascende sia il sogno che la realt\u00e0\", entro la quale egli convoca i protagonisti dei vari giochi che hanno stipulato un contratto per aiutarli nel loro \"viaggio\", e per metterli in guardia sui rischi da affrontare e sulla strada che essi devono percorrere per arrivare al compimento dello stesso, con i suoi discorsi criptici e forbiti. Nonostante il suo aspetto un po' bizzarro, egli manifester\u00e0 sempre un atteggiamento calmo e posato, e modi gentili e garbati.\nNello specifico in \"Persona 4\", affiancato da Margaret, convoca all'inizio del gioco nella Stanza di Velluto, dalla forma di una limousine, il Protagonista, rivelandogli che nel suo futuro vi \u00e8 un'imminente catastrofe e che dovr\u00e0 affrontare e risolvere un grande mistero entro quell'anno, che rappresenter\u00e0 per lui un punto di svolta della sua vita, o altrimenti il suo futuro sarebbe andato perso. Il suo dovere, afferma, \u00e8 quindi quello di assicurargli assistenza affinch\u00e9 ci\u00f2 non accada. Durante il gioco Igor, quindi, aiuter\u00e0 il Protagonista con vari indizi per porlo sulla strada giusta, e, soprattutto, attuando il processo di fusione delle varie Persona che il giovane si trover\u00e0 a raccogliere nel corso dell'avventura.\nUna volta risolto il mistero, quando il Protagonista si recher\u00e0 nuovamente nella Stanza di Velluto per avere un'ultima volta assistenza da Igor per la battaglia contro Izanami, quello gli dar\u00e0 la \"Sfera della Vista\" attraverso la quale il giovane potr\u00e0 rivelare la vera forma della dea e sconfiggerla definitivamente. Al termine della battaglia Igor si complimenter\u00e0 con il ragazzo per essere riuscito a fare tutta quella strada e per essere giunto fino in fondo al suo viaggio, senza mai essersi fatto fermare dalla \"nebbia delle menzogne\", e per non essersi fatto tentare da facili vie d'uscita e false destinazioni, e, definendolo un \"ospite eccezionale\", si definir\u00e0 euforico di aver assistito al viaggio del suo destino, e gli annuncia che questa \u00e8 l'ultima volta che lo convocher\u00e0 nella Stanza di Velluto dato che il contratto stipulato \u00e8 stato rispettato e il suo lavoro \u00e8 automaticamente concluso, e prima di scomparire gli conceder\u00e0 di vedere lo splendido mondo che, perseguendo sempre e solo la verit\u00e0, ha ottenuto.\nMargaret.\nPersonaggio di \"Persona 4\", dall'aspetto di una giovane e bella donna dai capelli biondi ondulati e occhi dorati, tra i quali porta un cerchietto blu, e, come la sorella Elizabeth, ha un vestito blu scuro, dai bottoni d'oro, e scarpe con i tacchi alti blu; inoltre ella porta sempre con s\u00e9 un grosso libro viola intitolato \"Le Grimoire\".\nElla sar\u00e0 l'assistente di Igor nella Velvet Room e, a differenza della sorella, si dimostrer\u00e0 molto pi\u00f9 matura e composta negli atteggiamenti, anche se in alcuni casi manifester\u00e0 anche lei uno spiccato senso dell'umorismo (in particolare nei confronti di Marie).\nIl suo ruolo principale durante il gioco sar\u00e0 quella di occuparsi del \"Persona Compendium\", un grande libro dove ella registra le Persona che il Protagonista, nel corso della sua avventura, raccoglier\u00e0 (e che potr\u00e0 riacquisire quando vorr\u00e0), e a cui offrir\u00e0 anche alcune ricompense mentre quello si avviciner\u00e0 sempre di pi\u00f9 a completarlo; inoltre pu\u00f2 attuare il \"Persona Forecast\", in cui pu\u00f2 prevedere gli effetti che hanno le fusioni tra i Persona ogni giorno. \nInoltre, in \"Persona 4 Golden\", se si sar\u00e0 massimizzato il Social Link con Marie, quando questa sparir\u00e0 nel nulla, aiuter\u00e0 il Protagonista ad individuare la ragazza e, in seguito, trasporter\u00e0 lui ed i suoi amici nel dungeon della \"Foresta Vuota\", dove quella si \u00e8 nascosta.\nSe il Protagonista raggiunge il livello \"Esperto\" di \"Conoscenza\", visitando la Stanza di Velluto, si potr\u00e0 trovare solo con la donna, che gli rivela che \u00e8 la prima persona convocata nella Stanza di Velluto non per richiesta di Igor, ma di un suo assistente, e si dichiarer\u00e0 interessata a far parte del destino che attende il Protagonista, e creer\u00e0 con lui il Social Link dell'Arcano dell'Imperatrice. Per poterlo sviluppare e far diventare sempre di pi\u00f9 intimo il rapporto con Margaret e poter conoscerla sempre di pi\u00f9, il giocatore dovr\u00e0 soddisfare le richieste che quella gli formuler\u00e0 di illustrarle Persona con specifiche mosse. Massimizzato il suo Social Link, ella si complimenta con il giovane, rivelando che per lei non erano stati importanti tanto i risultati delle sue richieste, quanto l'impegno che egli aveva adoperato per soddisfarle, \"allenando la sua anima\", e gli dona una spilla a forma di spirale (\"Spiral Brooch\") affermando, poi, che egli era la persona che stava aspettando e che verr\u00e0 il tempo in cui sar\u00e0 lui a \"fornirle una risposta\". Portando il suo Social Link al massimo rango si potr\u00e0 ottenere la fusione di \"Iside\". Successivamente, il giorno prima che il Protagonista lasci Inaba, in cui saluta tutti coloro con cui ha il Social Link al massimo rango, Margaret apparir\u00e0 per la prima volta fuori dalla Stanza di Velluto, e dopo avergli detto che spera di rivederlo un giorno, gli chiede di chiudere gli occhi, \"per non assistere alla sua peccaminosit\u00e0\", e lo bacer\u00e0 (se il giocatore decide di intraprendere una relazione amorosa).\nIn un secondo playtrough, se si saranno sconfitti tutti i boss alternativi dei dungeon del Mondo della Tv e si sar\u00e0 massimizzato il suo Social Link, negli eventi che portano al Vero Finale, se dopo aver ottenuto la \"Sfera della Vista\" da Igor ci si recher\u00e0 nuovamente nella Stanza di Velluto, prima di parlare ad Izanami, Margaret riveler\u00e0 che ha una sorella che ha abbandonato la Stanza di Velluto per sua diretta volont\u00e0, e che tale scelta l'aveva sorpresa ed infastidita, dicendo di non riuscire a comprendere la motivazione che ha spinto quella a fare un simile gesto e che desidera poterla riportare indietro. Nel corso della conversazione ella, per\u00f2, riflettendo sulla scelta compiuta della sorella, che aveva trovato la sua ragione di vita, inizia a porsi domande sulla sua esistenza; alla fine, dunque, afferma di aver compreso che per trovare e riportare indietro Elizabeth, deve prima scoprire il vero significato della sua vita, ed invita quindi il Protagonista a combatterla, affermando di attenderlo alla fine del Paradiso. \nDopo, quindi, essere giunto sulla cima del dungeon del Paradiso, Margaret gli rivela che anche sua sorella, prima di sparire, aveva affrontato un precedente ospite della Stanza di Velluto (il protagonista di ). Durante la battaglia la donna dimostra di essere una potente evocatrice di Persona dotato del \"Jolly\". Dopo essere stata sconfitta, la donna rivela al Protagonista che la sorella voleva abbandonare la Stanza di Velluto per aiutare un giovane uomo che aveva sacrificato la propria anima per salvare l'umanit\u00e0; inizialmente non aveva compreso le sue ragioni, definendole assurde, ma in seguito si era ritrovata ad essere d'accordo con lei. Continuando gli dice che tutti coloro che cercano di dare risposte alla loro vita possono ottenere infinite possibilit\u00e0 e trovare la loro unica e sola ragione di vita decidendo quale ruolo assumere, come aveva fatto Elizabeth, e come anche lei aveva deciso, affermando che, qualsiasi cosa sarebbe successa, sarebbe stato al suo fianco per aiutarlo e proteggerlo. \nNell'anime, durante l'ultimo episodio, schiaffegger\u00e0 Yu per risvegliarlo dall'illusione dove era stato intrappolato da Izanami e grazie alla battaglia che intraprender\u00e0 con lui, gli permetter\u00e0 di realizzare la forza dei legami che ha stretto nel corso del suo soggiorno ad Inaba attivando la carta dell'Arcano del Mondo e, dopo essere stata sconfitta, sar\u00e0 lei a cedergli la \"Sfera della Vista\".\nComparir\u00e0 come boss opzionale anche in \"Persona 3 Portable\". Verso la fine del gioco Elizabeth (o Theodore) dir\u00e0 al Protagonista che sua sorella \u00e8 rimasta strabiliata assistendo a tutte le battaglie e i combattimenti che ha affrontato ed era interessata a mettere alla prova ulteriormente le sue abilit\u00e0. Sar\u00e0 dunque possibile entrare attraverso un portone che apparir\u00e0 al primo piano del \"Tartaro\" nel \"Vision Quest\" e qui Margaret si presenter\u00e0 come colei che ha il controllo sul potere e lo inviter\u00e0 a percorrere le 12 porte del luogo, dietro le quali si pu\u00f2 combattere nuovamente contro versioni potenziate dei boss principali che appaiono nelle notti di luna piena e i mini-boss presenti in alcuni piani speciali del Tartaro. Una volta sconfitte tutte le Ombre dietro le 12 porte, Margaret far\u00e0 apparire un'altra porta e inviter\u00e0 il giocatore a sfidarla. Una volta sconfitta si dir\u00e0 soddisfatta e come segno di ringraziamento dar\u00e0 al Protagonista un segnalibro di giada (\"Jade Bookmark\"), dicendo che continuer\u00e0 ad assistere dalla Stanza di Velluto alle sue battaglie.\nIn \"Persona 4 Arena\" ritorna come uno dei personaggi principali della trama e in \"Persona 4 Arena Ultimax\" come uno dei personaggi DLC, utilizzando come Persona \"Ardha\", \"Cu Chulainn\" e \"Yoshitsune\" durante la lotta e \"Helel\" per la mossa Instant Kill.\nMarie.\n\u00c8 un personaggio che compare per la prima volta in \"Persona 4 Golden\". \u00c8 una giovane ragazza di bell'aspetto, dalla pelle chiara e lucente, capelli castani corti ed occhi grigi (o verdi) leggermente a mandorla; ella indossa quasi sempre un berretto blu, una camicetta bianca con sopra una cravatta ed una larga cinta (entrambe nere) con una fibbia dorata a forma di cuore con le ali, una gonna corta a quadretti scozzese, un paio di manicotti rossi, lunghe calze a strisce bianche e nere, un paio di stivali neri e porter\u00e0 una borsa a tracolla blu ed una collana girocollo rossa con un lucchetto dorato.\nIl Protagonista si imbatter\u00e0 in lei una prima volta non appena arrivato ad Inaba, mentre quella raccoglie un foglio che gli era caduto, anche se non ha modo di parlarci molto, dato il carattere criptico della giovane. In seguito ella ricomparir\u00e0 nella Stanza di Velluto e Margaret, nel presentarla, dice che lo accompagner\u00e0 nel suo viaggio e che si occuper\u00e0 di raccogliere e, rivendergli in seguito, le Skill Card che egli otterr\u00e0. Ella manifesta fin dall'inizio il suo carattere alquanto brusco, freddo, poco amichevole e per certi versi scortese, per il quale Margaret si scuser\u00e0 col Protagonista. In seguito, poi, la donna riveler\u00e0 che la ragazza non \u00e8 umana, e quindi la sua conoscenza del mondo \u00e8 ancora molto incompleta, e gli chiede quindi se pu\u00f2, di tanto in tanto, scortarla fuori dalla Stanza di Velluto per poter aver modo di conoscere il mondo; inizialmente Marie finger\u00e0 disinteresse, tuttavia manifester\u00e0 piacere quando quello le propone di portarla fuori, affermando di annoiarsi a stare l\u00ec dentro con \"il Naso\" (come \u00e8 solita soprannominare Igor). Dopo quindi aver trascorso una divertente giornata in cui mangia per la prima volta gli spiedini di carne, fa la conoscenza anche con Yosuke e visita la collina al disopra Inaba, chiede al Protagonista di rifare pi\u00f9 spesso tale esperienza e portarla a conoscere il mondo degli uomini, e cos\u00ec si apre il suo Social Link dell'Arcano dell'Eone.\nDurante il Social Link il Protagonista la porter\u00e0 in giro per Inaba a scoprire le piccole cose della vita quotidiana, che, per\u00f2, per lei saranno incredibili e strabilianti novit\u00e0; inoltre avr\u00e0 modo di far conoscenza via via con gli altri membri del Team di Investigazione, che subito stringeranno amicizia con lei, nonostante il suo bizzarro, incostante e brusco carattere, che in realt\u00e0 si riveler\u00e0 solo un suo goffo tentativo di nascondere la sua timidezza e il suo imbarazzo. Ella, inoltre, ama comporre poesie, che il Protagonista potr\u00e0 leggere recandosi di tanto in tanto nella Stanza di Velluto, trovando fogli, mentre Marie \u00e8 assente, che Margaret si divertir\u00e0 a lasciare di proposito per terra affinch\u00e9 li legga; al suo ritorno poi, quando scoprir\u00e0 che il ragazzo ha letto una delle sue poesie, imbarazzata lo insulter\u00e0 e gli urler\u00e0 di smettere di leggerle. Con l'avanzare del SL, inoltre, ella riveler\u00e0 di non saper nulla della sua esistenza n\u00e9 del suo passato, e che Marie \u00e8 un nome che le \u00e8 stato dato da Margaret, e sar\u00e0 continuamente affetta da fugaci memorie che le faranno avvertire piccoli giramenti di testa, che per\u00f2 subito dopo scompariranno. Il Protagonista, quindi, con l'aiuto anche degli amici tenteranno di aiutarla a riacquistare memorie del suo passato, del quale avr\u00e0 solo un pettine di bamb\u00f9, che terr\u00e0 come un tesoro nella sua borsa, e che in seguito, grazie alla madre di Kanji, si verr\u00e0 a scoprire che \u00e8 un oggetto molto antico e che potrebbe simboleggiare separazione. Alla fine, irritata dal fatto che non riesce a ricordare nulla, rinuncia a riacquisire le sue memorie, ed affermer\u00e0 che forse non ha neanche vere memorie da dover riportare alla mente; dopo aver ricordato il posto dove il Protagonista l'aveva portata la prima volta, tuttavia, euforica decide di lasciar perdere la sua ricerca del suo passato e, una volta massimizzato il suo Social Link, dopo aver ceduto al giovane il vecchio pettine di bamb\u00f9 ( \"Old Bamboo Comb\" ), in particolare se il giocatore decider\u00e0 di intraprendere una relazione d'amore con lei, decider\u00e0 di concentrarsi piuttosto a vivere nel presente e di creare tante nuove memorie con lui. Portando il suo Social Link al massimo rango si otterr\u00e0 la fusione di \"Kaguya\".\nDopo aver sconfitto Adachi, tuttavia, qualche tempo dopo Marie scompare nel nulla e Margaret aiuter\u00e0 il Protagonista mettendosi subito alla sua ricerca ed in seguito, mentre sono in vacanza a sciare, trascina i ragazzi del Team all'interno di un televisore, portandoli nella \"Foresta Vuota\". Come ella afferma, quel luogo, a differenza degli altri dungeon, \u00e8 uno spazio chiuso irraggiungibile da altri punti del Mondo della Tv, destinato ben presto a chiudersi definitivamente e far sparire tutto ci\u00f2 che all'interno, compresa Marie all'interno dello stesso, la cui esistenza \u00e8 destinata ad essere eliminata anche dalle loro memorie. Margaret, tuttavia, cerca di dissuadere i ragazzi dal loro tentativo di salvare la ragazza, rivelando che quest'ultima si era chiusa in quel luogo di sua spontanea volont\u00e0, dopo aver riacquistato tutte le sue vecchie memorie; nonostante ci\u00f2 essi si inoltrano per il misterioso dungeon, una sorta di foresta celestiale al cui interno vi sono frammenti delle memorie di Marie, la cui voce pu\u00f2 essere sentita tra i piani mentre recita le sue poesie.\nDopo un po' il Team si imbatte nella giovane, vestita con una lunga tunica con cappuccio bianca, sotto la quale porta un vestito rosso, ed uno degli occhi \u00e8 diventato pi\u00f9 grande e somigliante a quello di \"Ameno-Sagiri\", che rivela la sua vera identit\u00e0: ella si chiama \"Kusumi-no-Okami\", ed \u00e8 una bestia simile a \"Kunino-sagiri\" e \"Ameno-sagiri\" che, prima di perdere la memoria, aveva assunto una forma umana ed era stata mandata a spiare il mondo degli uomini per scoprirne i reali desideri; definendosi loro nemico, dunque, li supplica di abbandonarla, poich\u00e9 ha creato la \"Foresta Vuota\" affinch\u00e9 questa fosse per lei una tomba dove morire per non far del male a nessuno. I protagonisti, tuttavia, decideranno comunque di trarla in salvo, e giunti alla fine del dungeon, tentano di convincerla a rinunciare al suo intento suicida dato che ora che i due Sagiri erano stati sconfitti, lei sarebbe stata libera; in risposta la ragazza afferma di non poter mai avere la libert\u00e0 poich\u00e9, dopo la sconfitta di \"Ameno-sagiri\", la nebbia che aveva coperto Inaba si era insinuato all'interno del suo corpo, e ben presto, una volta assunto il controllo della sua mente, l'avrebbe uccisa. Per questo ordiner\u00e0 nuovamente loro di abbandonarla, dato che la sua sopravvivenza avrebbe significato la fine del mondo e che l'unico suo destino era sempre stato morire e sparire assieme alla nebbia, e pur di convincerli arriva a lottare con loro, seppure, dopo una breve battaglia, Marie rinuncia a combatterli. Successivamente, tuttavia, inizia ad essere attraversata dai poteri maligni della nebbia, e furiosamente li invita a fuggire esclamando di odiarli tutti. Quelli, tuttavia, dopo averle fatto notare che, sparsi per la \"Foresta Vuota\" vi erano anche elementi di Inaba, come l'insegna del Junes e i banchi della Yasogami High School, che manifestano la sua volont\u00e0 di continuare a vivere, la convincono a provare piuttosto a fare in modo di sconfiggere la parte malvagia e la nebbia all'interno del suo corpo, intraprendendo quindi un ultimo scontro con lei, sotto forma di \"Kusumi-no-Okami\", una gigantesca figura femminile nera dal lungo mantello rosso. Una volta terminata la battaglia, Marie tornata umana e liberata dalla nebbia entro il suo corpo, si riprende e ringrazia gli amici per averla salvata, ed abbraccer\u00e0 il Protagonista, per poi scappare assieme a loro dalla \"Foresta Vuota\", mentre essa va distruggendosi e scompare.\nIl giorno seguente, a San Valentino, ella regaler\u00e0 al Protagonista un dolce al cioccolato fatto da lei e sar\u00e0 l'unica (oltre a Margaret) tra i personaggi femminili che bacer\u00e0 il Protagonista se si decide di fidanzarsi con lei.\nNegli eventi del Vero Finale, ella si congratuler\u00e0 col Protagonista per aver sconfitto Izanami, e rivela che presto i frammenti di quest'ultima e dei due Sagiri si uniranno a lei e, assieme, torneranno ad essere l'entit\u00e0 originale \"Izanami-no-Mikoto\", e gli promette che far\u00e0 di tutto per realizzare i desideri degli uomini e star\u00e0 sempre al suo fianco. Nell'epilogo, inoltre, si scopre che \u00e8 diventata una famosa annunciatrice delle previsioni del tempo, rinominatasi Mariko Kusumi, che, tramite i suoi poteri, ha assicurato per il ritorno del Protagonista cielo sereno e, in diretta tv, lo ringrazier\u00e0 nuovamente per tutto ci\u00f2 che ha fatto per lei e gli confesser\u00e0 il suo amore se si intraprender\u00e0 una relazione amorosa.\nNell'adattamento anime \"Persona 4 Golden Animation\" Marie assume un ruolo pi\u00f9 significativo e primario, essendo molto pi\u00f9 vicina alle vicende del Team di Investigazione, partecipando anche ai nuovi eventi in cui originariamente nel gioco non \u00e8 prevista, come il viaggio in spiaggia, il festival estivo e il concerto di Rise al Junes. Dopo essere stata introdotta dal protagonista Yu nel gruppo di amici e aver passato tanti mesi assieme a loro, a settembre Yu informa gli altri dell'amnesia di Marie e che hanno come unico indizio del suo passato il pettine di bamb\u00f9. Il gruppo inizia quindi ad investigare sull'origine del pettine, ma i continui mal di testa che i tentativi di ricordare le causano, che spesso la fanno anche svenire, col tempo fanno sempre pi\u00f9 perdere la pazienza ed esasperare la ragazza, che a causa di ci\u00f2 inizia sempre pi\u00f9 ad allontanarsi dagli amici, fino a quando in un week end, addirittura scappa via da loro mentre assieme facevano shopping. Per risollevare il morale di Marie, allora Yu la convince a partecipare ad un quiz che Teddie ha deciso di organizzare, e quando la ragazza si rende conto di essere in grado di rispondere a gran parte delle domande, si rende conto anche di aver accumulato nuove memorie con i suoi amici per tutto il tempo. Dopo aver vinto il quiz, quindi, Marie promette a se stessa che non avrebbe mai dimenticato queste nuove memorie.\nIn seguito al concerto del Junes \u00e8 lei la prima ad accorgersi di qualcosa di strano guardando Adachi, percependo al suo interno una presenza misteriosa, che le causa una fitta al petto. Sconfitti poi Adachi e \"Ameno-Sagiri\", Izanami le restituisce le sue memorie, e preso coscienza della sua vera identit\u00e0, Marie decide di eliminare le memorie che la riguardano dalla mente di Yu e i suoi amici, e sparire assieme alla nebbia che aveva ricoperto la citt\u00e0, per poi a gennaio comparire in un sogno del protagonista dandogli l'addio. Quando per\u00f2 i membri del Team d'Investigazione si ricordano di lei e accorrono, con l'aiuto di Margaret, nella \"Foresta Vuota\" per raggiungerla; nonostante la ragazza tenti di convincerli ad andarsene e lasciarla morire l\u00ec, nella susseguente battaglia sotto forma di \"Kusumi-no-Okami\" arriva a sconfiggere il Team d'Investigazione risucchiando le loro energie vitali e anche i loro Persona, finch\u00e9 Yu fa evolvere \"Izanagi\" in \"Izanagi-no-Okami\" distruggendo l'entit\u00e0 e liberando la ragazza dal controllo della nebbia.\nCome negli eventi dell'epilogo del gioco, infine, nel mese di agosto, quando Yu torna a visitare Inaba, lei \u00e8 diventata l'annunciatrice delle previsioni Mariko Kusumi.\nIn \"Persona 4 Arena Ultimax\" appare come uno dei personaggi DLC e utilizzer\u00e0 \"Kaguya\" come Persona.\nVittime.\nMayumi Yamano.\n\u00c8 una giovane donna dai capelli corti neri ed occhi castani. Nelle poche apparizioni che far\u00e0 ella pu\u00f2 essere vista indossare una camicetta bianca, ed una gonna e un collant neri. Era una reporter di successo, diventata, per\u00f2, celebre soprattutto per lo scandalo che aveva coinvolto lei e Namatame, con cui aveva intrapreso una relazione dopo averlo conosciuto mentre intervistava i candidati del consiglio comunale. A causa del forte impatto che la scoperta di tale relazione suscita nella gente, ella \u00e8 costretta a ritirarsi dalla sua carriera per sfuggire ai media, e va ad alloggiare all'Amagi Inn. In seguito, per\u00f2, ella viene trovata morta da Saki Konishi, appesa a testa in gi\u00f9 sull'antenna di un appartamento. Si scopre in seguito che era stata spinta nel Mondo della Tv da Adachi, assunto come sua guardia del corpo, infuriatosi dopo che quella aveva respinto i suoi tentativi di saperne di pi\u00f9 sulla sua storia con Namatame e le sue avance; successivamente, nonostante il suo disperato tentativo di scappare dalla morte, era stata assalita e uccisa dalle Ombre.\nSaki Konishi.\nGiovane studentessa dai lunghi capelli marrone chiaro ed ondulati, corte sopracciglia e carnagione leggermente scura. Fa la sua prima apparizione mentre lavora al Junes apparendo con un carattere molto calmo e gentile, in particolare con Yosuke, che subito mostrer\u00e0 di tenerci particolarmente a lei. In seguito ella sar\u00e0 la prima a scoprire il corpo di Mayumi Yamano, e dopo essere apparsa in televisione ed essere stata interrogata, pochi giorni dopo segue lo stesso tragico destino, e il suo cadavere verr\u00e0 trovato appeso a testa in gi\u00f9 su un palo telefonico. Successivamente il Protagonista e Yosuke, entrando nel Mondo della Tv per indagare sui casi, giungono nel negozio di liquori della famiglia Konishi, e qui sentiranno la voce del padre della ragazza mentre la rimprovera di non importarsene degli affari di famiglia e di aver tradito il negozio andando a lavorare al Junes, principale causa della crisi delle loro vendite. Dopo aver trovato una foto fatta a pezzi che la raffigurano, i ragazzi ascoltano la voce di Saki, mentre espone i suoi pensieri repressi colmi di livore, affermando di odiare tutto ci\u00f2 che la circonda e che desiderava che tutto scomparisse, ed urla in particolare tutto il suo astio contro il Junes, a causa del quale tutti avevano cominciato a sparlarle dietro e i familiari la detestavano, e contro Yosuke, che considera un \"seccatore\", con cui era sempre stato gentile perch\u00e9 era il figlio del direttore del centro commerciale, ma che lui aveva sempre malinteso tutto.\nDurante il Social Link di Yosuke si viene a scoprire, inoltre, che ella aveva pianificato di lasciare Inaba con uno studente universitario con cui aveva avuto una relazione, ma che per mancanza di soldi era stata spinta a lavorare al Junes; nonostante segretamente fosse infastidita da lui, inoltre, era stata la prima che aveva legato con Yosuke (tale rapporto viene in particolare illustrato nell'adattamento manga \"Persona 4 The Magician\") e che lo aveva convinto a trovare risvolti positivi nella vita nella cittadina rurale e che lo spinger\u00e0 a migliorarsi e vivere la vita.\nNel corso del gioco si scopre che dopo aver scoperto il corpo della Yamano ella era diventata sempre pi\u00f9 nervosa e spaventata. Inoltre dopo essere apparsa sul \"Midnight Channel\", Namatame aveva cercato di allertarla sul pericolo che avrebbe corso, ma non lo aveva ascoltato ritenendolo pazzo. Interrogata, poi, pi\u00f9 volte da Adachi, seccata, in seguito aveva respinto le avance di quest'ultimo schiaffeggiandolo, ed era stata spinta nella tv nella sala interrogatori ed uccisa dalle Ombre.\nKinshiro Morooka.\nUomo dai capelli a caschetto neri, occhi color nocciola e denti sporgenti. Era un'insegnante della Yasogami High School, soprannominato Re Idiota ( \"King Moron\" nella versione inglese, \"Morokin\" in quella giapponese) a causa dei suoi metodi di insegnamento rigidi e per i suoi sermoni in cui insultava ed umiliava i suoi studenti. Egli, infatti, durante il primo giorno del Protagonista alla Yasogami, nel presentarlo al resto della classe lo definir\u00e0 un perdente ed un triste sacco della spazzatura gettato dalla grande citt\u00e0, e in seguito gli dice di essere sulla sua lista nera. Pi\u00f9 volte, inoltre, si scopre che aveva continuamente deriso e sparlato delle persone morte durante i misteriosi casi, e aveva tentato di far espellere Kanji; durante il campeggio scolastico, egli approfitta della sua autorit\u00e0 di professore per ubriacarsi con gli altri insegnanti mentre aveva fatto andare in anticipo nelle tende gli studenti. Nelle varie voci che circolano su di lui, tuttavia, ve ne sono anche alcune che affermano che egli incontri personalmente alcuni studenti per spronarli a migliorare il proprio andamento scolastico; inoltre sembra fosse un fan di Risette, della quale, si dice, avesse un album pin-up.\nDopo che Rise verr\u00e0 portata in salvo, la mattina del 10 luglio, dopo una serata nebbiosa in cui non era apparso nessuno nel \"Midnight Channel\", il suo corpo viene trovato appeso a testa in gi\u00f9 sul parapetto del tetto di un appartamento. La sua morte far\u00e0 inizialmente crollare tutte le certezze e gli indizi che il gruppo aveva raccolto sul modus operandi del killer, poich\u00e9 egli non era mai apparso n\u00e9 sul \"Midnight Channel\" n\u00e9 durante le effettive trasmissioni televisive, ed inoltre Teddie affermer\u00e0 che, dopo aver tratto in salvo Rise, nessuno era entrato nel Mondo della Tv, e quindi l'omicidio era accaduto nel loro mondo. \nAlla fine si scoprir\u00e0 che Mitsuo Kubo, che inizialmente si era professato colpevole di tutti gli omicidi, in realt\u00e0 era responsabile soltanto della sua uccisione (infatti, a differenza delle altre vittime, la causa della sua morte, un trauma cranico, sar\u00e0 determinata), compiuta per imitare il vero colpevole e prendersi i meriti.\nAltri personaggi.\nNanako Dojima.\nBambina di 7 anni dai capelli con la frangetta, raccolti in due treccine, e gli occhi marroni. Normalmente ella indossa un vestito rosa, rosso chiaro e marrone, sotto il quale porta un dolcevita bianco, calzini bianchi e scarpe rosa. In estate il suo vestiario usuale \u00e8 composto da una canottiera bianca ed una gonna rosa, mentre durante il festival indosser\u00e0 un kimono rosa a quadretti, con un fusciacca rosso.\nA dispetto della sua et\u00e0, ella \u00e8 dotata di un carattere molto maturo e responsabile, ed \u00e8 molto intelligente e dedita al dovere; sar\u00e0 infatti lei, poich\u00e9 il padre sar\u00e0 sempre fuori a causa del lavoro, a prendersi cura della casa facendo le faccende domestiche. A parte ci\u00f2, comunque dimostrer\u00e0 anche una gran dolcezza, una sconfinata bont\u00e0 d'animo ed un'infantile ingenuit\u00e0, con la quale ben presto conquister\u00e0 e legher\u00e0 fortemente sia con il Protagonista, che con i membri del Team; inoltre ama tantissimo il Junes, passando tutto il tempo a cantarne gioiosamente il jingle, ed \u00e8 fan di Risette. Inizialmente ella sar\u00e0 un po' a disagio e parler\u00e0 poco con lui, ma col trascorrere del tempo si affezioner\u00e0 sempre di pi\u00f9 al cugino ed inizier\u00e0 a chiamarlo \"Fratellone\". \nDurante il suo Social Link dell'Arcano della Giustizia, la bambina manifester\u00e0 la sua tristezza e la sua amarezza per il fatto che il padre non le dedica mai del tempo e, nonostante il Protagonista tenti di aiutarla a comprendere i motivi e le responsabilit\u00e0 dell'uomo, ella inizialmente non riuscir\u00e0 a farlo temendo di \"non essere la vera figlia di suo padre\", ovvero che quest'ultimo non le voglia bene e tenga maggiormente al suo lavoro. Una sera, poi, dopo Dojima le dir\u00e0 che non potr\u00e0 venire ad una riunione nella sua scuola, ella gli urler\u00e0 che non \u00e8 il suo vero padre, e che per lui \u00e8 pi\u00f9 importante il suo lavoro da detective che lei, e scapper\u00e0 via di casa piangendo. Dopo averla ritrovata nei pressi della riva del fiume Samegawa dove, quando la madre era ancora in vita, lei e i genitori erano soliti andare a fare picnic, Nanako afferma che il padre si \u00e8 dimenticato della madre dato che aveva fatto sparire tutte le foto che la raffiguravano, e che ha paura che far\u00e0 lo stesso con lei. Alla fine, dopo che Dojima avr\u00e0 scritto sull'invito per l'incontro nella sua scuola che sar\u00e0 disponibile ogni volta, grazie anche al Protagonista, ella si render\u00e0 conto che in realt\u00e0 anche il padre ha sofferto la scomparsa della moglie e si era sentito solo come lei, e dunque, negli ultimi livelli del SL, capisce finalmente che il padre l'ama e decide di stargli vicino affinch\u00e9 egli non si senta pi\u00f9 solo. Inoltre, massimizzato il suo Social Link, Nanako gli regaler\u00e0 una foto (\"Family Photo\") in cui sono raffigurati lei e i suoi genitori ad un picnic sulla riva del Samegawa, dicendo che anche lui \u00e8 parte della famiglia e che lo ama. Portando il suo Social Link al massimo rango si otterr\u00e0 la fusione di \"Sraosha\".\nNonostante il suo carattere forte, ella nasconder\u00e0 un profondo dolore per la morte della mamma, e quando verr\u00e0 rapita da Namatame, dopo essere apparsa nel \"Midnight Channel\", creer\u00e0 con la sua mente un dungeon simile al Paradiso, dove, afferma, la madre riposa e l'attende, e salendo per i piani del luogo, si potr\u00e0 udire la sua voce mentre manifesta il proprio dolore e sentir\u00e0 la mancanza della mamma, e tenter\u00e0 di convincersi di non essere sola affermando di avere tante persone al suo fianco che le vogliono bene.\nDopo essere stata tratta in salvo, viene subito trasportata in ospedale, ove per\u00f2 le sue condizioni, col passare del tempo, a causa della nebbia, continueranno a peggiorare finch\u00e9, mentre tiene la mano del \"Fratellone\", affermer\u00e0 di aver paura e morir\u00e0. La sua scomparsa devaster\u00e0 il padre e i membri del Team, che in seguito andranno ad affrontare Namatame, per vendicare la morte della povera bambina, e in base al destino a cui questo andr\u00e0 incontro, Nanako rester\u00e0 morta (se si sceglier\u00e0, per vendetta, di gettare Namatame nel Mondo della Tv, ottenendo il Finale Negativo) o miracolosamente torner\u00e0 in vita e, dopo aver risolto il mistero e aver fatto sparire la nebbia, verr\u00e0 anche dimessa dall'ospedale (se invece si seguir\u00e0 il percorso per il Finale Neutro, torner\u00e0 in vita, ma non verr\u00e0 mai dimessa dall'ospedale).\nIl giorno della partenza del Protagonista, poi, in lacrime lo abbraccer\u00e0 e, inizialmente, lo supplicher\u00e0 di non andarsene, poi gli fa promettere di non dimenticarla mai e che presto le avrebbe fatto di nuovo visita. Nell'epilogo di \"Persona 4 Golden\", inoltre, si scopre che ha cominciato a prendere lezioni di piano, seguendo, quindi, le stesse orme della madre.\nRyotaro Dojima.\n\u00c8 il padre di Nanako e zio del Protagonista. Uomo trentatreenne dai capelli neri grigiastri, leggera barba sul viso, ed indossa una camicia grigio scuro con una cravatta rossa e pantaloni neri, e verr\u00e0 visto quasi sempre portare in spalla la propria giacca nera e, durante le investigazioni, una sigaretta tra i denti.\nEgli \u00e8 un detective di grande esperienza, spiccate capacit\u00e0 deduttive e un atteggiamento forte ed autoritario, in particolare con il partner Adachi, che maltratter\u00e0 spesso per il suo essere maldestro; tuttavia con il Protagonista e, in particolare, con Nanako dimostra anche un atteggiamento tenero, gentile e protettivo.\nIl suo Social Link \u00e8 dell'Arcano dello Ierofante, e nello sviluppo dello stesso il Protagonista avr\u00e0 modo di conoscere meglio lo zio, in particolare la sua dedizione nell'indagare sul caso della morte della moglie Chisato, investita da un pirata della strada mentre si recava ad andare a prendere Nanako da scuola, e il cui colpevole non era mai stato trovato. Il suo morboso tentativo di risolvere il caso, lo porta a trascurare la figlia e ridurre ulteriormente il tempo disponibile da dedicarle, e dopo aver realizzato ci\u00f2, una volta raggiunto il massimo rango del SL, ringrazia il Protagonista di essergli stato vicino e avergli insegnato cos'\u00e8 realmente una famiglia, e afferma che avrebbe continuato a portare avanti il caso, senza tuttavia dimenticarsi di occuparsi della piccola Nanako, e gli cede la sua tazza da caff\u00e8 (\"Coffee Mug\"). Inoltre compra una torta e assieme a lui e la figlia festeggiano il giorno in cui essi diventano una vera famiglia. Portando il suo Social Link al massimo rango si otterr\u00e0 la fusione di \"Kohryu\".\nDurante le indagini del mistero, nonostante all'oscuro della realt\u00e0 dell'altra dimensione, egli sar\u00e0 sempre un passo in avanti rispetto agli altri colleghi del distretto e, col tempo, sospetter\u00e0 sempre di pi\u00f9 il coinvolgimento del nipote nel mistero, finch\u00e9 non legger\u00e0 la seconda lettera minatoria che giunger\u00e0 a quest'ultimo, per la quale, vista la sua reticenza, lo porter\u00e0 alla centrale della polizia e gli far\u00e0 confessare tutta la verit\u00e0. Egli, inoltre, aveva intuito anche il coinvolgimento di Namatame nei casi, e partir\u00e0 al suo inseguimento quando quello rapir\u00e0 la figlia Nanako, al termine del quale, tuttavia, rimarr\u00e0 gravemente ferito e, mentre viene soccorso, supplicher\u00e0 il Protagonista di portare in salvo la figlia, sua unica ragione di vita. Una volta che quella verr\u00e0 tratta in salvo e portata in ospedale, nonostante le sue condizioni, egli passer\u00e0 quasi tutto il tempo a prendersi cura della bambina e chiedere i dottori di far di tutto per salvarla. Quando, per\u00f2, Nanako morir\u00e0, egli distrutto si recher\u00e0 ad affrontare Namatame e tenter\u00e0 di irrompere nella sua stanza, fermato da due colleghi, urlando di ridarle indietro sua figlia, l'unica cosa che gli era rimasta. Quando in seguito si scoprir\u00e0 che il vero colpevole \u00e8 Adachi, quando questo verr\u00e0 sconfitto e riportato nel mondo reale, Dojima, in virt\u00f9 della loro vecchia amicizia, chiamer\u00e0 l'ambulanza e far\u00e0 in modo che egli venga messo sotto custodia.\nNell'epilogo di \"Persona 4 Golden\", inoltre, rivela al Protagonista, tra le tante cose, che era vicino alla chiusura del caso riguardo alla morte della moglie, e che aveva fatto visita al suo vecchio partner Adachi, che rivela essere diventato un prigioniero modello e che gli aveva detto di essere trattato meglio rispetto a quando lavorava con lui e Dojima, scherzosamente, afferma che gli avrebbe comprato un cavolo poco costoso.\nYumi Ozawa.\nPersonaggio secondario della serie (in \"Persona 4 Animation\" far\u00e0 solo una fugace apparizione). \u00c8 una ragazza dai capelli neri e corti, tra i quali porta un fermaglio blu, che solitamente pu\u00f2 essere vista indossare la sua divisa scolastica, mentre nei week end, fuori da scuola, indossa un maglione bianco dal collo alto, una lunga gonna blu e leggins neri.\nIl Protagonista far\u00e0 la sua conoscenza ed aprir\u00e0 il Social Link dell'Arcano del Sole se sceglier\u00e0 come club culturale da seguire quello di teatro, nel quale ella sar\u00e0 uno dei partecipanti pi\u00f9 talentuosi e seri, e gli dir\u00e0 di essere una grande appassionata di opere e musical, e continuamente gliene consiglier\u00e0 alcuni da seguire. Col procedere del suo Social Link, dopo che la ragazza verr\u00e0 avvisata che la madre \u00e8 in ospedale, si scoprir\u00e0 la sua storia. Dopo che i suoi genitori avevano divorziato, e suo padre aveva abbandonato lei e la madre per stare assieme ad un'altra donna, ella si era ritrovata a vivere da sola con la madre. Raggiuntala in ospedale, scopre che in realt\u00e0 si era recata l\u00ec per stare vicino all'ex marito, moribondo, che aveva espresso come ultimo desiderio la possibilit\u00e0 di passare il tempo con la moglie e la figlia che aveva abbandonato. Inizialmente Yumi si rifiuter\u00e0 di accettare i tentativi di ravvicinamento del padre, manifestando tutto il suo rancore nei suoi confronti perch\u00e9 l'aveva abbandonata, e biasimer\u00e0 la madre per il fatto che lo aveva subito perdonato e si occupava di lui, e passer\u00e0 il tempo ad esercitarsi ancor di pi\u00f9 al club di teatro pur di non tornare a casa e dover affrontare il duro passato. Tuttavia, col tempo ella, impietosita dalla gentilezza e i tentativi di redimersi dell'uomo, pur sempre in maniera conflittuale, passer\u00e0 sempre meno tempo al club di teatro per stare vicino al padre ed occuparsi di lui, ed alla fine lo pianger\u00e0 quando questo morir\u00e0, dopo che l'uomo le aveva rivelato che il suo nome Yumi simboleggiava il fatto che ella era il frutto dei loro genitori, e che era il loro orgoglio e la loro speranza. In seguito al lutto, ella, nonostante ancora combattuta sui sentimenti verso il padre, lo ringrazia per averla messa al mondo, e dopo essersi resa conto che la sua passione e la sua dedizione verso la recitazione erano un modo per esprimere i suoi veri sentimenti e il suo dolore, massimizzato il Social Link, prender\u00e0 la decisione di abbandonare il club di teatro per riflettere sul suo futuro e per stare vicina alla madre, e ceder\u00e0 al Protagonista il copione annotato (\"Annotated script\") della recita che doveva portare in scena. In seguito gli confesser\u00e0 il suo amore girandosi di spalle imbarazzata cosicch\u00e9, afferma, nel caso egli non provasse i suoi stessi sentimenti non lo avrebbe visto andare via. Spetta, quindi, al giocatore la scelta di respingerla e andare via dall'aula, oppure di abbracciarla e fidanzarsi con lei, portandola in seguito nella propria stanza. Portando il suo Social Link al massimo rango si otterr\u00e0 la fusione di \"Asura\".\nIn \"Persona 4 Golden\", quando il Protagonista andr\u00e0 a salutarla il giorno prima della sua partenza, Yumi gli rivela che ha deciso di volersi mettere in gioco, concorrendo al titolo di presidentessa del consiglio studentesco e provando a frequentare quanti pi\u00f9 corsi e club possibili, tra i quali, nuovamente, anche quello di teatro.\nAyane Matsunaga.\n\u00c8 una giovane studentessa quindicenne di bassa statura, capelli a caschetto neri e guance rosse; ella solitamente indossa la sua divisa scolastica, mentre al di fuori della scuola ha una maglietta rosa ed una giacca ed una gonna dal colore rosso chiaro.\nIl Protagonista aprir\u00e0 con lei il Social Link dell'Arcano del Sole se decider\u00e0 di seguire il club culturale di musica, e per molti tratti ella si dimostrer\u00e0 l'esatto opposto di Yumi, l'altro personaggio con cui aprire il SL del \"Sole\". Nonostante, infatti, abbiano la stessa et\u00e0, quest'ultima \u00e8 alta, ha un aspetto ed un atteggiamento molto maturo e sicurezza nelle proprie capacit\u00e0, ed \u00e8 tra le migliori del club di teatro, mentre Ayane, per aspetto e carattere, si mostrer\u00e0 pi\u00f9 giovane, infantile ed ingenua della sua et\u00e0, ed inoltre sar\u00e0 molto timida ed insicura sulle sue capacit\u00e0. Durante il Social Link ella afferma di suonare il trombone, ma che non aveva mai avuto modo di esibirsi nei vari concerti della banda poich\u00e9 era stata sempre designata come sostituta di quello ufficiale, Takeru. Frequentando le prove della banda il Protagonista aiuter\u00e0 la ragazza a superare i suoi problemi di autostima e quando, poi, il suonatore di trombone ufficiale subir\u00e0 un infortunio, ella avr\u00e0 l'occasione di mettersi in mostra e si eserciter\u00e0 duramente e far\u00e0 grandi miglioramenti; tuttavia proprio prima del concerto Takeru si riprender\u00e0 e sar\u00e0 disponibile per suonare, e Ayane, notando che il resto della banda preferisce che sia quest'ultimo ad esibirsi, decide di farsi da parte, nonostante il Protagonista provi a rivelare agli altri membri tutti gli sforzi che la ragazza aveva fatto. In seguito poi la giovane scoppia a piangere ed afferma che nulla va mai come lei desidera e i suoi sogni vengono sempre schiacciati. Una volta massimizzato il suo Social Link, comunque, ella trover\u00e0 la forza di arrabbiarsi e dir\u00e0 al Protagonista che ha deciso di voler diventare pi\u00f9 egoista, dato che non aveva mai espresso il suo parere per evitare di avere conflitti con gli altri, ma che ora ha compreso che discutere con qualcuno e dire la propria pu\u00f2 rendere una relazione pi\u00f9 forte, e quindi ella avrebbe espresso sempre il proprio pensiero e, grazie anche al suo aiuto, non avrebbe permesso a nessun altro di rubarle un'altra occasione di mostrare agli altri la sua grande passione per la musica. In seguito Ayane gli consegna un biglietto fatto a mano (\"Handmade Ticket\") con sopra il suo nome, in cui lo invita al suo concerto; ella, infatti, ha deciso di impegnarsi duramente per migliorare e che, una volta diplomatasi, inizier\u00e0 a suonare in una propria band, e che vuole quindi che il Protagonista sia il primo ad assistere al suo spettacolo. Portando il suo Social Link al massimo rango si otterr\u00e0 la fusione di \"Asura\".\nCome per Yumi, anche Ayane \u00e8 uno dei personaggi femminili con cui il giocatore apre il Social Link e con la quale pu\u00f2 decidere di intraprendere una relazione d'amore.\nKou Ichijo.\n\u00c8 uno studente diciassettenne dai lunghi capelli blu scuro. Solitamente pu\u00f2 essere visto indossare la sua divisa da basket della Yasogami, mentre al di fuori di quest'ultima, nei week end, indosser\u00e0 una polo bianca a maniche corte e pantaloni neri. Egli \u00e8 un ragazzo molto affabile e spensierato che, durante una delle conversazioni col Protagonista, riveler\u00e0 di odiare il suo nome perch\u00e9 troppo banale e noioso, ama andare a mangiare al ristorante cinese Aiya e, inoltre, gli confesser\u00e0 di avere una cotta per Chie e di essere geloso della sua vicinanza alla ragazza.\nNon appena ci si aggiunger\u00e0 al club sportivo di basket si aprir\u00e0 il Social Link dei \"Compagni Atleti\" dell'Arcano della Forza, durante il quale si avr\u00e0 modo di fare amicizia e conoscere sia lui che l'amico Daisuke, il quale rivela che Kou vive solo, anche se la sua famiglia vive vicino a lui, ed \u00e8 molto tradizionalista e rigida e capeggiata dalla nonna, che non approva che il nipote giochi a basket poich\u00e9 lo considera uno sport \"barbarico\". Come lo stesso Kou afferma egli \u00e8 spinto sempre a seguire l'etichetta ed una serie di riti tradizionali, come prendere il t\u00e8, e viene chiamato dai familiari \"Kou-sama\". Si scopre inoltre che gli Ichijo non sono la sua vera famiglia, ma che l'hanno adottato per avere un erede, anche se comunque alla fine essi avevano avuto una figlia, Sachiko, e che grazie a tale situazione egli ha potuto evitare di dover caricarsi dell'enorme responsabilit\u00e0 di ereditare gli affari di famiglia. In seguito, per\u00f2, egli inizier\u00e0 a frequentare sempre meno gli allenamenti e il Protagonista, cercandolo, lo trova sul tetto della scuola e qui Kou rivela che nonostante ha parlato con la propria famiglia ed aveva ottenuto la possibilit\u00e0 di giocare a basket, egli comunque vuole ritirarsi dato che ha perso gli stimoli e la voglia di giocare. L'amico Daisuke, non appena verr\u00e0 a scoprire ci\u00f2, organizzer\u00e0 quindi una partita per aiutare l'amico a riprendersi e convincerlo a non mollare. Nonostante la loro squadra esce sconfitta dalla partita, Kou li ringrazia per ci\u00f2 che hanno fatto per lui e rivela che, da quando non \u00e8 pi\u00f9 l'erede, ha iniziato a domandarsi se egli appartenesse o meno agli Ichijo, e che teme che questi ultimi non avessero motivo per continuare ad occuparsi di lui e non avessero pi\u00f9 bisogno di lui; quindi, egli arriva alla decisione di recarsi nell'orfanotrofio in cui era cresciuto per sapere di pi\u00f9 sui suoi veri genitori. Egli non scoprir\u00e0 nulla su di loro, tuttavia riceve una lettera in cui si evince che siano entrambi morti e in cui viene rivelato che lo avevano chiamato Kou perch\u00e9 potesse essere sempre in buona salute a differenza loro, e che si scusano per non essere riusciti a crescerlo e averlo dovuto affidare all'orfanotrofio, e che non doveva mai perdere la forza di andare avanti e la speranza, dato che lui era, per loro, un raggio di speranza. Successivamente il ragazzo scopre che la lettera \u00e8 stata scritta dalla direttrice dell'orfanotrofio, ma nonostante ci\u00f2 si dir\u00e0 felice, perch\u00e9 ha capito di essere circondato da persone che gli vogliono bene. Massimizzato, dunque, il suo Social Link egli afferma di aver chiesto alla propria famiglia adottiva se lo abbiano mai voluto e se lo considerassero ancora un membro della stessa, e con sua somma sorpresa, essi avevano manifestato sincero affetto e attaccamento a lui, e per questo egli ha deciso di abbandonare il basket e, una volta diplomato, studiare oltreoceano, per poter supportare la famiglia a cui appartiene. Egli quindi ringrazia i suoi due amici per averlo aiutato ed essergli stato vicino, e ceder\u00e0 loro la lettera (\"Letter to Kou\") ricevuta dall'orfanotrofio. Portando il suo Social Link al massimo rango si otterr\u00e0 la fusione di \"Zaou-Gongen\".\nDaisuke Nagase.\nStudente diciassettenne della Yasogami ed amico di infanzia di Kou, dai capelli corti e gli occhi castani, ed un cerotto sul naso. Egli viene visto solitamente indossare la tuta scolastica e la sua divisa di calcio. A differenza dell'amico egli sar\u00e0 un tipo molto pi\u00f9 tranquillo e riservato, anche se per certi versi eccessivamente irritabile, brusco e schietto. Egli non prover\u00e0 particolare interesse per le donne, affermando di essere annoiato di tutte le attenzioni che riceve dalle ragazze interessate a lui. \nAnche tramite lui, aggiungendosi al club sportivo di calcio, si aprir\u00e0 il Social Link \"Compagni Atleti\" dell'Arcano della Forza, seguendo, tuttavia, la storia di Daisuke. Egli inizialmente aiuter\u00e0 il Protagonista a farsi accettare dal resto della squadra di calcio, aiutandolo a rimettere a posto dopo gli allenamenti e allenandosi ulteriormente con lui, e durante tale lasso di tempo egli tratter\u00e0 in maniera fredda e sar\u00e0 infastidito dalle ragazze che lo guarderanno giocare interessate e che tenteranno di parlare con lui. Dopo un po' di tempo, tuttavia, egli durante gli allenamenti risulter\u00e0 sempre meno concentrato e svogliato, anche se sar\u00e0 alquanto reticente ed evasivo con coloro che tenteranno di parlargli al riguardo. Sar\u00e0 Kou, in seguito, invitando il Protagonista all'Aiya, a spiegargli il motivo del recente atteggiamento dell'amico. Egli \u00e8 spaventato di fallire nonostante ci metta tutto se stesso nelle cose, specialmente nei suoi allenamenti a calcio, e il suo astio verso le ragazze deriva dal fatto che, quando era alle medie, egli era stato lasciato in malo modo dalla propria fidanzata. Per aiutarlo, quindi, il Protagonista e Kou organizzano un appuntamento al buio con alcune ragazze, ma le cose non volgono per il meglio e Daisuke, irritato, andr\u00e0 via. Una volta raggiunto, lui e l'amico iniziano ad avere un forte litigio durante il quale quest'ultimo gli rinfaccia di avere paura delle ragazze e di essere respinto nuovamente, e che anche nel calcio egli non d\u00e0 pi\u00f9 tutto se stesso perch\u00e9 ha paura che non pu\u00f2 fare di meglio; alla fine dunque egli ammette che l'amico ha ragione, e che la paura di essere respinto dalle ragazze deriva dal fallimento della sua prima ed ultima relazione, della quale continua a porsi domande che lo affliggono. Successivamente rivela al Protagonista che una delle ragazze che continuamente lo seguono durante gli allenamenti \u00e8 proprio la sua ex, con la quale ha deciso di parlare e risolvere le cose; durante la conversazione con quest'ultima egli scopre che l'unico motivo per cui la ragazza continua a recarsi ad assistere agli allenamenti \u00e8 perch\u00e9 fidanzata con un altro membro del club di calcio. Massimizzato, quindi, il suo Social Link egli torna a dare tutto se stesso durante gli allenamenti e regala al Protagonista una spazzola (\" Spike Brush\" ) per pulire i tacchetti delle scarpe, e poi all'Aya ringrazier\u00e0 lui e Kou per essergli stato vicino e per avergli fatto rendersi conto che deve sempre dare il meglio di s\u00e9, senza nascondersi da nulla, seppure le cose con la sua ex non erano andate bene. Portando il suo Social Link al massimo rango si otterr\u00e0 la fusione di \"Zaou-Gongen\". \nNaoki Konishi.\nStudente quindicenne della Yasogami High e fratello di Saki Konishi. Egli sar\u00e0 molto simile alla sorella, con la quale condivide anche il colore dei suoi capelli corti impomatati. Nelle apparizioni che far\u00e0 indosser\u00e0 sempre la sua divisa scolastica (in \"Persona 4 Animation\" lo si vedr\u00e0 anche indossare la tuta scolastica, durante il campeggio estivo scolastico).\nDurante il gioco il Protagonista far\u00e0 la sua conoscenza dopo essere stato costretto dal professore Morooka a sostituire un membro malato dell'infermeria della scuola di cui il giovane fa parte; in \"Persona 4 Animation\" invece far\u00e0 la sua prima comparsa al campeggio, in cui viene rivelato che \u00e8 un amico di infanzia di Kanji, anche se i due col tempo avevano cominciato a passare meno tempo assieme. In entrambi i casi si presenter\u00e0 al Protagonista con un atteggiamento molto schivo e freddo, e stizzito gli dir\u00e0 che odia sia lui che Yosuke. Nonostante ci\u00f2, in seguito, passando il tempo a parlarci, sar\u00e0 possibile aprire il suo Social Link dell'Arcano de l'Appeso.\nDurante il Social Link Naoki riveler\u00e0 la dura vita che ha dovuto affrontare da quando la sorella \u00e8 morta e di quanto egli sia infastidito dal fatto tutti provano piet\u00e0 per lui per la scomparsa di quella e per il fatto che continuamente lo paragonano a lei, e per il fatto che egli non pu\u00f2 ridere, scherzare e godersi la vita perch\u00e9 continuamente tirato gi\u00f9 dalle voci maligne altrui che pretendono debba essere incatenato alla sofferenza per la morte di Saki. Spinto da una vicina, egli inizialmente progetta di abbandonare la scuola per lavorare al negozio di liquori di famiglia per poi, in seguito, prenderlo in eredit\u00e0, ma i suoi genitori si opporranno alla scelta. Grazie alla vicinanza del Protagonista, alla fine Naoki riesce a comprendere che egli aveva sempre tentato di non pensare alla morte di Saki e far finta che la cosa che non gli interessasse tanto, ma alla fine riuscir\u00e0 ad affrontare la realt\u00e0 recandosi nel luogo in cui era stato scoperto il corpo della sorella e scoppier\u00e0 a piangere. Massimizzato il suo Social Link, dopo averlo invitato a recarsi con lui alla riva del fiume, Naoki racconta al Protagonista un vecchio episodio riguardo a lui e alla sorella, e lo ringrazia per essere stato l'unico che si era interessato realmente a lui semplicemente per ascoltarlo, senza provar piet\u00e0 di lui per il caso di Saki, e gli offre uno scontrino del Junes (\"Junes Receipt\"), dove precedentemente si era fatto accompagnare per scoprire il luogo dove Saki lavorava, e dove aveva incontrato e parlato con Yosuke. Inoltre gli confida che avrebbe aiutato i genitori nella gestione del negozio di liquori, anche se avrebbe continuato a frequentare la scuola e avrebbe provato ad aprirsi maggiormente alle persone e vivere la sua vita. Portando il suo Social Link al massimo rango si otterr\u00e0 la fusione di \"Attis\".\nAi Ebihara.\nStudentessa diciassettenne della Yasogami High e compagna di classe di Kou e Daisuke. \u00c8 una ragazza dai capelli ondulati biondo scuro e un girocollo di pizzo rosa. Perlopi\u00f9 ella apparir\u00e0 con la divisa scolastica, mentre al di fuori porter\u00e0 un coprispalle bianco sotto il quale ha un lungo vestito rosa e scarpe con tacchi alti \nIl Protagonista si imbatter\u00e0 in lei per la prima volta dopo aver fatto avanzare di qualche rango il Social Link dei \"Compagni Atleti\". Il professore di educazione fisica la presenter\u00e0 come allenatrice del club sportivo in cui il giocatore ha deciso di aggiungersi (in \"Persona 4 Animation\" sar\u00e0 l'allenatrice della squadra di basket) e subito mostrer\u00e0 il suo carattere molto arrogante, viziato e scorbutico affermando di essere l\u00ec solo perch\u00e9 \u00e8 stata costretta dal padre a causa delle sue tante assenze a scuola. \nSuccessivamente il giocatore potr\u00e0 aprire il suo Social Link dell'Arcano della Luna una volta raggiunto un certo livello di \"Coraggio\" per accettare la proposta della ragazza di saltare la scuola assieme a lei. Durante gli iniziali livelli del SL, Ai lo porter\u00e0 a fare shopping ad Okina usando la gold card che il padre, ricco speculatore fondiario, le ha regalato sfruttandolo per fargli portare le sue borse, e manifestando la sua noia nell'ascoltare le chiacchiere delle commesse e respingendo crudelmente e senza mezzi termini un suo pretendente. Dopo aver origliato alcuni ragazzi sparlare e dire cose ingenerose nei suoi confronti, ella ne rimarr\u00e0 ferita ma comunque sia rivela di essere innamorata di Kou, che l'aveva difesa durante la conversazione, ed ordina al Protagonista di farsi rivelare se c'\u00e8 qualche ragazza a cui l'amico \u00e8 interessato. Quando, poi, origlier\u00e0 la conversazione tra i due, in cui Kou ammette di avere una cotta per Chie, ella sconvolta salir\u00e0 sul tetto e minaccer\u00e0 di gettarsi gi\u00f9 non accettando ci\u00f2 che aveva sentito, definendo Chie \"sciatta\" e affermando di essere molto pi\u00f9 carina e migliore di lei. Una volta che il Protagonista l'avr\u00e0 calmata, ella gli confida che da piccola, quando la sua famiglia non era ancora cos\u00ec ricca, era grassa e impacciata e continuamente vittima di bullismo e derisioni da parte degli altri studenti, e dopo quindi che suo padre aveva fatto fortuna, ella aveva deciso di cambiar stile di vita e aveva lavorato per migliorarsi e rendersi pi\u00f9 bella e desiderabile, ma che nonostante ci\u00f2, afferma, ancora oggi fatica ad attrarre i ragazzi che le piacciono. Notando la gentilezza e la vicinanza del Protagonista, in seguito, Ai afferma che avrebbe dovuto innamorarsi di lui e viene offerto, quindi, al giocatore la possibilit\u00e0 di entrare in una relazione con la ragazza (ella sar\u00e0 il personaggio femminile, tra quelli con cui aprire un Social Link, con cui ci si potr\u00e0 fidanzare pi\u00f9 presto, ovvero al 5\u00ba rango) oppure respingerla. Se si sceglier\u00e0 di fidanzarsi con lei, ella continuamente chieder\u00e0 al Protagonista se \u00e8 innamorato di lei e se la trova carina, ma alla fine decider\u00e0 di lasciarlo e gli chieder\u00e0 di diventare amici poich\u00e9 \u00e8 troppo gentile e amorevole e perch\u00e9 afferma di odiarsi perch\u00e9 delude e fa del male a coloro che ci tengono a lei; una volta massimizzato il suo Social Link ella gli dice di aver compreso di aver sempre finto nel cercare una sua vera qualit\u00e0 positiva e che quindi avrebbe smesso di mentire a se stessa e avrebbe cercato ragazzi gentili e che ci tengono a lei simili a lui, a cui comunque chieder\u00e0 di starle sempre vicino come amico. Se invece verr\u00e0 respinta, questo rifiuto la spinger\u00e0 a dare una svolta alla sua vita, smettendo di cercare di apparire come una ragazza ideale, e cercare di perseguire le cose a cui realmente \u00e8 interessata; inoltre confesser\u00e0 al Protagonista che, nonostante il rifiuto, ella prover\u00e0 qualcosa per lui, ed una volta raggiunto il rango massimo del SL confesser\u00e0 i suoi sentimenti e il giocatore potr\u00e0 avere nuovamente la possibilit\u00e0 di scegliere se intraprendere definitivamente una relazione o meno con lei. In entrambi i casi, comunque, ella gli regaler\u00e0 il proprio specchietto (\"Compact\") affermando che non ha pi\u00f9 bisogno di apparire bella, se non agli occhi del ragazzo, e lo ringrazier\u00e0 per averla ascoltata senza essersi mai lasciato influenzare dalle voci negative sul suo conto. Portando il suo Social Link al massimo rango si otterr\u00e0 la fusione di \"Sandalphon\".\nVolpe.\n\u00c8 una volpe dalla pelliccia arancione e cicatrici sparse su tutto il suo corpo ed un grembiule rosso con un motivo a cuori sul collo. Comparir\u00e0 una prima volta quando il Protagonista si recher\u00e0 al santuario, dove questa vive e si occupa della scatola delle offerte (in \"Persona 4 Animation\" incontrer\u00e0 una prima volta, invece, Nanako che, guardandola sotto la pioggia, le offrir\u00e0 il suo ombrello per non bagnarsi). La volpe d\u00e0 al ragazzo una placca di legno, su cui \u00e8 scritta una richiesta, ed un paio di strane foglie, con le quali in seguito curer\u00e0 un anziano dai suoi acciacchi alle gambe, che per ringraziare lascia alcuni soldi nella scatola delle offerte. Subito dopo l'animale gli offrir\u00e0 un ulteriore placca su cui \u00e8 scritta un'altra richiesta, e non appena il Protagonista accetter\u00e0 di prenderla per realizzare il desiderio scritto, aprir\u00e0 con la volpe un Social Link dell'Arcano dell'Eremita. Il Social Link avanzer\u00e0 man mano che il Protagonista accetter\u00e0 le richieste scritte dalle persone che pregano al santuario che la volpe gli dar\u00e0, ed una volte realizzate riporter\u00e0 il buon esito all'animale, che col tempo, grazie al fatto che le offerte al santuario aumenteranno, si affezioner\u00e0 sempre di pi\u00f9 a lui. Poco dopo averlo conosciuto, la volpe decider\u00e0 di seguire il Protagonista e il resto del Team d'Investigazione nel Mondo della Tv, mettendo a servizio della squadra le proprie foglie magiche, con le quali restituisce tutti gli SP ai protagonisti; per questo motivo l'avanzamento del Social Link sar\u00e0 molto utile in quanto maggiore sar\u00e0 il rango dello stesso, maggiore sar\u00e0 lo sconto che l'animale conceder\u00e0 per usufruire del proprio servizio. Massimizzato il Social Link, i soldi delle offerte per le richieste portate a termine verranno usati per ricoprire d'oro la scatola delle offerte e il torii del santuario, al quale arriver\u00e0 sempre pi\u00f9 gente a pregare e lasciare le proprie offerte, e la volpe, euforica, gli offrir\u00e0 un'altra placca di legno come segno di gratitudine (\"Gratitude Ema\"). Portando il suo Social Link al massimo rango si otterr\u00e0 la fusione di \"Ongyo-Ki\". \nNell'epilogo, inoltre, quando il Protagonista si recher\u00e0 al santuario per salutarla, prima di partire, si scoprir\u00e0 inoltre che quella ha dato alla luce tre piccole volpi.\nShu Nakajima.\n\u00c8 un giovane tredicenne dai capelli corti lisci castani che indossa grandi occhiali rettangolari, una camicia blu (in \"Persona 4 Animation\", invece, porta una maglia blu a maniche corte), un pantalone nero con una cinta marrone.\nIl Protagonista fa la sua conoscenza se accetta di prendere come lavoro part-time quello di tutor (e si sar\u00e0 massimizzato il livello di Conoscenza), e aprir\u00e0 il Social Link dell'Arcano della Torre. Facendogli da tutor, il Protagonista scopre che Shu, a causa delle continue pretese e grandi aspettative della madre per lui, continua ad impegnarsi e studiare pur di primeggiare in tutte le materie scolastiche. Approfondendo il rapporto con il ragazzo, questo gli confida che nella sua classe vi \u00e8 un ragazzo proveniente dalla citt\u00e0 che non solo prende voti alti come i suoi, ma primeggia anche nelle attivit\u00e0 sportive ed atletiche, ed inizialmente affermer\u00e0 che tutta la classe lo odia per i suoi modi di fare. Il giorno in cui si raggiunger\u00e0 il 9\u00ba rango del suo Social Link (a prescindere da qualsiasi esso sia. Nell'anime, invece, esso cadr\u00e0 il 20 agosto), egli riveler\u00e0 che \u00e8 il suo compleanno, e il Protagonista decider\u00e0 quindi di organizzargli una festa a sorpresa assieme al resto del Team d'Investigazione; quando poi Shu malinconicamente dir\u00e0 di non aver mai capito il senso di festeggiare il giorno del proprio compleanno, chiedendosi se realmente sarebbe dovuto nascere, i protagonisti gli diranno che \u00e8 uno stupido e lo tireranno su di morale. Al termine della festa egli in lacrime confider\u00e0 al Protagonista che a causa della sua paura di perdere l'unica cosa che aveva, ovvero essere il migliore della classe, a differenza del suo compagno proveniente dalla citt\u00e0, bravo quanto lui, ma che era popolare e pieno d'amici, e per il suo timore di perdere l'amore della madre se non fosse stato il primo della classe, aveva copiato in un test e, una volta scoperto, aveva ricevuto una sospensione a causa della quale la madre si era messa a piangere e gli aveva detto di essere deluso da lui. Successivamente, una volta massimizzato il Social Link egli affermer\u00e0 di aver parlato e di essersi riappacificato con la madre che, dopo aver sentito il motivo per cui aveva copiato, si era scusata con lui e lo aveva invitato a ricominciare a capo. In quel momento Shu si era reso conto che non aveva bisogno di essere il primo della classe per ottenere l'amore della madre, e che, dunque, \u00e8 deciso a cambiare e correggere il sentiero della propria vita, che \u00e8 appena all'inizio e tante cose, che prima d'ora non aveva notato concentrandosi esclusivamente nello studio, lo attendono. Portando il suo Social Link al massimo rango si otterr\u00e0 la fusione di \"Shiva\". \nNell'epilogo poi egli rivela al Protagonista di essere diventato molto amico proprio dello studente proveniente dalla citt\u00e0.\nEri Minami.\nGiovane donna dai lunghi capelli ondulati e grandi occhi castani, che indossa solitamente un vestito rosa sopra il quale ha una giacca scura, scarpe con tacchi viola ed una collana d'oro.\nElla comparir\u00e0 se si decide di lavorare come assistente dell'asilo nido, e sar\u00e0 possibile stabilire il Social Link dell'Arcano della Temperanza . Durante il Social Link si scopre che ella \u00e8 la matrigna di uno dei bambini di cui il Protagonista si occupa, Yuuta, con il quale vive da sola poich\u00e9 il padre lavora in Cina, e col quale ha un rapporto alquanto conflittuale in quanto quello si rifiuta di accettarla come sua nuova madre. Nonostante tenti di convincersi che lei e il bambino continueranno ad essere distanti perch\u00e9 cos\u00ec \u00e8 stato scritto, soffrir\u00e0 tantissimo per la reazione di Yuuta nonostante tenti continuamente di comunicare con lui, e col tempo inizier\u00e0 a rinunciare ad occuparsi di lui, convinta di non poter in alcun modo far cambiare idea al bambino. In realt\u00e0, comunicando con lo stesso, il Protagonista scopre che anche il bambino soffre della situazione ed ha il timore che la matrigna lo odi, e dopo che il giovane avr\u00e0 convinto la donna a comprare al figliastro il robot di un personaggio di un cartone che Yuuta \u00e8 solito impersonare quando gioca con gli altri bambini, quest'ultimo decide di regalarle un quadrifoglio per ringraziarla, e sembra quindi migliorare leggermente i loro rapporti. Un giorno, per\u00f2, dopo aver parlato con una delle insegnanti di Yuuta, Eri si sfoga ed inizia a piangere affermando che niente va come vuole e che tutte le madri e le insegnanti continuavano a parlare male di Yuuta per i suoi brutti voti e perch\u00e9 ritenuto un bambino indisciplinato, e che lei era stufa di tutta questa situazione, e il bambino, assistendo alla scena, colpisce con un pugno il Protagonista credendo che quello la stesse importunando. Dopo che quello l'avr\u00e0 chiamata \"Mamma\", la donna finalmente capisce che non si era mai davvero impegnata a ricoprire tale ruolo e aveva sempre avuto paura di affrontare il bambino, e aveva preferito lasciar andare quando le altre madri sparlavano sia di lei che di quest'ultimo, ed ammetter\u00e0 che, dopo averlo conosciuto meglio, \u00e8 in realt\u00e0 un dolce e bravo bambino. Una volta massimizzato il Social Link, quindi, Eri decider\u00e0 di ritirare Yuuta dall'asilo nido per poter avere la possibilit\u00e0 di passare pi\u00f9 tempo con Yuuta e poter realmente stabilire un rapporto con quello, e ringrazier\u00e0 il Protagonista cedendogli il quadrifoglio che il figliastro le aveva regalato e che lei aveva usato come segnalibro (\"Clover Bookmark\"), e gli augura di trovare qualcuno che per lui valga cos\u00ec tanto da voler proteggere, e che da quel momento in poi non sarebbe pi\u00f9 scappata nei suoi problemi personali. Portando il suo Social Link al massimo rango si otterr\u00e0 la fusione di \"Vishnu\".\nSayoko Uehara.\nGiovane donna ventisettenne che verr\u00e0 vista principalmente con i capelli neri raccolti in un codino, occhi castani, un neo sulla parte sinistra del mento e la sua divisa da infermiera bianca sopra la quale porta una giacca sportiva fucsia; in \"Persona 4 Animation\" la divisa sar\u00e0 invece di colore rosa chiaro e, fuori dall'ospedale, porta una maglietta viola chiaro ed una gonna marrone.\nIl suo Social Link \u00e8 dell'Arcano del Diavolo e si potr\u00e0 aprirlo se si intraprende il lavoro part-time di inserviente dell'ospedale, ed inizialmente si presenter\u00e0 con atteggiamenti molto provocanti e si divertir\u00e0 a sedurre il Protagonista. Avanzando il Social Link, tuttavia, si scoprir\u00e0 che nel profondo la donna soffre di solitudine e rimane amareggiata per il fatto che i pazienti, una volta che vengono dimessi dall'ospedale, si dimenticano di lei; ella inoltre era stata trasferita di recente nell'ospedale di Yasoinaba, dopo essere stata cacciata dall'ospedale in cui precedentemente lavorava, una volta scoperto il suo flirt con un dottore gi\u00e0 sposato, la cui moglie si recher\u00e0 direttamente in ospedale per insultare Sayoko. Quando scoprir\u00e0, inoltre, che un bambino che era stato suo precedente paziente aveva perso la vita, ci rimarr\u00e0 malissimo e si sentir\u00e0 in colpa per la sua morte e per averlo lasciato indietro. In seguito a ci\u00f2 la donna sottopone le altre infermiere e se stessa a duri ed esasperanti turni di lavoro, finch\u00e9 ad un certo punto, ormai stremata dal lavoro, sverr\u00e0 e verr\u00e0 soccorsa dalle altre infermiere. Mentre il Protagonista le far\u00e0 visita, ella dichiara la sua intenzione di continuare a sottoporsi a dure sessioni di lavoro perch\u00e9 vuole occuparsi della salute dei suoi pazienti anche a costo di trascurare la propria. Alla fine, tuttavia, la giovane infermiera capisce che ha fatto tutto ci\u00f2 solo ed esclusivamente per se stessa e per scappare dal dolore per la morte del bambino. Massimizzato il suo Social Link Sayoko comunica al Protagonista che si trasferir\u00e0 in un altro ospedale e ricorda che lo scopo per cui era diventata infermiera \u00e8 perch\u00e9 aveva sempre voluto prendersi cura delle persone, e che era stata esclusivamente colpa sua se col tempo tale scopo era diventato pi\u00f9 debole e meno significativo. Si ripromette, dunque, che da quel momento in poi avrebbe lavorato seguendo la sua ispirazione e cede al Protagonista il suo tesserino d'identit\u00e0 (\"Hospital ID\") ringraziandolo per averle fatto realizzare tutte quelle cose, e gli d\u00e0 un ultimo saluto dicendogli che sono le cose che una persona sceglie di fare nella propria vita che determinano lo scopo e il ruolo che quella avr\u00e0. Portando il suo Social Link al massimo rango si otterr\u00e0 la fusione di \"Belzeb\u00f9\". \nNegli eventi del Vero Finale, durante una conversazione tra le infermiere, si scopre che Sayoko era entrata a far parte di un'organizzazione di medici volontari in Africa e, ispirate dalla dedizione e la professionalit\u00e0 della donna, che si era impegnata studiando manuali medici e lingue straniere anche durante gli eventi cruciali della misteriosa nebbia che aveva ricoperto Inaba, anche quelle affermano di volersi impegnare e lavorare sodo come lei, che, come affermano, era stata ispirata dal suo \"giovane fidanzato\", asserendo maliziosamente che la donna aveva una cotta per il Protagonista.\nIn \"Persona 5\" durante l'evento del quarto rango dell'Arcano della Morte Tae Takemi chiamer\u00e0 un ospedale e parler\u00e0 con qualcuna chiamata \"Uehara-san\", chiedendo assistenza di un dottore.\nHisano Kuroda.\n\u00c8 una misteriosa donna anziana dai capelli viola chiaro raccolti in una crocchia e vestita da lutto che il Protagonista conoscer\u00e0 lavorando come inserviente all'ospedale.\nPoco dopo le apparizioni all'ospedale, sar\u00e0 possibile incontrarla sull'argine del fiume Samegawa e, interagendoci, ella si presenter\u00e0 dicendo di essere la Morte, pur non specificando inizialmente il motivo della sua affermazione, e si aprir\u00e0 un Social Link dell'Arcano, appunto, della Morte. Con lo svolgere del Social Link si scoprir\u00e0 che il motivo di tale affermazione riguarda il marito della donna, da poco scomparso, la quale racconter\u00e0 la romantica relazione avuta con questo nel corso delle conversazioni col Protagonista, dicendogli inoltre che gli assomigliava molto. Quando era giovane la Hisano aveva conosciuto il marito, che lavorava in una compagnia teatrale e, poco dopo aver trovato il coraggio di parlargli, si erano innamorati a vicenda e avevano intrapreso una relazione a distanza, incontrandosi una sola volta ogni anno quando quello giungeva ad Inaba, mentre il resto del tempo si scambiavano frequenti lettere d'amore. Un giorno, tuttavia, l'uomo aveva deciso di abbandonare il proprio ruolo di attore per trasferirsi definitivamente ad Inaba e stare al suo fianco per tutto il tempo. Quando, tuttavia, il Protagonista le restituir\u00e0 le lettere, l'anziana affermer\u00e0 di volerle bruciare e spiegher\u00e0 dunque il motivo per cui precedentemente aveva affermato di essere la Morte. Dopo qualche tempo il marito aveva cominciato ad essere affetto da Alzheimer e lentamente aveva iniziato a perdere le sue memorie e dimenticarsi di Hisano, che col passare del tempo, afferma, aveva sofferto cos\u00ec tanto tale situazione che quando quello alla fine era morto, aveva accolto come un sollievo l'avvenimento. Ella, quindi, prova rammarico e dolore per essere giunta a sperare nella morte della persona che pi\u00f9 aveva amato nella sua vita, che l'aveva resa quindi la Morte, nonostante era stata altrettanto dura dover accettare che quello era morto accanto ad una donna che per lui era diventata un'estranea. Negli ultimi livelli del Social Link, tuttavia, l'anziana riesce finalmente ad accettare la morte del marito, ricordando quanto era stata felice la sua vita assieme a lui e, arrivato al Max Rank del SL, Hisano dichiara al ragazzo che ha deciso di abbandonare Inaba, dove albergano le memorie della vita passata a fianco al marito, e di accettare l'invito di uno dei suoi figli di portarla a vivere con lui. Gli cede quindi la penna (\"Old Fountain Pen\") con cui aveva scritto le lettere al marito prima di sposarlo, affermando che, nonostante non le sarebbe rimasto molto da vivere, il ragazzo avrebbe tenuto con s\u00e9 il ricordo della sua felice storia, e che adesso pu\u00f2 sorridere e andare avanti. Portando il suo Social Link al massimo rango si otterr\u00e0 la fusione di \"Mahakala\".\nNoriko Kashiwagi.\n\u00c8 una donna quarantenne dai lunghi capelli e gli occhi castani, che indossa sempre una camicetta lilla sbottonata ed una collanina d'oro. Dopo la morte del professor Morooka, viene assunta come sostituta di insegnante principale della classe dei protagonisti, e mostrer\u00e0 un carattere molto diverso rispetto al suo predecessore. Infatti, durante le lezioni, assumer\u00e0 atteggiamenti equivoci e seducenti, passando il tempo maggiormente a far sfoggio del suo charme, delle sue forme prosperose e parlando delle vacanze estive piuttosto che fare lezione, attirando ben presto su di s\u00e9 l'astio degli alunni. \u00c8 alquanto suscettibile quando qualcuno la definisce anziana e, inoltre, dimostra di odiare profondamente Rise, invidiosa delle attenzioni e il successo che questa ha, definendola una \" mocciosa inesperta\" e dicendo di essere molto meglio di lei. \nQuando verr\u00e0 organizzato il contest di bellezza scolastico ella sar\u00e0 alquanto felice quando sentir\u00e0 che la gara consister\u00e0 nell'indossare costumi da bagno, convinta di poter vincere contro le studentesse, e quando verr\u00e0 sconfitta, scoppier\u00e0 a piangere assieme a Hanako. \nElla, inoltre, compare come cameo in \"Persona 3 Portable\", e il Protagonista del gioco e i suoi amici si imbatteranno in lei durante l'\"Operazione: A caccia di ragazze\" in spiaggia.\nHanako Ohtani.\n\u00c8 una studentessa del secondo anno della Yasogami dalla corporatura obesa, capelli corti castani tra i quali porta un fermaglio a forma di fiocco rosa e grandi labbra carnose. \nElla appare la prima volta mentre il Protagonista, Yosuke e Kanji si sfidano andando a caccia di ragazze ad Okina. Yosuke chiamer\u00e0 il suo numero, ottenuto da una ragazza con cui precedentemente ci aveva provato, e poco dopo, nonostante il ragazzo disperatamente aveva riattaccato il telefono, ella fa la sua comparsa e distrugge il suo scooter saltandoci sopra, per poi andarsene affermando che egli non \u00e8 all'altezza di provarci con lei. La ragazza, infatti, oltre ad essere molto ingorda, ha un carattere molto simile a quello della Kashiwagi, provando a sedurre continuamente i ragazzi che le parlano (in particolare Teddie e il Protagonista), ed assieme a quella si abbraccer\u00e0 e pianger\u00e0 quando verr\u00e0 sconfitta da Naoto durante il contest di bellezza femminile del Festival scolastico.\nAika Nakamura.\n\u00c8 un personaggio che durante \"Persona 4 Golden\" verr\u00e0 continuamente menzionato da suo padre, il proprietario del ristorante cinese Aiya, ogni volta che si recher\u00e0 l\u00ec per accettare la \" Sfida della Mega Scodella di Carne\" durante i giorni piovosi, dicendo che \u00e8 una studentessa della Yasogami come lui, anche se durante il gioco non sar\u00e0 mai possibile incontrarla n\u00e9 al ristorante n\u00e9 a scuola. \nIn \"Persona 4 Animation\" ella comparir\u00e0 come una ragazzina di bassa statura dai capelli corti blu ed occhi castani, facendo fugaci apparizioni principalmente come donna delle consegne del ristorante del padre. Nel corso degli episodi diventer\u00e0, infatti, una gag sempre pi\u00f9 ricorrente il suo far consegne anche in luoghi ed occasioni insolite e bizzarre, come ad esempio mentre il Team scappa da Kanji, oppure quando intraprende lavori extra, come la cameriera all'Amagi Inn.\nLabrys.\noriginale \u00e8 \"Unit\u00e0 #031\" ed \u00e8 una delle \"Armi di Soppressione\" Anti-Shadow creati dal Gruppo Kirijo. \u00c8 un androide dalla forma di una ragazza dalla pelle pallida, lunghi capelli grigi-bluastri raccolti in una sorta di elmo metallico, occhi rossi e dal corpo composto quasi esclusivamente da parti meccaniche, come le braccia e le gambe. Nelle apparizioni che far\u00e0 durante il gioco, inoltre, indosser\u00e0 la divisa estiva della Yasogami. Il suo nome \u00e8 ispirato ad un'antica arma di origine cretese, molto simile alla grossa ascia a due lame metallica che ella user\u00e0 in battaglia per combattere e anche per volare, grazie ai propulsori impiantati su di essa. Il suo Arcano \u00e8 quello della Fortuna.\nA causa del suo \"Plume of Dusk\", una sostanza cristallina dalla forma di una piuma impiantata nella zona della personalit\u00e0 delle \"Armi di Soppressione\", di dimensioni pi\u00f9 grandi rispetto a quello degli altri androidi, le sue capacit\u00e0 emotive vengono subito attivate non appena viene risvegliata dai suoi creatori e sviluppa pi\u00f9 velocemente un ego. Ella viene subito allenata a Yakushima combattendo con le altre unit\u00e0 Anti-Shadow, e durante tali battaglie ella risulter\u00e0 sempre vincente sfruttando le sue spiccate e maggiori abilit\u00e0 combattive, con cui sconfigger\u00e0 e distrugger\u00e0 gli altri modelli (e dai quali, in seguito, acquisir\u00e0 le informazioni e le \"memorie\" contenute nel \"Plum of Dusk\" ). Un giorno, durante un intervallo dai test in cui alle \"Armi di Soppressione\" viene concesso di trascorrere tempo fuori dal cortile del laboratorio, fa la conoscenza di \"Unit\u00e0 #024\", androide molto simile a lei, con cui fa amicizia e che le presenta Snowy, un piccolo cagnolino dal pelo bianco di cui l'androide si occupa amorevolmente; rispetto alle altre, infatti, anche la personalit\u00e0 di \"Unit\u00e0 #024\" \u00e8 molto sviluppata e mostrer\u00e0 sentimenti e un modo di porsi molto simile a quella degli umani. Col passare dei giorni che le due trascorrono assieme, Labrys viene sempre pi\u00f9 spinta ad andare oltre l'originale scopo della sua esistenza, ovvero rispettare tutti gli ordini degli scienziati che l'hanno creata e distruggere gli altri androidi, durante le battaglie sconfigger\u00e0 le altre unit\u00e0 semplicemente colpendo le loro armi e i loro arti per disarmarle e inabilitarle a muoversi, e risparmiando loro quindi la vita. I risultati di tali battaglie comunque soddisferanno gli scienziati, che lo interpreteranno come l'acquisto di un superiore sistema di combattimento grazie alla personalit\u00e0 dell'androide, e cos\u00ec la scelgono come la \"base\" della Quinta Generazione di \"Armi di Soppressione\" Anti-Shadow e quella, pensando che ci\u00f2 implicasse che non avrebbe pi\u00f9 dovuto combattere le sue simili, per la prima volta manifester\u00e0 il sentimento di felicit\u00e0 e sorrider\u00e0. Quella sera, parlando con \"Unit\u00e0 #024\", le riferisce che vuole aiutarla nella ricerca che quest'ultima ha deciso di intraprendere di sua iniziativa (andando quindi oltre l'ordine dei suoi creatori) di un'umana, grazie alla quale, come le aveva precedentemente detto, aveva trovato la sua risposta e si era resa conto di essere amata; in risposta l'amica, sorridendo, le consegner\u00e0 un file, dicendo di aprirlo solo in seguito \" quando tutto sar\u00e0 finito\", e afferma che, anche se il suo desiderio di incontrare tale ragazza non si fosse realizzato, ella si sente soddisfatta, in quanto proprio tale desiderio, e il fatto di potersi fidare che Labrys l'avrebbe capita, la fanno sentire viva. Il giorno dopo gli scienziati decidono di cambiarle il nome da \"Unit\u00e0 #031\" a Labrys e le annunciano che le battaglie che avrebbe intrapreso sarebbero state mirate a sviluppare in lei un Persona, inducendola quindi ad una forte quantit\u00e0 di stress mentale tramite la paura e l'istinto di sopravvivenza e distruggendo le altre unit\u00e0 Anti-Shadow. Dopo aver sentito ci\u00f2, tuttavia, con sommo stupore degli scienziati, l'androide rifiuter\u00e0 di accettare tale missione e li supplicher\u00e0 di poter trovare un modo alternativo piuttosto che dover continuare a combattere le sue simili; incuranti, dunque, delle sue proteste, essi la sottopongono ad un'altra battaglia e faranno scendere nella sala di combattimento \"Unit\u00e0 #024\". Atterrita Labrys si rifiuter\u00e0 di combattere, e tenter\u00e0 disperatamente di convincere i suoi creatori a lasciarla uscire fuori dalla sala, ma l'amica la convincer\u00e0 a farlo dicendo che non avrebbero permesso loro di uscire finch\u00e9 una delle due non fosse stata sconfitta e distrutta. Dopo una breve battaglia in cui nonostante entrambe combattino duramente, Labrys dimostrer\u00e0 abilit\u00e0 molto maggiori e sconfigger\u00e0 l'amica, cerca di risparmiarle la vita colpendola agli arti e disarmandola, ma quando gli scienziati, in risposta, prendono il controllo del corpo di \"Unit\u00e0 #024\" per indurla a continuare il combattimento e sottoporla ad ulteriore stress, a malincuore, sar\u00e0 costretta a distruggerla, e lo shock per tale avvenimento la far\u00e0 a svenire. Ella in seguito si risveglia nella cabina della camera dei test e qui le vengono registrate le informazioni e le memorie contenute nell\"'Unit\u00e0 #024\"; leggendole ella ascolta la voce di una bambina e quando analizzer\u00e0 il file che l'amica le aveva consegnato il giorno prima, scopre che quella \u00e8 colei da cui proviene la personalit\u00e0 di tutti gli androidi della sua generazione, e che quindi \"Unit\u00e0 #024\" voleva trovare quella sorta di loro \"Madre\" per poterla ringraziare per aver permesso loro di avere una vita e per averle amate, e chieder\u00e0 quindi a Labrys di poterlo fare, al posto suo, augurandole, dal profondo del suo cuore, che ella potesse essere felice. Gli scienziati, sorpresi di vederla piangere, decidono, dunque, di eliminare tutte le memorie acquisite non utili per il combattimento e Labrys, sdegnata e colma di collera, nonostante quelli tenteranno di bloccarla, si liberer\u00e0 e scapper\u00e0 via dal laboratorio, respingendo tutti i loro sistemi di sicurezza, e aprendo uno squarcio nella porta principale del laboratorio con il potere, non ancora del tutto risvegliato, del suo Persona. Nella fuga ella incontra nuovamente Snowy e lo porta con s\u00e9, e i due fuggono per tutta l'isola fino ad arrivare al molo. Non potendo pi\u00f9 scappare da nessuna parte, e circondata dai soldati e le altre Armi di Soppressione, ella rimane strabiliata ammirando l'oceano, chiedendosi se la bambina che le ha dato la vita e l'ha amata e che aveva promesso ad \"Unit\u00e0 #024\" di trovare, si trovasse oltre quell'oceano; avanzando, quindi, sul molo ella decide di registrare le sue ultime memorie esprimendo il desiderio che i modelli in cui sarebbero stati impiantati i suoi ricordi potessero trovare qualcuno caro per loro e con questi potessero andare in luoghi che lei non aveva mai potuto raggiungere, e potessero, quindi, trovare la felicit\u00e0. Dopo essersi lasciata catturare e riportare al laboratorio, prima di essere definitivamente messa fuori uso, sente dalle voci degli scienziati che essi non possono pi\u00f9 cancellare la sua memoria, e che quindi sono costretti a sopprimere tutta la Quinta Generazione.\nDopo essere stata disattivata, tuttavia, Labrys viene percorsa nuovamente da una serie di flashback, e in uno dei quali ella ritorna alle memorie dell'umana, che si scopre essere una ragazza bloccata in ospedale per una non specificata malattia, e che, nonostante le sue condizioni, aveva espresso il desiderio di sottoporsi all'esperimento del gruppo Kirijo per poter essere in qualche modo utile al mondo, dato che non aveva mai potuto vivere le esperienze dei suoi coetanei, che potevano divertirsi e andare a scuola, e non aveva potuto diventare presidente del consiglio studentesco come aveva sempre desiderato. Mentre Labrys condivide con la ragazza tali pensieri, d'improvviso una misteriosa voce le dice che pu\u00f2 permetterle di scoprire il mondo che ha sempre desiderato scoprire, e cos\u00ec le mostra la Yasogami High e l'animata e allegra vita che gli studenti conducono e, dicendole che non avrebbe mai trovato un posto a cui appartenere dato che gli uomini l'avrebbero vista solo come un oggetto, la convince che anche lei sarebbe potuta essere umana, ma solo se avesse dimenticato tutto ci\u00f2 che era stata, come del resto, afferma, fanno gli uomini che vogliono vivere in un'interminabile sogno, e molti dei quali sono molto meno capaci di lei di capire gli altri. In seguito a ci\u00f2 ella si risveglia in un corpo umano, ed \u00e8 diventata una studentessa della Yasogami High, nonch\u00e9 la presidentessa del consiglio scolastico; tutto ci\u00f2 si rivela, per\u00f2, ben presto un'illusione. 13 anni dopo la sua disattivazione, infatti, era stata scoperta dal Gruppo Kirijo diretto da Mitsuru, la quale aveva preso con s\u00e9 la cabina entro cui era stata rinchiusa, ma durante il trasporto l'aereo viene dirottato e Labrys viene rapita, portata ad Inaba e gettata nel Mondo della Tv. La Yasogami dove, dunque, si \u00e8 ritrovata \u00e8 il suo dungeon, entro cui gli altri personaggi finiscono per partecipare al torneo \"P-1 Grand Prix\", organizzato dal Generale Teddie. Labrys si imbatte una prima volta in Elizabeth che tenta di convincerla a risvegliarsi da tale illusione e, aprendo il Compendium, la fa tornare momentaneamente alla sua forma meccanica. Dopo un breve scontro, la donna la spinge a ricordare della vecchia promessa fatta, e una volta ritornata alla sua forma umana, Labrys viene attraversata dalle sue vecchie memorie, anche se torner\u00e0 a credere di essere la presidentessa del consiglio studentesco.\nDurante gli eventi del gioco e del personaggio che si sar\u00e0 scelto, Labrys dovr\u00e0 col tempo confrontarsi con la realt\u00e0 della sua esistenza e dopo aver affiancato il protagonista della storia (o essersi fatta inseguire da quello), con questo/questa giunge nella sala riunioni, dove si trova il Generale Teddie che si rivela in realt\u00e0 l'Ombra di Labrys. Questo le rivela che il motivo per cui aveva organizzato quel torneo \u00e8 perch\u00e9 lei voleva che gli altri tentassero di capire il tremendo dolore che ha dovuto provare a dover essere costretta a confrontarsi e distruggere le proprie sorelle (le cui anime e memorie risiedono nel suo Plume of Disk, e quindi compariranno in giro per la Yasogami High come studenti spettatori del \"P-1 Grand Prix\"), e che quindi sfruttando il suo potere di distorcere e confondere i sensi delle persone, aveva spinto i compagni del Team di Investigazione a combattersi a vicenda; tuttavia, afferma lo Shadow, questo suo tentativo \u00e8 stato inutile dato che lei \u00e8 da sola dato che nessuno potr\u00e0 mai capire la propria sofferenza, ed \u00e8 proprio perch\u00e9 ne \u00e8 consapevole che ha fatto in modo di eliminare tutte le memorie riguardanti al suo passato, sul suo essere un robot, e perfino per il suo nome. Labrys tenta dunque di ribattere dichiarando di essere umana, ma il suo Shadow eliminer\u00e0 l'illusione da cui era avvolta e la fa tornare alle sue sembianze vere robotiche, e quindi, disperata, ai tentativi di quello di provocarla alla fine cede e lo rinnegher\u00e0. L'Ombra, quindi, esplode in una fragorosa risata e accumulando potere acquisisce una sorta di Persona, \"Asterio\", enorme toro dal corpo umano, e parte all'attacco. Dopo che quello viene sconfitto dal personaggio protagonista della modalit\u00e0 storia, Labrys, grazie anche all'aiuto di quest'ultimo, capisce di non essere pi\u00f9 sola e riesce ad accettare la verit\u00e0 e risveglia finalmente il suo Persona \"Arianna\".\nUna volta usciti dal dungeon e arrivati nella zona principale del Mondo della Tv, qui stringe amicizia con tutti i membri del Team di Investigazione, e fa la conoscenza anche della \"sorella\" Aigis e gli altri membri della \"Shadow Operatives\", tra i quali Mitsuru che la rassicura che non la disattiver\u00e0 nuovamente poich\u00e9 \u00e8 dotata di un cuore; d'improvviso, per\u00f2, la mente di Labrys viene hackerata dal colpevole che l'aveva gettata nel Mondo della Tv e la spinge ad attaccare i suoi nuovi amici. Dopo essere stata nuovamente sconfitta dal protagonista della storia (oppure in seguito all'intervento di Fuuka Yamagishi) Labrys viene finalmente liberata. Uscita dal Mondo della Tv, il giorno dopo dunque, salutando gli amici del Team di Investigazione, afferma di aver deciso di unirsi alla \"Shadow Operatives\" per scoprire il colpevole che l'aveva rapita. Aigis, inoltre, durante il tragitto verso la sede del Gruppo Kirijo, le rivela che il desiderio che aveva espresso anni prima dinnanzi all'oceano si era realizzato: proprio su quel molo, infatti, Aigis aveva incontrato qualcuno a lei cara, grazie al quale aveva potuto abbandonare l'isola; inoltre, afferma, di volerla aiutare nella sua ricerca della loro \"Madre\".\nInizialmente creata esclusivamente come boss finale del gioco, sia lei che la sua Ombra sono stati successivamente aggiunti tra i personaggi selezionabili dal giocatore"}
{"id": "4989885", "revid": "767487", "url": "https://it.wikipedia.org/wiki?curid=4989885", "title": "Accademia reale fiamminga del Belgio per le scienze e le arti", "text": "L'Accademia reale fiamminga del Belgio per le scienze e le arti (olandese: \"Koninklijke Vlaamse Academie van Belgi\u00eb voor Wetenschappen en Kunsten\" KVAB) \u00e8 l'accademia delle scienze della Comunit\u00e0 fiamminga del Belgio.\nOrganizzazione.\nL'Accademia \u00e8 divisa in quattro classi:\nL'Accademia comprende attualmente circa 400 membri (membri ordinari, membri onorari e membri stranieri).\nPresidente e segretario.\nPresidente della KVAB \u00e8 attualmente (2013-2014) il professore Ludo Gelders.\nSegretario \u00e8 attualmente il professore G\u00e9ry van Outryve d'Ydewalle.\nSede.\nLa sede \u00e8 ospitata nel Palazzo delle Accademie di Bruxelles."}
{"id": "4989887", "revid": "998224", "url": "https://it.wikipedia.org/wiki?curid=4989887", "title": "Koninklijke Vlaamse Academie voor Wetenschappen, Letteren en Schone Kunsten van Belgie", "text": ""}
{"id": "4989888", "revid": "1924342", "url": "https://it.wikipedia.org/wiki?curid=4989888", "title": "Babymetal", "text": "Le Babymetal (reso graficamente come BABYMETAL) sono un gruppo musicale di idol giapponesi che unisce la musica j-pop (o pi\u00f9 precisamente l'idol music) alle sonorit\u00e0 tipiche della musica heavy metal, creato nel 2010 dall'agenzia di talenti Amuse.\n\u00c8 formato dalla cantante Suzuka Nakamoto (Su-metal) e dalla corista Moa Kikuchi (Moametal). Un terzo membro, Yui Mizuno (Yuimetal), abbandon\u00f2 il gruppo nel 2018, e da allora viene sostituita da una o pi\u00f9 ballerine di supporto durante le esibizioni dal vivo.\nL'omonimo album di debutto del gruppo, pubblicato nel 2014, si classific\u00f2 alla quarta posizione della classifica Oricon e al secondo della classifica Billboard Japan.\nStoria del gruppo.\n2010-2012: formazione e periodo indie.\nIl gruppo nacque nel 2010 come sub-unit del gruppo idol femminile Sakura Gakuin, dall'idea di creare un gruppo che potesse unire il concetto che sta alla base della cultura idol giapponese alle sonorit\u00e0 della musica heavy metal. Il progetto si svilupp\u00f2 intorno a Suzuka Nakamoto (Su-metal) \u2013 ex membro anche di un altro gruppo idol della Amuse, le Karen Girl's \u2013 le cui doti vocali e presenza scenica avevano favorevolmente impressionato il produttore Kei Kobayashi. Per completare il trio vennero scelte Yui Mizuno (Yuimetal) e Moa Kikuchi (Moametal), all'epoca entrambe di dieci anni. Nessuna delle tre era a conoscenza di cosa fosse la musica metal prima di entrare a far parte del progetto.\nLa prima esibizione dal vivo del gruppo avvenne il 28 agosto 2010 durante un concerto delle Sakura Gakuin, mentre il loro primo brano, \"Dokidoki morning\", venne inizialmente inserito nell'album delle stesse, \"Sakura Gakuin 2010nendo: Message\", pubblicato nell'aprile 2011. Successivamente ne venne girato un video musicale, prima pubblicato in formato DVD e distribuito in occasione dei loro concerti, e poi caricato su YouTube, dove ottenne grande riscontro anche al di fuori del Giappone. Nel luglio 2011 presentarono, nuovamente in occasione di un concerto delle Sakura Gakuin, il brano \"Ijime, dame, zettai\", successivamente pubblicato come singolo nel 2013.\nIl primo singolo in formato CD del gruppo, \"Babymetal \u00d7 Kiba of Akiba\" (in collaborazione con la band Kiba of Akiba), fu pubblicato nel marzo 2012 dall'etichetta discografica J\u016bonbu Records (filiale della Toy's Factory), posizionandosi al terzo posto della classifica settimanale Oricon per le pubblicazioni indipendenti e al primo posto di quella della Tower Records. Il singolo successivo, \"Headbanger!!\", fu pubblicato nel luglio dello stesso anno. Nell'agosto 2012 le Babymetal debuttarono al Summer Sonic Festival diventando, con un'et\u00e0 media di 12 anni, le pi\u00f9 giovani artiste a esibircisi.\n2013-2014: l'album di debutto.\nNel 2013 il gruppo debutt\u00f2 sotto un'etichetta discografica major pubblicando i singoli \"Ijime, dame, zettai\" e \"Megitsune\". Nella primavera dello stesso anno Suzuka Nakamoto (Su-metal) consegu\u00ec il diploma di scuola media inferiore, lasciando di conseguenza le Sakura Gakuin, in quanto la politica del gruppo prevede che vi facciano parte esclusivamente componenti che frequentino le scuole elementari o le medie. Tuttavia la produzione le permise di portare avanti il progetto delle Babymetal e di proseguire la carriera con il gruppo.\nIn agosto si esibirono al Summer Sonic Festival per il secondo anno consecutivo, mentre in ottobre parteciparono per la prima volta al Loudpark, unica manifestazione del Giappone dedicata alla musica metal diventando, anche in questo caso, il gruppo pi\u00f9 giovane nella storia del festival ad avervi mai partecipato. A novembre, inoltre, collaborono con i Metallica alla promozione per il mercato giapponese del film concerto del gruppo statunitense \"Metallica 3D Through the Never\". Verso la fine dell'anno il gruppo pubblic\u00f2 il primo DVD dal vivo, \"\", contenente tre diversi concerti. Il disco debutt\u00f2 al settimo posto della classifica Oricon settimanale per i DVD e al secondo in quella per i DVD musicali.\nIl 26 febbraio 2014 le Babymetal pubblicarono il loro primo eponimo album in studio. Il disco venne reso disponibile anche in un'edizione limitata, comprendente un DVD con alcuni video musicali ed esibizioni dal vivo. L'album fu accolto positivamente sia dalla critica che dal pubblico, debuttando al numero 4 della classifica Oricon e al numero 2 della Billboard Japan, con 37.000 copie vendute nella prima settimana in Giappone. Inoltre esord\u00ec alla prima posizione della classifica iTunes Metal negli Stati Uniti, nel Regno Unito e in Germania, mentre il 22 marzo si posizion\u00f2 alla posizione numero 187 della Billboard 200, cosa riuscita fino ad allora solo a pochi artisti giapponesi, e al numero 4 della classifica Top Heatseekers. Successivamente, nel 2015, il disco venne pubblicato anche in Europa e in Nord America, rispettivamente sotto le etichette EarMusic (filiale della Edel Music) e RAL (Sony Music).\nIl 1\u00ba e il 2 marzo 2014 le Babymetal tennero una serie di due concerti al Nippon Budokan di Tokyo, attirando un seguito di 20.000 spettatori totali e diventando, con un'et\u00e0 media di 14,7 anni, le artiste femminili pi\u00f9 giovani a essercisi esibite. Durante il secondo concerto il gruppo annunci\u00f2 inoltre un tour mondiale, che prese il via nel luglio dello stesso anno toccando citt\u00e0 quali Parigi (Francia), Colonia (Germania), Londra e Knebworth (UK), quest'ultima in occasione del Sonisphere Festival 2014. Il tour prosegu\u00ec in Nord America, dove le Babymetal si esibirono prima al Fonda Theatre di Los Angeles (USA) il 27 luglio, e poi all'Heavy Montr\u00e9al 2014 in Canada, il 9 agosto. Nello stesso mese parteciparono a cinque date del tour americano di Lady Gaga \", in qualit\u00e0 di gruppo spalla.\nIn ottobre le Babymetal pubblicarono il secondo DVD dal vivo, dal titolo \", contenente due concerti registrati all'NHK Hall e al Makuhari Event Hall durante il 2013. In novembre il gruppo torn\u00f2 in Inghilterra, esibendosi al Brixton Academy di Londra, e negli Stati Uniti, all'Hammerstein Ballroom di New York.\n2015-2017: \"Live at Budokan\", \"Metal Resistance\" e \"Live at Wembley\".\nIl 7 gennaio 2015 fu pubblicato il terzo DVD dal vivo del gruppo intitolato ', contenente i due concerti registrati al Budokan, e un album dal vivo dal titolo ', contenente l'audio del primo concerto e un codice che permetteva di scaricare in formato digitale \"Road of Resistance\", brano nato da una collaborazione con Sam Totman e Herman Li del gruppo power metal britannico DragonForce.\nL'album debutt\u00f2 al primo posto della classifica Oricon settimanale dedicata ai Blu-ray, facendo delle Babymetal il gruppo musicale pi\u00f9 giovane a raggiungere la vetta di tale classifica con un media di 15,7 anni, battendo il precedente record di 16,6 anni appartenuto alle Momoiro Clover Z. \"Live at Budokan: Red Night\" debutt\u00f2 invece al 3\u00ba posto, diventando il primo album dal vivo a entrare nelle prime tre posizioni della Oricon a distanza di 24 anni e 7 mesi, quando il duo musicale Wink raggiunse la prima posizione con l'album \"Shining Star\" nel 1990.\nIl 10 gennaio 2015 le Babymetal tennero un concerto davanti a 20.000 spettatori alla Saitama Super Arena, trasmesso poi dall'emittente satellitare WOWOW nel marzo successivo. Di l\u00ec a poco partirono per un'ulteriore tourn\u00e9e mondiale suonando in citt\u00e0 quali Citt\u00e0 del Messico (Messico), Toronto (Canada), Chicago e Columbus (Stati Uniti), N\u00fcrburg e Monaco (Germania), Vienna (Austria), Strasburgo (Francia), Zurigo (Svizzera), Bologna (Italia), Chiba (Giappone), oltre a partecipare ai festival di Reading e Leeds in Inghilterra.\nIl 15 gennaio 2016 venne annunciato \"Metal Resistance\", secondo album in studio del gruppo, pubblicato il 29 marzo 2016. L'album fu anticipato dal singolo \"Karate\", pubblicato il 25 febbraio 2016. L'uscita del disco fu accompagnata da un nuovo tour mondiale partito in aprile da Londra alla Wembley Arena e conclusosi in Giappone al Tokyo Dome in settembre. Dal concerto di Londra, prima volta per degli artisti giapponesi alla Wembley Arena, venne estratto un album dal vivo dal titolo \"Live at Wembley\", uscito nel dicembre 2016.\nTra la fine del 2016 e il 2017 il gruppo accompagn\u00f2 le date inglesi e statunitensi del \"The Getaway World Tour\" dei Red Hot Chili Peppers; inoltre support\u00f2 i Metallica a Seul (Sud Corea) durante il \"WorldWired Tour\", i Korn durante il loro \"Serenity of Summer Tour\" e i Guns N' Roses nelle date giapponesi del loro \"Not in This Lifetime... Tour\".\n2018-presente: l'uscita dal gruppo di Yuimetal e \"Metal Galaxy\".\nNell'aprile 2018 le Babymetal lanciarono una propria etichetta discografica per il mercato americano, la Babymetal Records. A questo segu\u00ec, nel mese successivo, l'uscita del singolo \"Distortion\", che anticip\u00f2 di poco la partenza per la nuova tourn\u00e9e mondiale.\nPochi mesi dopo, in una nota sul sito web ufficiale delle Babymetal, Yuimetal espresse la volont\u00e0 di abbandonare il gruppo a causa di problemi di salute. Yuimetal aveva gi\u00e0 saltato le tappe statunitensi e europee del tour, nonch\u00e9 il concerto di Hiroshima tenutosi alla fine del 2017, alimentando le speculazioni che davano la ragazza in conflitto con le Babymetal, voci in seguito smentite ufficialmente dall'entourage americano del gruppo. \nCon quest'ultimo ridotto a due elementi, la tourn\u00e9e tocc\u00f2 varie citt\u00e0 negli Stati Uniti, in Europa e in Giappone, oltre ai festival estivi di Rock on the Range (Stati Uniti), Download Festival (Regno Unito) e Rock am Ring (Germania); in sostituzione di Mizuno, il gruppo si avvalse di due ballerine di supporto per il resto della durata del tour.\nLo stesso giorno dell'annuncio dell'uscita dal gruppo di Yuimetal, venne pubblicato il singolo \"Starlight\", seguito nei mesi successivi dall'uscita di altri due singoli, \"Elevator Girl\" e \"Pa Pa Ya!!\". Nell'estate del 2019 le Babymetal divennero inoltre il primo gruppo giapponese a suonare al Glastonbury Festival, in Inghilterra. In questa e in altre esibizioni dal vivo Su-metal e Moametal furono affiancate da un terzo membro: nella posizione lasciata vacante da Yuimetal si alternarono infatti Riho Sayashi (ex Morning Musume), Kano Fujihira e Momoko Okazaki (Sakura Gakuin).\nL'11 ottobre 2019 usc\u00ec il terzo album in studio del gruppo, \"Metal Galaxy\", a cui collaborarono artisti quali Tak Matsumoto (B'z), Joakim Brod\u00e9n (Sabaton), Tim Henson e Scott LePage (Polyphia), Alissa White-Gluz (Arch Enemy) e F. Hero.\nStile musicale.\nIl gruppo definisce il proprio stile musicale come un nuovo genere chiamato \"kawaii metal\" (\"kawaii\" significa \"carino\") e lo identifica come un \u00abconnubio di idol music e heavy metal\u00bb, in quanto il loro stile teen pop giapponese si fonde a vari generi dell'heavy metal. I critici musicali solitamente associano il gruppo al death metal, all'heavy metal e al j-pop, ma il loro repertorio abbraccia una variet\u00e0 di generi che vanno dal melodic death metal allo melodic speed metal, fino all'electronicore. Marty Friedman, ex chitarrista dei Megadeth, ha dichiarato che \u00abil gruppo suona come i Meshuggah con sopra del j-pop\u00bb.\nL'idea di unire la musica pop giapponese ai diversi generi del metal si deve al produttore del gruppo Kei Kobayashi (Kobametal), il quale ha dichiarato che le Babymetal non sono categorizzabili n\u00e9 come metal n\u00e9 come pop, in quanto ambiscono a diventare un gruppo unico nel suo genere. Lo stesso nome del gruppo deriva da un gioco di parole con il vocabolo che in lingua giapponese rima con la parola , ma pu\u00f2 essere interpretato altres\u00ec come \"nascita di un nuovo tipo di metal\", in cui la parola \"baby\" sta appunto a indicare la nascita di un nuovo genere musicale.\nPatrick St. Michel di \"MTV 81\" ha definito il loro stile come un misto di \u00absuoni apparentemente disparati provenienti sia dal metal che dal pop, che creano una musica ancorata a grida pesanti e teneri ritornelli\u00bb. Enrico Ahlig, della rivista \"Metal Hammer\", ha descritto il loro stile come una formula di \u00abgonne corte, fascino da scolarette e voci acute, esattamente come nei manga. Il tutto unito al metal\u00bb. Enrico Salvini di \"Panorama\" ha infine definito il loro stile come \u00abuna commistione di power e speed-metal con spruzzatine di EDM e crunk [...] su cui le tre goth-lolita cantano, con voci di bimbe, melodie pop di infettivit\u00e0 epidemica\u00bb.\nI testi dei brani delle Babymetal trattano diversi temi, alcuni seri come il bullismo o la pressione esercitata nelle giovani donne a mantenere un determinato canone di bellezza, altri pi\u00f9 convenzionali alla musica idol, come l'incoraggiare gli adolescenti a camminare con le proprie gambe, passando per argomenti molto pi\u00f9 leggeri come le feste o il cioccolato. In ogni caso lo stile adottato nei testi del gruppo si discosta notevolmente da quello utilizzato dalla maggior parte dei gruppi metal.\nEsibizioni dal vivo.\nOltre a cantare, le Babymetal accompagnano i brani con coreagrafie e passi di danza. Su-metal, la frontwoman del gruppo, \u00e8 generalmente posizionata al centro ed \u00e8 accreditata sul sito ufficiale delle Babymetal come cantante e ballerina; Yuimetal e Moametal le stanno ai lati, e sono accreditate come screamer e ballerine. Queste ultime, quando si esibiscono senza Su-metal, prendono il nome di Black Babymetal. Le coreografie sono ad opera di Mikiko, gi\u00e0 nota per la sua collaborazione con le Perfume.\nIl trio si veste generalmente con abiti in stile punk/goth lolita di colore rosso e nero. Al posto del gesto delle corna utilizzano il cosiddetto \"gesto della volpe\", o pi\u00f9 precisamente \"kitsune\". Quest'ultima \u00e8 accreditata dalle tre ragazze come l'entit\u00e0 divina che ha permesso loro di giungere alla ribalta. Il tema della \"kitsune\" ricorre spesso nelle esibizioni dal vivo del gruppo e, secondo il produttore Kobametal, ogni azione che le Babymetal debbono compiere \u00e8 rivelata loro tramite questa entit\u00e0 divina. Ci\u00f2 contribuisce a creare e a mantenere un alone di mistero attorno al gruppo.\nAi concerti le Babymetal sono accompagnate da una band di supporto, la quale inizialmente consisteva in una band che fingeva di suonare gli strumenti sopra la base registrata, indossando costumi da scheletro bianchi e neri. Con la crescita della popolarit\u00e0 del gruppo e la portata dei concerti questa venne gradualmente sostituita da una band formata da veri musicisti, tra i quali figurano Takayoshi \u014cmura, Leda, Boh, Hideki Aoyama e Y\u016bya Maeta. Quest'ultima \u00e8 nota con il nome di Full Metal Band, Gods of Metal o Kami Band."}
{"id": "4989894", "revid": "256896", "url": "https://it.wikipedia.org/wiki?curid=4989894", "title": "Assemblea Nazionale Costituente", "text": ""}
{"id": "4989904", "revid": "256896", "url": "https://it.wikipedia.org/wiki?curid=4989904", "title": "Montessu", "text": ""}
{"id": "4989905", "revid": "256896", "url": "https://it.wikipedia.org/wiki?curid=4989905", "title": "S'Elighe Entosu", "text": ""}
{"id": "4989906", "revid": "256896", "url": "https://it.wikipedia.org/wiki?curid=4989906", "title": "Montal\u00e8", "text": ""}
{"id": "4989907", "revid": "247222", "url": "https://it.wikipedia.org/wiki?curid=4989907", "title": "Masterpiece (talent show)", "text": ""}
{"id": "4989910", "revid": "1494169", "url": "https://it.wikipedia.org/wiki?curid=4989910", "title": "Citarella", "text": ""}
{"id": "4989917", "revid": "124123", "url": "https://it.wikipedia.org/wiki?curid=4989917", "title": "Morti nel 5", "text": ""}
{"id": "4989920", "revid": "367445", "url": "https://it.wikipedia.org/wiki?curid=4989920", "title": "BABYMETAL", "text": ""}
{"id": "4989924", "revid": "436907", "url": "https://it.wikipedia.org/wiki?curid=4989924", "title": "Vieni con me", "text": ""}
{"id": "4989928", "revid": "88740", "url": "https://it.wikipedia.org/wiki?curid=4989928", "title": "Emi Wada", "text": ""}
{"id": "4989929", "revid": "21880", "url": "https://it.wikipedia.org/wiki?curid=4989929", "title": "Eumeces lagunensis", "text": ""}
{"id": "4989935", "revid": "21880", "url": "https://it.wikipedia.org/wiki?curid=4989935", "title": "Macroscincus coctei", "text": ""}
{"id": "4989936", "revid": "481666", "url": "https://it.wikipedia.org/wiki?curid=4989936", "title": "The Volunteer", "text": ""}
{"id": "4989941", "revid": "1924342", "url": "https://it.wikipedia.org/wiki?curid=4989941", "title": "Giulia (disambigua)", "text": "Persone.\n\"Giulia\" era il \"cognomen\" portato dalle donne appartenenti alla \"gens Iulia\" nell'Antica Roma. Fra queste:"}
{"id": "4989942", "revid": "481666", "url": "https://it.wikipedia.org/wiki?curid=4989942", "title": "Ralph W. Ince", "text": ""}
{"id": "4989950", "revid": "1305772", "url": "https://it.wikipedia.org/wiki?curid=4989950", "title": "Ottone Calderari", "text": "Biografia.\nAppartenente a una nobile anche se non ricca e numerosa famiglia vicentina (aveva almeno altri sette fratelli), a 16 anni Ottone frequent\u00f2 la scuola di architettura istituita da Domenico Cerato. Non si spos\u00f2 per dedicare tutta la vita a questa sua passione e all'ambizione di fare carriera. Nel corso degli anni fece parte di numerose accademie in varie citt\u00e0 d'Italia, compresa l'Accademia Olimpica di Vicenza, sino a diventare membro dell'Istituto di Francia nel 1802, un anno prima della morte.\nNel 1756 predispose un progetto per la facciata della chiesa di San Girolamo degli Scalzi in citt\u00e0, ma gli venne preferito un altro progettista, il bresciano Carlo Corbellini; i suoi disegni comunque vennero recuperati molto pi\u00f9 tardi, quando nel 1822-1824 sotto la direzione di Antonio Piovene fu applicata la facciata alla chiesa di San Filippo Neri in corso Palladio, gi\u00e0 costruita da Giorgio Massari.\nTutta la sua attivit\u00e0 fu ispirata dalle opere del Palladio che egli cerc\u00f2 di imitare pedissequamente, senza contestualizzare i progetti nella nuova situazione urbana che ormai non era pi\u00f9 quella del Cinquecento. La sua era una difesa della purezza, dell'eleganza e del gusto palladiani che erano stati attaccati prima dallo stile severo, poi dalle influenze barocche del Sei-Settecento.\nI suoi progetti puntavano soprattutto sulla grandiosit\u00e0 degli esempi palladiani, che per questa stessa caratteristica risultarono in parte irrealizzabili, oltretutto inseriti in un clima di eroico splendore del Cinquecento che era stato fortemente smorzato dal criticismo illuminista. Ne \u00e8 un esempio il palazzo Cordellina, commissionato dal giureconsulto Carlo Cordellina e realizzato in contr\u00e0 Riale, soltanto per un quinto del progetto originario - che ne prevedeva una enorme estensione comprensiva di due isolati - ma con costi insostenibili sul piano pratico.\nCalderari oper\u00f2 prevalentemente nel vicentino, applicando lo stile architettonico palladiano a restauri e rifacimenti, come per Villa Trissino e Villa Porto a Vivaro, o in nuove costruzioni, come Palazzo Loschi.\nLavor\u00f2 anche a Verona, Padova, Marostica."}
{"id": "4989954", "revid": "88740", "url": "https://it.wikipedia.org/wiki?curid=4989954", "title": "Torre dell'Orologio (Villarosa)", "text": "La torre dell'Orologio \u00e8 un edificio barocco situato a nord-est dell'ottagonale piazza Vittorio Emanuele a Villarosa e si eleva tra i palazzi di Villarosa. L'edificio fu costruito nel 1849 ed \u00e8 chiuso in alto da una piramide sulla quale \u00e8 presente una bandiera che mostra la direzione dei venti."}
{"id": "4989956", "revid": "22356", "url": "https://it.wikipedia.org/wiki?curid=4989956", "title": "Protoadapis", "text": "Il protoadapi (gen. Protoadapis) \u00e8 un primate estinto, appartenente agli adapidi. Visse nell'Eocene medio (circa 48 - 45 milioni di anni fa) e i suoi resti fossili sono stati ritrovati in Europa (Germania, Francia, Inghilterra).\nDescrizione.\nQuesto animale simile a un lemure era di dimensioni medio-piccole, e il peso doveva essere compreso tra 1 e 3 chilogrammi. L'aspetto doveva essere molto simile ad altri adapidi pi\u00f9 antichi, come \"Cantius \"e \"Donrussellia\", ma alcune caratteristiche dentarie lo differenziavano. Rispetto alle forme pi\u00f9 arcaiche, infatti, \"Protoadapis \"era sprovvisto del primo premolare: la formula dentaria era quindi 2:1:3:4. Questo animale possedeva grandi canini, e il terzo premolare inferiore era pi\u00f9 grande del quarto. La presenza di una tacca sul trigonide a forma di V lo distingueva dall'assai simile \"Pronycticebus\". I due rami della mandibola non erano ancora fusi. \nClassificazione.\n\"Protoadapis \"venne descritto per la prima volta nel 1878 da Victor Lemoine, che classific\u00f2 alcuni fossili di primati provenienti dalla Francia. La specie tipo \u00e8\" P. curvicuspidens\", ma nel corso degli anni sono state ascritte numerose specie a questo genere, tanto da renderne complicata la tassonomia. Tra le varie specie, si ricordano\" P. filholi, P. lemoinei, P. recticuspidens, P. russelli, P. louisi, P. ignoratus, P. weigelti, P. ulmensis, P. andrei\" e \"P. muechelnensis\". Sembra che la pi\u00f9 antica e primitiva fra queste fosse \"P. louisi\", che potrebbe aver dato origine a \"Periconodon \"e alle altre specie di \"Protoadapis\". Alcune di queste, a loro volta, potrebbero essere le antenate di \"Pronycticebus \"e di \"Europolemur \"(Szalay e Delson, 1979)."}
{"id": "4989958", "revid": "1543377", "url": "https://it.wikipedia.org/wiki?curid=4989958", "title": "Guerra modoc", "text": "La guerra modoc o campagna modoc (nota anche come guerra di Lava Beds) fu un conflitto armato combattuto tra i nativi americani Modoc e lo United States Army in Oregon meridionale e California settentrionale dal 1872 al 1873, durante la presidenza di Ulysses S. Grant La guerra Modoc fu l'ultima delle guerre indiane svoltesi in California o Oregon. Eadweard Muybridge fotograf\u00f2 la prima parte della campagna.\nKintpuash (Capitan Jack) guid\u00f2 52 guerrieri in un gruppo di oltre 150 Modoc che abbandonarono la riserva Klamath. Occupando le posizioni difensive nei canali di lava a sud di lago Tule, per mesi questi pochi guerrieri intrapresero una guerriglia contro gli Stati Uniti d'America dotati anche di artiglieria. Nell'aprile 1873 Capitan Jack ed altri uccisero il generale Edward Canby ed un altro commissario di pace, ferendo altre persone.\nDopo altri scontri con i rinforzi statunitensi, alcuni Modoc si arresero e Capitan Jack fu catturato con i suoi ultimi seguaci. Jack e cinque guerrieri furono processati per l'omicidio dei due commissari. Jack ed altri tre furono giustiziati, mentre due ricevettero l'ergastolo. I restanti 153 Modoc della banda furono trasferiti nel territorio indiano dove furono tenuti come prigionieri di guerra fino al 1909. A quel punto alcuni di loro fecero ritorno alla riserva Klamath, ma la maggior parte (ed i loro discendenti) rimasero in quello che oggi \u00e8 lo Stato dell'Oklahoma. Il risultato \u00e8 che oggi ci sono trib\u00f9 Modoc riconosciute federalmente sia in Oregon che in Oklahoma.\nEventi che condussero alla guerra.\nI primi esploratori conosciuti che dagli Stati Uniti giunsero in terra modoc furono John Charles Fr\u00e9mont e Kit Carson nel 1843. La notte del 9 maggio 1846 Fr\u00e9mont ricevette un messaggio portatogli dal tenente Archibald Gillespie e firmato dal presidente James Knox Polk riguardo alla possibilit\u00e0 di guerra con il Messico. Dopo aver analizzato il messaggio, Fr\u00e9mont decise di non mettere sentinelle a guardia del campo. Si dice che la cosa abbia fatto preoccupare Carson, anche se questo non vedeva pericoli. Pi\u00f9 tardi quella stessa notte Carson fu svegliato da un tonfo. Saltando in piedi vide il proprio amico Basil Lajeunesse cadere insanguinato. Suon\u00f2 l'allarme e subito il campo cap\u00ec di essere stato attaccato da molte decine di nativi americani. Quando l'assalto fu sventato altri due uomini di Fr\u00e9mont erano morti. L'unico morto nativo fu riconosciuto come un nativo del lago Klamath. Il gruppo di Fr\u00e9mont prov\u00f2 \"una rabbia triste\".\nPer vendicare i morti Fr\u00e9mont attacc\u00f2 un villaggio di pescatori Klamath chiamato Dokdokwas, che probabilmente non aveva niente a che fare con l'assalto, alla confluenza del fiume Williamson con il lago Klamath, il 10 maggio 1846. I racconti degli storici variano, ma tutti concordano sul fatto che l'attacco distrusse completamente le strutture del villaggio. Sides dice che furono uccisi donne e bambini oltre ai guerrieri.\nNonostante molti \"49ers\" evitassero il territorio dei Modoc, nel marzo 1851 Abraham Thompson, un mulattiere, scopr\u00ec l'oro nei pressi di Yreka mentre stava viaggiando lungo la Siskiyou Trail dall'Oregon meridionale. La scoperta scaten\u00f2 la corsa all'oro californiana dalla Sierra Nevada in California settentrionale. Nell'aprile 1851\u00a02000 minatori giunsero a \"Thompson's Dry Diggings\" lungo la rotta meridionale della vecchia Emigrant Trail per cercare fortuna, il che li port\u00f2 diritti in terra Modoc.\nPrime ostilit\u00e0.\nNonostante i Modoc non avessero inizialmente problemi con gli europei, dopo l'uccisione di coloni in una razzia della trib\u00f9 del fiume Pit, le milizie europee, non abituate ai nativi, attaccarono per rappresaglia un innocente villaggio Modoc uccidendo uomini donne e bambini. Kintpuash, futuro capo noto anche come Capitan Jack, sopravvisse all'attacco ma perse elementi della propria famiglia. Per vendicarsi e cercare di fermare l'invasione europea alcuni Modoc scelsero di attaccare i successivi bianchi che si sarebbero presentati. Nel settembre 1852 una carovana di circa 65 uomini, donne e bambini si stava trasferendo in California e cadde nell'imboscata dei Modoc. Solo un uomo gravemente ferito riusc\u00ec a fuggire negli insediamenti in Oregon di Willamette Valley, e parl\u00f2 dell'assalto subito. Il suo racconto raggiunse in poco tempo un gruppo di volontari dell'Oregon, che giunti sul posto trovarono i corpi mutilati e sparsi per oltre un chilometro lungo le coste del lago, mentre i carri erano stati saccheggiati e dati alle fiamme. Il luogo dell'incidente \u00e8 oggi noto come Bloody Point. In un'altra serie di rappresaglie la milizia californiana guidata da Ben Wright uccise 41 Modoc durante una trattativa di pace. John Schonchin, fratello del capo Modoc, fu tra coloro che riuscirono a fuggire.\nGrande trattato di Council Grove.\nLe ostilit\u00e0 proseguirono nella zona fino al 1864, con guerrieri Klamath e Yahooskin ed una banda di Shoshoni che a turno attaccarono coloni e migranti. Quell'anno gli Stati Uniti d'America ed i nativi Klamath, Modoc e Shoshoni (la trib\u00f9 Yahooskin), oltre 1000 indiani in prevalenza Klamath, firmarono un trattato col quale i nativi cedevano milioni di acri di terra ricevendo in cambio la riserva Klamath all'interno dell'odierno Oregon. Secondo i termini del trattato, i Modoc di \"Schonchin\" cedettero alla California le regioni di Lost River, lago Tule e lago Klamath Inferiore e si trasferirono in una riserva della valle del fiume Klamath Superiore. In cambio i nativi avrebbero ricevuto cibo, coperte e vestiti per tanti anni quanti volevano. Allen David firm\u00f2 per conto dei Klamath, mentre Schonchin e Kintpuash per i Modoc. Guardandosi attorno per dare enfasi alla propria concessione, Schonchin punt\u00f2 la lontana collina dicendo \"Quella montagna deve cadere, prima che Schonchin alzer\u00e0 di nuovo la mano contro il fratello bianco\". Il vecchio capo mantenne la parola, anche se suo fratello e Kintupash ripudiarono la firma del trattato ed abbandonarono la riserva con alcuni seguaci.\nCapitan Jack.\nMentre il vecchio capo modoc rimase nella riserva, Kintupash torn\u00f2 a Lost River cacciando i bianchi che avevano occupato la zona. Il piccolo gruppo Modoc di circa 43 persone chiese un pagamento per l'affitto della \"loro terra\", ma molti coloni si rifiutarono di accettarlo. Dopo alcuni tentativi di negoziazione per conto dei coloni, compreso l'interessamento dell'agente Lindsay Applegate nel 1864\u20131866 e del sovrintendente Huntigton nel 1867, i Modoc si spostarono infine nel 1869 dopo un consiglio tenuto da Kintpuash, Alfred Benjamin Meacham (sovrintendente statunitense agli affari indiani in Oregon che aveva sostituito Huntigton), O.C. Knapp (agente indiano della riserva), Ivan DeCounter Applegate (subagente degli Yainax della riserva) e W.C. McKay. Meacham era originario dell'Oregon, e conosceva Capitan Jack ed i Modoc.\nQuando i soldati apparvero improvvisamente alla riunione, i guerrieri Modoc fuggirono lasciando indietro donne e bambini. Meacham mise donne e bambini nei carri e part\u00ec per la riserva. Permise a \"Queen Mary\", sorella di Capitan Jack, di incontrare il fratello per convincerlo a seguirla nella riserva. Ebbe successo. Una volta giunti nella riserva, Capitan Jack ed i suoi uomini si prepararono a tornare definitivamente a Modoc Point.\nMaltrattamenti dei Klamath.\nPoco dopo i Modoc iniziarono a costruire le proprie case, ma i Klamath, nemici di lungo corso, iniziarono a rubare ai Modoc la legna. I Modoc si lamentarono, ma l'agente indiano non era in grado di proteggerli dai Klamath. La banda di Capitan Jack si trasfer\u00ec in un'altra parte della riserva. Furono fatti molti tentativi per trovare un luogo ideale, ma i Klamath continuarono a pressare la trib\u00f9.\nNel 1870 Capitan Jack e la sua trib\u00f9 di circa 200 persone lasciarono la riserva e tornarono a Lost River. Durante i mesi passati nella riserva molti coloni avevano occupato la terra abitata in precedenza dai Modoc a Lost River.\nRitorno a Lost River.\nComprendendo le pessime relazioni tra Modoc e Klamath, Meacham raccomand\u00f2 al commissario per gli affari indiani di Washington di creare per i Modoc di Capitan Jack una nuova riserva a Yainax, nella parte meridionale della riserva. In attesa della decisione, Meacham chiese a Capitan Jack di restare a Clear Lake. I coloni dell'Oregon si lamentarono del fatto che i guerrieri Modoc si spostavano lungo il confine razziando le loro abitazioni. Chiesero a Meacham di far tornare i Modoc nella riserva Klamath. In parte queste razzie furono dovute alla scarsa fornitura di cibo data dal governo statunitense ai Modoc. Capitan Jack ed i suoi uomini facevano meglio nel loro vecchio territorio cacciando.\nFallimento statunitense nella risposta ai Modoc.\nIl commissario agli affari indiani non rispose mai alla richiesta di Meacham. Dopo aver ascoltato le lamentele dei coloni Meacham chiese al generale Edward Canby, al comando del dipartimento della Columbia, di spostare la trib\u00f9 di Capitan Jack a Yainax nella riserva Klamath. Canby propose la richiesta di Meacham al generale Schofield, comandante generale del Pacifico, suggerendo che prima di utilizzare la forza si facessero sforzi di pace. A Jack fu chiesto di parlare con Meacham, ma non ci and\u00f2.\nNel mezzo della crisi la commissione degli affari indiani rispose a Meacham nominando T. B. Odeneal sovrintendente degli affari indiani per l'Oregon. Questi \"non conosceva quasi nulla della situazione e non aveva incontrato mai Jack o i Modoc\" ma fu incaricato di \"far spostare i Modoc da Lost River.\" A sua volta Odeneal nomin\u00f2 un nuovo agente indiano, anch'egli totalmente all'oscuro della situazione.\nIl 3 aprile 1872 il maggiore Elmer Otis tenne un consiglio con Capitan Jack a Lost River Gap, nei pressi dell'attuale Olene (Oregon). Alla riunione il maggiore Otis present\u00f2 a Capitan Jack alcuni coloni che si lamentavano del comportamento dei suoi uomini. Capitan Jack replic\u00f2 che anche i Modoc avevano subito abusi ed erano stati ingiustamente accusati di crimini commessi da altri indiani.\nAnche se la riunione non giunse ad un accordo, Otis decise di trasferire la trib\u00f9 di Jack nella riserva Klamath. Aveva bisogno di rinforzi e raccomand\u00f2 di attendere il momento in cui avrebbe avuto un vantaggio sui Modoc.\nIl 12 aprile la Commission of Indian Affairs chiese al sovrintendente T. B. Odeneal di spostare Capitan Jack ed i Modoc nella riserva se possibile. Doveva anche assicurarsi che la trib\u00f9 fosse difesa dai Klamath.\nIl 14 maggio Odeneal invi\u00f2 Ivan D. Applegate e L. S. Dyer ad organizzare un consiglio con Capitan Jack, ma quest'ultimo si rifiut\u00f2. Il 6 luglio 1872 il commissario statunitense agli affari indiani chiese nuovamente al sovrintendente Odeneal di spostare Jack nella riserva Klamath, in modo pacifico se possibile, o altrimenti con la forza. Si ebbero schermaglie minori nell'estate ed all'inizio dell'autunno, ma alcuni coloni della California simpatizzarono per i Modoc avendo convissuto pacificamente per lungo tempo con loro. Capirono che gli indiani erano stati maltrattati.\nBattaglia di Lost River.\nConvinto di non poter trovare una soluzione pacifica, il 27 novembre il sovrintendente Odeneal chiese al maggiore John Green, comandante di Fort Klamath, di fornire abbastanza truppe per obbligare Capitan Jack a trasferirsi nella riserva. Il 28 novembre il capitano James Jackson al comando di 40 uomini part\u00ec da Fort Klamath in direzione dell'accampamento di Jack a Lost River. Il 29 novembre le truppe, rinforzate da cittadini di Linkville (oggi Klamath Falls) e da un gruppo di milizie comandate da Jump Off Joe, giunsero al campo di Jack a Lost River circa due chilometri sopra Emigrant Crossing (oggi Merril, Oregon).\nVolendo evitare il conflitto, Capitan Jack accett\u00f2 di trasferirsi nella riserva, ma la situazione divenne tesa quando Jackson chiese ai capo Modoc di abbassare le proprie armi. Nonostante Capitan Jack non avesse mai combattuto l'esercito, si spavent\u00f2 per questo ordine, ma alla fine accett\u00f2 di deporle. Il resto dei guerrieri Modoc iniziarono a seguire il proprio capo.\nImprovvisamente scoppi\u00f2 un alterco tra il guerriero Modoc Scarfaced Charley ed il tenente Frazier A. Boutelle della compagnia B del 1\u00ba cavalleria. Si spararono a vicenda ma si mancarono entrambi. Il resto dei Modoc si affrett\u00f2 a recuperare le proprie armi e combatt\u00e9 prima di fuggire verso la California. Dopo aver cacciato gli ultimi Modoc dall'accampamento, il capitano Jackson ordin\u00f2 una ritirata in attesa di rinforzi. Un soldato era stato ucciso e sette feriti, mentre i Modoc contavano due morti e tre feriti.\nUn piccolo gruppo di Modoc guidato da Hooker Jim si ritir\u00f2 dal campo di battaglia verso Lava Beds a sud del lago Tule. Negli attacchi del 29 e 30 novembre uccisero in tutto 18 coloni. Le milizie di \"Jump Off Joe\" McAlester decisero di inseguire i Modoc verso Lava Beds.\nI racconti del primo scontro sono discordi. In una versione soldati e milizie erano si erano ubriacati a Klamath Falls e giunsero a Lost River disorganizzati e furono sconfitti; inoltre la milizia giunse per ultima e si ritir\u00f2 per prima subendo un caduto, e l'esercito non cacci\u00f2 i Modoc. Secondo questa versione alcuni guerrieri combatterono mentre donne e bambini venivano caricati a bordo delle barche e trasferiti a sud. Scarfaced Charley, che parlava un buon inglese, era a corto di sonno avendo giocato d'azzardo tutta la notte e forse ubriaco. Il resoconto ufficiale riporta che l'operazione fu male eseguita, come in seguito ammise anche Jackson.\nFortificazione della roccaforte.\nPer alcuni mesi Capitan Jack si vant\u00f2 del fatto che lui ed i suoi uomini riuscirono a difendersi a Lava Beds sulla costa meridionale di lago Tule. I Modoc vi si ritirarono dopo la battaglia di Lost River. Oggi questo posto \u00e8 chiamato Captain Jack's Stronghold (la roccaforte di Capitan Jack). I Modoc trassero vantaggio dai canali di lava, dalle fratture, dalle depressioni e dalle grotte che rappresentavano ottime postazioni di difesa. Erano 52 i guerrieri Modoc che occupavano la zona, mentre il lago Tule era il confine settentrionale della roccaforte e rappresentava una riserva d'acqua dolce.\nIl 3 dicembre Jump Off Joe e la sua milizia giunsero nelle vicinanze della roccaforte. Furono attaccati durante una ricognizione nel letto di un fiume asciutto. Tentarono di mettersi al riparo ma furono sopraffatti, ed i Modoc li uccisero tutti e 23.\nIl 21 dicembre un gruppo Modoc usc\u00ec dalla roccaforte ed assalt\u00f2 un convoglio di munizioni a Land's Ranch. Il 15 gennaio 1873 l'esercito statunitense aveva 400 soldati nei pressi di Lava Beds. La pi\u00f9 numerosa concentrazione di truppe era nel ranch Van Bromer, 17 chilometri ad ovest. Altre truppe si trovavano nel ranch Land, 16 chilometri ad est. Il colonnello Frank Wheaton era al comando di tutte le truppe, compreso l'esercito regolare ed i volontari di California ed Oregon.\nIl 16 gennaio gli uomini di ranch Land, comandati dal colonnello R. F. Bernard, si scontrarono con i Modoc nei pressi di Hospital Rock.\nPrima battaglia della roccaforte.\nIl mattino del 17 gennaio 1873 le truppe avanzarono verso la roccaforte. Nascosti dalla Nebbia, i soldati non videro nessun Modoc. Occupando ottime posizioni, i Modoc respinsero i soldati che avanzavano da ovest e da est. Alla fine della giornata si assistette ad una ritirata generale. Nell'attacco gli statunitensi persero 35 uomini, mentre altri 5 ufficiali e 20 soldati furono feriti. Il gruppo di Capitan Jack contava circa 150 Modoc, comprese donne e bambini. Di questi solo 52 erano guerrieri. I Modoc non ebbero morti nello scontro grazie allo sfruttamento del terreno ed alla scarsa conoscenza dello stesso da parte della milizia.\nNomina della commissione di pace.\nIl 25 gennaio Columbus Delano, Segretario degli Interni, nomin\u00f2 una commissione di pace per negoziare con Capitan Jack. La commissione era composta da Alfred B. Meacham, ex sovrintendente per l'Oregon, Jesse Applegate e Samuel Case. Il generale Edward Canby, comandante del Pacifico nordoccidentale, fu nominato consigliere. Frank e Toby Winema Riddle furono gli interpreti.\nIl 19 febbraio la commissione di pace tenne la prima riunione a ranch Fairchild, ad ovest di Lava Beds. Fu mandato un messaggero per organizzare un incontro con Capitan Jack. Questi accett\u00f2 dicendo che se la commissione avesse mandato John Fairchild e Bob Whittle, due coloni, al confine di Lava Beds ci avrebbe parlato. Quando Fairchild e Whittle giusnero a Lava Beds, Capitan Jack disse loro che avrebbe parlato con la commissione se fossero tornati con il giudice Elijah Steele di Yreka, dato che era amico di Capitan Jack.\nSteele giunse alla roccaforte. Dopo avervi passato una notte, Steele torn\u00f2 a ranch Fairchild informando la commissione di pace che i Modoc stavano organizzando un tradimento, e che tutti gli sforzi della commissione sarebbero stati inutili. Meacham comunic\u00f2 al Segretario degli Interni l'opinione di Steele, ma questo disse a Meacham di proseguire le trattative. Anche il giudice A. M. Roseborough fu aggiunto alla commissione. Jesse Applegate e Samuel Case si ritirarono e furono sostituiti dai reverendi Eleazer Thomas e L. S. Dyar.\nAd aprile fu creato il Gillem's Camp al confine con Lava Beds, 4 chilometri ad ovest della roccaforte. Il colonnello Alvan Cullem Gillem fu messo al comando di tutte le truppe, comprese quelle di Hospital Rock comandate dal colonnello E. C. Mason.\nIl 2 aprile la commissione e Capitan Jack si incontrarono nei Lava Beds a met\u00e0 strada tra la roccaforte ed il Gillem's Camp. In questo incontro Capitan Jack chiese: (1) Il perdono completo di tutti i Modoc; (2) La ritirata di tutte le truppe; (3) Il diritto di scegliere la propria riserva. La commissione di pace propose: (1) Che Capitan Jack ed i suoi uomini si trasferissero in una riserva scelta dal governo; (2) Che i Modoc colpevoli dell'omicidio dei coloni si arrendessero e fossero processati per omicidio. Dopo una lunga discussione l'incontro si sciolse senza risultati.\nI Modoc iniziarono ad istigare Capitan Jack, che ancora credeva in una soluzione pacifica. Guidati da Schonchin John e Hooker Jim, misero pressione a Jack per uccidere il commissario di pace. Credevano che se gli americani avessero perso il proprio capo l'esercito se ne sarebbe andato. Criticarono Jack per i continui negoziati e vollero vestirlo con abiti da donna durante le riunioni. Piuttosto che perdere la posizione di capo, Capitan Jack accett\u00f2 di attaccare la commissione se non ci fossero stati progressi.\nIl 5 aprile Capitan Jack chiese un nuovo incontro a Meacham. Accompagnato da John Fairchild e dal giudice Roseborough, con Frank e Toby Winema Riddle come interpreti, Meacham incontr\u00f2 Capitan Jack in una tenda di pace eretta circa 1,5 chilometri ad est di Gillem's Camp. L'incontro dur\u00f2 molte ore. Capitan Jack chiese di trasformare Lava Beds in una riserva, ma la riunione si concluse con un nulla di fatto. Dopo il ritorno di Meacham al campo, mand\u00f2 un messaggero da Capitan Jack chiedendo un nuovo incontro per l'8 aprile. Mentre stava consegnando il messaggio, l'interprete Modoc Tobey Riddle seppe dell'intenzione indiana di uccidere il commissario. Al suo ritorno avvis\u00f2 la commissione.\nL'8 aprile, poco prima che i commissari partissero per la tenda di pace, il messaggio del tradimento giunse a Gillem's Camp. Si diceva che la vedetta avesse visto cinque guerrieri Modoc nella tenda, e 20 uomini armati nascosti nelle rocce l\u00ec vicino. I commissari capirono che i Modoc stavano pianificando un attacco e decisero di restare a Gillem's Camp. Il reverendo Thomas insistette per concordare una nuova data con Capitan Jack. Il 10 aprile la commissione invi\u00f2 un messaggio chiedendo a Capitan Jack di incontrarsi il mattino seguente.\nOmicidio nel consiglio di pace.\nL'11 aprile il generale Canby, Alfred B. Meacham, il reverendo E. Thomas e L. S. Dyar, con Frank e Toby Riddle come interpreti, si incontrarono con Capitan Jack, Boston Charley, Bogus Charley, Schonchin John, Black Jim e Hooker Jim. Dopo una discussione, nel corso della quale era evidente che i Modoc erano armati, il generale Canby inform\u00f2 Capitan Jack che la commissione non avrebbe potuto rispettare i termini fino alla conferma attesa da Washington.\nInfuriato, Schonchin John chiese Hot Creek come riserva. Capitan Jack si alz\u00f2 e si allontan\u00f2 di alcuni passi. I due Modoc Brancho (Barncho) e Slolux, armati di fucili, uscirono dal nascondiglio. Capitan Jack si gir\u00f2, dando il segnale di aprire il fuoco. Al primo colpo la pistola impugnata da Capitan Jack fece cilecca, col secondo invece uccise il generale Canby. Il reverendo Thomas cadde ferito mortalmente. Dyer e Frank Riddle fuggirono a piedi. Meacham fu gravemente ferito, ma Toby Riddle salv\u00f2 la sua vita e ferm\u00f2 i guerrieri che intendevano prendergli lo scalpo gridando \"I soldati stanno arrivando!\". I Modoc fuggirono.\nIl tentativo statunitense di raggiungere un accordo pacifico termin\u00f2 quando i Modoc uccisero i commissari. La croce di Canby marca il luogo in cui morirono Canby e Thomas.\nSeconda battaglia della roccaforte.\nLo United States Army si prepar\u00f2 ad attaccare la roccaforte. Il 15 aprile inizi\u00f2 un attacco generale, con truppe in avanzamento da Gillem's Camp ad ovest e da Mason's Camp ad Hospital Rock, a nordest della roccaforte. Il combattimento dur\u00f2 per tutto il giorno, e le truppe rimasero in posizione durante la notte. Ogni avanzata delle truppe il 16 aprile fu contrastata da un fitto fuoco dei Modoc. Quella notte le truppe riuscirono a tagliare fuori i Modoc dalla riserva d'acqua sulle rive del lago Tule. La mattina del 17 aprile tutto era pronto per l'assalto finale alla roccaforte. Quando fu dato l'ordine di avanzare le truppe caricarono.\nDopo il combattimento sulla costa del lago Tule nel pomeriggio e nella notte del 16 aprile, i Modoc che difendevano la roccaforte capirono che la riserva d'acqua era inaccessibile. Il 17 aprile, prima che i soldati iniziassero a caricare la roccaforte, i Modoc fuggirono attraverso una fessura non vigilata. Nel combattimento della roccaforte del 15\u201317 aprile gli americani persero un ufficiale e sei soldati, mentre altri tredici soldati furono feriti. I Modoc persero due ragazzi, che si dice siano morti nel tentativo di aprire una palla di cannone inesplosa. Molte donne Modoc morirono a causa delle malattie.\nBattaglia di Sand Butte.\nIl 26 aprile il capitano Evan Thomas al comando 5 ufficiali, 60 soldati e 14 guide Warm Spring part\u00ec da Gillem's Camp per una ricognizione a Lava Beds alla ricerca dei Modoc. Mentre stavano pranzando nella base d Sand Butte (oggi Hardin Butte), in una zona pianeggiante circondata da creste, furono attaccati da 22 Modoc guidati da Scarfaced Charley. Alcuni soldati fuggirono. Coloro che rimasero furono uccisi o feriti. Tra le perdite statunitensi ci furono quattro ufficiali uccisi e due feriti, uno dei quali mor\u00ec nel giro di pochi giorni, oltre a 13 soldati morti e 16 feriti.\nDopo l'assalto Modoc molti soldati chiesero al colonnello di venire tolti dal servizio. Il 2 maggio il generale di brigata Jefferson Columbus Davis, nuovo comandante del dipartimento della Columbia, prese il comando da Gillem ed assunse il controllo dell'intero esercito.\nBattaglia di Dry Lake.\nAlle prime luci del 10 maggio i Modoc attaccarono un accampamento dell'esercito a Dry Lake. Le truppe caricarono mettendo in fuga i Modoc. L'esercito ebbe cinque morti, due dei quali erano guide Warm Spring, e dodici feriti. I Modoc subirono cinque morti, tra cui Ellen's Man, un uomo importante nella trib\u00f9. Fu la prima sconfitta Modoc della battaglia.\nCon la morte di Ellen's Man aument\u00f2 il dissenso tra i Modoc, che iniziarono a dividersi. Un gruppo guidato da Hooker Jim si arrese all'esercito ed accett\u00f2 di collaborare nella cattura di Capitan Jack. In cambio avrebbero ricevuto un'amnistia per l'uccisione dei coloni di lago Tule, di Canby e di Thomas.\nCapitan Jack, la moglie, la moglie ed una bambina piccola furono catturati dai ricognitori dell'esercito William F. Drannan e George Jones nella valle Langell il 4 giugno.\nDopo la guerra.\nIl generale Davis si prepar\u00f2 a giustiziare Capitan Jack ed i suoi capi, ma il Dipartimento della Guerra ordin\u00f2 che i Modoc fossero processati. L'esercito port\u00f2 Capitan Jack e la sua trib\u00f9 come prigionieri di guerra a Fort Klamath, dove giunsero il 4 luglio.\nCapitan Jack, Schonchin John, Black Jim, Boston Charley, Brancho (Barncho) e Slolux furono processati da una corte militare per l'omicidio di Canby e Thomas, e per altri attacchi tra cui quello a Meacham. I sei Modoc furono condannati a morte l'8 luglio.\nIl 10 settembre il presidente Ulysses Simpson Grant approv\u00f2 la condanna a morte per Capitan Jack, Schonchin John, Black Jim e Boston Charley; Brancho e Slolux furono invece condannati all'ergastolo ad Alcatraz. Grant ordin\u00f2 che il resto dei Modoc fosse trattenuto come prigionieri di guerra.\nIl 3 ottobre 1873 Capitan Jack ed i suoi tre capi furono impiccati a Fort Klamath. Il resto dei nativi Modoc (39 uomini, 64 donne e 60 bambini) furono imprigionati e trasferiti all'agenzia Quapaw del territorio indiano (Oklahoma). Nel 1909, dopo che l'Oklahoma divenne uno Stato, ad alcuni membri della trib\u00f9 fu concessa la possibilit\u00e0 di tornare alla riserva Klamath. In 29 tornarono in Oregon, dove con i loro discendenti entrarono a far parte della confederazione Klamath.\nLo storico Robert Utley crede che la guerra Modoc e la grande guerra Sioux di pochi anni dopo abbiano minato la fiducia del presidente Grant in una soluzione pacifica. L'opinione pubblica inizi\u00f2 a chiedere l'uso della forza per sopprimere i nativi americani.\nAppendice alla storia della guerra Modoc.\nNella prima battaglia della roccaforte del 17 gennaio 1873 furono messi in campo circa 400 soldati. Tra loro vi erano fanteria, cavalleria ed obici, volontari di Oregon e California ed alcune guide Klamath. Il tenente colonnello Frank Wheaton comand\u00f2 l'intero esercito.\nNella seconda battaglia della roccaforte del 17 gennaio 1873 furono circa 530 i soldati coinvolti, con fanteria, cavalleria e guide Warm Spring. I volontari si erano ritirati dal campo. Pochi civili furono usati come messaggeri o portatori. Il colonnello Alvin C. Gillem fu al comando.\nDurante la guerra Modoc i nativi usarono non oltre 53 guerrieri.\nI caduti della guerra Modoc sono i seguenti:\nComprendendo i quattro Modoc giustiziati a Fort Klamath, la trib\u00f9 di Capitan Jack perse in tutto 17 guerrieri.\nSi stima che la guerra Modoc sia costata agli Stati Uniti d'America oltre 400\u00a0000 dollari. Il costo della terra chiesta inizialmente dai Modoc come riserva era di 20\u00a0000 dollari.\nI campi di battaglia della guerra sono tra le attrazioni del Lava Beds National Monument. Tra questi c'\u00e8 la roccaforte di Capitan Jack. Oltre a questo vi sono numerose fortificazioni Modoc, grotte annerite dal fumo occupate dai Modoc, recinti per bestiame e cavalli ed un'area per le danze di guerra ed i consigli. Attorno alla roccaforte vi sono numerose fortificazioni basse in pietra costruite dai soldati durante l'avanzata.\nDopo che i Modoc ebbero abbandonato la roccaforte le truppe statunitensi costruirono fortificazioni per evitare un loro eventuale ritorno. Il campo di battaglia di Thomas-Wright, nei pressi di Hardin Butte, \u00e8 un'attrazione, cos\u00ec come il luogo in cui sorgeva Gillem's Camp, l'ex cimitero militare, Hospital Rock e la croce di Canby. Il National Park Service fornisce mappe per un cammino di due ore lungo questi luoghi.\nRetaggio.\nIl torrente in cui furono uccisi Jump Off Joe ed i suoi uomini \u00e8 stato rinominato in suo onore. Vi fu posta una piccola targa commemorativa, ma fu rubata il 7 agosto 1924 e mai rimpiazzata.\nTarga e croce del memoriale di Canby.\nUna targa memoriale ed una riproduzione della croce di Canby sono state poste nel Lava Beds National Monument fuori da Tulelake. I nomi di tutti i caduti (Modoc e statunitensi) sono elencati a Gillem's Camp, altro punto fondamentale di Lava Beds.\nNel corso degli anni vari gruppi di persone hanno cercato di rendere onore alla morte del generale E.R.S. Canby, unico generale morto nel corso delle guerre indiane. La croce di legno \u00e8 una copia dell'originale eretto da un soldato nel 1882, nove anni dopo i fatti."}
{"id": "4989962", "revid": "38120", "url": "https://it.wikipedia.org/wiki?curid=4989962", "title": "La morte", "text": ""}
{"id": "4989964", "revid": "38120", "url": "https://it.wikipedia.org/wiki?curid=4989964", "title": "La Morte di Klinghoffer", "text": ""}
{"id": "4989965", "revid": "38120", "url": "https://it.wikipedia.org/wiki?curid=4989965", "title": "La Morte di Balzac", "text": ""}
{"id": "4989968", "revid": "838137", "url": "https://it.wikipedia.org/wiki?curid=4989968", "title": "Francesco Antonio Grillo", "text": "Biografia.\nFiglio del giureconsulto napoletano Domenico Antonio Grillo, entr\u00f2 nell'Ordine dei frati minori conventuali. Consegu\u00ec la laurea in teologia al Pontificio collegio sistino di Roma e fu ordinato presbitero il 1\u00ba maggio 1768.\nDedito agli studi, fu accolto all'Accademia dell'Arcadia di Roma col nome di \"Lirindo Cibalico\". Insegn\u00f2 Teologia a San Lorenzo Maggiore di Napoli e fece parte del Collegio dei Teologi di Napoli. Nominato vescovo di Martirano il 26 marzo 1792, ricevette la consacrazione episcopale il 9 aprile dello stesso anno. Fu ammesso all'accademia di Tropea e all'Accademia Cosentina (chiamata, all'epoca, \"Accademia dei Pescatori Cratilidi\").\nRimase a Martirano durante il periodo travagliato da eventi gravi eventi politici e militari (i moti giacobini, la fuga dei Borboni in Sicilia, l'arrivo dei Sanfedisti del cardinale Ruffo, la riconquista del territorio da parte delle truppe francesi, ecc.). Nel 1799, mettendo cos\u00ec fine alle proteste dei richiedenti, pot\u00e9 concedere l'autonomia alle parrocchie delle localit\u00e0 montane del Reventino e della Sila le quali in passato non erano riuscite a ottenerla per l'opposizione di coloro che non intendevano rinunciare alle decime versate dai fedeli.\nRitornato a Napoli per motivi di salute nell'estate del 1804, il 29 ottobre dello stesso anno fu nominato vescovo di Cassano. Non pot\u00e9 tuttavia raggiungere la nuova sede perch\u00e9 mor\u00ec pochi giorni dopo. Fu sepolto all'interno della basilica di San Lorenzo Maggiore; su un pilastro della prima cappella sinistra sono presenti due lapidi in latino fatte apporre dal fratello.\nGenealogia episcopale.\nLa genealogia episcopale \u00e8:"}
{"id": "4989970", "revid": "1494169", "url": "https://it.wikipedia.org/wiki?curid=4989970", "title": "Lamorte", "text": ""}
{"id": "4989974", "revid": "339392", "url": "https://it.wikipedia.org/wiki?curid=4989974", "title": "Tutela del territorio", "text": ""}
{"id": "4989978", "revid": "599013", "url": "https://it.wikipedia.org/wiki?curid=4989978", "title": "Alberto Caprotti", "text": "Gioca nel ruolo di libero nella SGM Forza e Coraggio ASD.\nCarriera.\nLa carriera ad alti livelli di Alberto Caprotti inizia con il con cui vince, dopo il trasferimento della societ\u00e0 verdebl\u00f9 a Milano, il campionato di Serie A2 1989-90, ottenendo la promozione in Serie A1 ed esordendo cos\u00ec nel massimo campionato italiano. Dopo diverse annate nelle categorie inferiori, distribuite tra la Serie B1 e la Serie B2 con Segratese, e , nella stagione 2002-03 torna in Serie A2 con la , dove rimane per nove anni, ottenendo anche una promozione in A1, diritto a cui la societ\u00e0 rinuncia successivamente. Terminata questa esperienza si trasferisce al , con cui partecipa al vittorioso campionato di Serie B1 che promuove la squadra in Serie A2, dove gioca per due stagioni. In seguito passa prima alla Lunica di San Giuliano Milanese e poi alla Forza e Coraggio di Milano, entrambe militanti nella quarta serie nazionale."}
{"id": "4989979", "revid": "125848687", "url": "https://it.wikipedia.org/wiki?curid=4989979", "title": "Autorit\u00e0 nazionale anticorruzione", "text": "L'Autorit\u00e0 nazionale anticorruzione, in acronimo ANAC, \u00e8 un'autorit\u00e0 amministrativa indipendente italiana con compiti di prevenzione della corruzione nella pubblica amministrazione italiana, attuazione della trasparenza e vigilanza sui contratti pubblici.\nStoria.\nL'Autorit\u00e0 nazionale anticorruzione, nella sua attuale configurazione, \u00e8 stata istituita dal decreto-legge n. 90/2014 convertito dalla legge n. 114/2014, che ha unificato la Commissione indipendente per la valutazione, la trasparenza e l'integrit\u00e0 delle amministrazioni pubbliche (istituita nel 2009 dalla legge Brunetta e riformata nel 2012 dalla legge Severino) con l'Autorit\u00e0 per la vigilanza sui contratti pubblici di lavori, servizi e forniture (istituita nel 1994 con la legge Merloni).\nPer l'esattezza, l'Autorit\u00e0 nasce con la legge 6 novembre 2012, n. 190, la c.d. legge Severino, che prevede la sua istituzione e l'assorbimento delle competenze della Commissione indipendente per la valutazione, la trasparenza e la integrit\u00e0 delle amministrazioni pubbliche (CIVIT). Essa viene deputata appunto al contrasto ai fenomeni corruttivi nel rispetto degli obblighi assunti a livello internazionale con la convenzione di M\u00e9rida. L'ente assume cos\u00ec i compiti di tutela dell\u2019integrit\u00e0 dell'amministrazione pubblica, controllo, prevenzione e il contrasto della corruzione e della illegalit\u00e0 nella pubblica amministrazione, principalmente secondo una logica preventiva anzich\u00e9 repressiva.\nIl decreto-legge 31 agosto 2013, n. 101 attribuisce alla Autorit\u00e0 una nuova denominazione, che diviene quella di \"Autorit\u00e0 nazionale anticorruzione e per la valutazione e la trasparenza delle Amministrazioni pubbliche\". Il decreto-legge 24 giugno 2014, n. 90 rimodula \u2014 accorciandolo \u2014 il nome dell\u2019Autorit\u00e0, che diviene quello attuale di \"Autorit\u00e0 nazionale anticorruzione\" e le attribuisce la competenza in materia di contratti pubblici, togliendole invece i compiti in materia di misurazione e valutazione della performance, trasferite al Dipartimento della funzione pubblica della Presidenza del Consiglio dei ministri.\nCome primo presidente dell'ANAC, il governo Renzi nomin\u00f2 il magistrato Raffaele Cantone. Il 23 ottobre 2019 Cantone si dimise, dopo averlo annunciato il 23 luglio 2019, a causa di disaccordi con il governo Conte I; la funzione di Presidente \"ad interim\" \u00e8 assunta, sulla base del Regolamento, dal consigliere pi\u00f9 anziano di et\u00e0, Francesco Merloni.\nDal 21 settembre 2020 il presidente \u00e8 Giuseppe Busia.\nCompiti e funzione.\nLa sua funzione \u00e8 la prevenzione della corruzione nell'ambito delle pubblica amministrazione italiana, nelle societ\u00e0 partecipate e controllate dalla pubblica amministrazione, anche mediante l'attuazione della trasparenza in tutti gli aspetti gestionali, nonch\u00e9 mediante l'attivit\u00e0 di vigilanza nell'ambito dei contratti pubblici, degli incarichi e comunque in ogni settore della pubblica amministrazione che potenzialmente possa sviluppare fenomeni corruttivi, evitando nel contempo di aggravare i procedimenti con ricadute negative sui cittadini e sulle imprese, orientando i comportamenti e le attivit\u00e0 degli impiegati pubblici, con interventi in sede consultiva e di regolazione.\nNomina e durata.\nLe modalit\u00e0 di nomina del presidente e dei componenti dell'autorit\u00e0 sono specificate all'interno dell'art. 13, comma 3 del decreto legislativo n. 150/2009. In particolare, il presidente e i componenti sono nominati con decreto del Presidente della Repubblica \"previa deliberazione del Consiglio dei ministri, previo parere favorevole delle Commissioni parlamentari competenti espresso a maggioranza dei due terzi dei componenti. Il presidente \u00e8 nominato su proposta del Ministro per la pubblica amministrazione e la semplificazione, di concerto con il Ministro della giustizia e il Ministro dell'interno; i componenti sono nominati su proposta del Ministro per la pubblica amministrazione e la semplificazione\". Inoltre, \"i componenti sono nominati per un periodo di sei anni e non possono essere confermati nella carica\".\nStruttura.\nL'Autorit\u00e0 \u00e8 composta da 5 membri, di cui uno \u00e8 presidente. \nSi avvale di un organo ausiliario, la Camera arbitrale (prevista dall'art. 242 del codice dei contratti pubblici).\nLe aree e gli uffici dell'Autorit\u00e0 sono stati definiti con un atto di organizzazione del 29 ottobre 2014, in attuazione della delibera dell'Autorit\u00e0 n. 143 del 30 settembre 2014. L'atto di organizzazione individua i centri di responsabilit\u00e0 in base alla missione istituzionale dell'ANAC, ridefinita con l'entrata in vigore del decreto-legge n. 90/2014 convertito dalla legge n. 114/2014, nelle more della presentazione e approvazione del piano di riordino.\nLa struttura generale dell'ANAC in funzione della sua missione istituzionale \u00e8 stata suddivisa in quattro ambiti strategici:\nL'ANAC ha costituito un'unit\u00e0 speciale EXPO 2015 con compiti di controllo e di vigilanza sulla correttezza e trasparenza delle procedure connesse alla realizzazione delle opere del grande evento EXPO Milano 2015.\nFinanziamento.\nCome per la CONSOB, a partire dal 2007 il finanziamento dell'ANAC si basa sulle contribuzioni del mercato sul quale la stessa ANAC vigila, come sancito dall'art. 1 commi 65-67 della Legge 23 dicembre 2005, n. 266.\nComposizione.\nAutorit\u00e0 nazionale anticorruzione.\nComponenti 2020 - 2026 (D.P.R. 11 settembre 2020) \nComponenti 2014-2020 (D.P.R. 11 luglio 2014):\nCamera arbitrale.\nNominata il 10 febbraio 2015 e composta da docenti universitari di materie giuridiche:"}
{"id": "4989981", "revid": "119777388", "url": "https://it.wikipedia.org/wiki?curid=4989981", "title": "Gocce di vita", "text": "Gocce di vita \u00e8 un album musicale del 1983 prodotto da Elio Palumbo per la Yep (numero catalogo 5396 339), distribuito dalla Polygram e interpretato da Massimo Bizzarri. Usc\u00ec solo nella versione LP e conteneva nove tracce. Qualche anno dopo l'album usc\u00ec nella sola versione MC col titolo \"MB senza filtro\".\nTracce.\nLato A\nLato B"}
{"id": "4989982", "revid": "287204", "url": "https://it.wikipedia.org/wiki?curid=4989982", "title": "Samarkand Challenger 2013 - Singolare", "text": "Il singolare dello Samarkand Challenger 2013 \u00e8 stato un torneo di tennis facente parte dell'ATP Challenger Tour 2013.\nDu\u0161an Lajovi\u0107 era il detentore del titolo, ma quest'anno non ha partecipato.\nTejmuraz Gaba\u0161vili ha battuto in finale Oleksandr Nedovjesov 6\u20133, 6\u20134."}
{"id": "4989983", "revid": "287204", "url": "https://it.wikipedia.org/wiki?curid=4989983", "title": "Samarkand Challenger 2013 - Doppio", "text": "Il doppio dello Samarkand Challenger 2013 \u00e8 stato un torneo di tennis facente parte dell'ATP Challenger Tour 2013.\nOleksandr Nedovjesov e Ivan Serheev erano i detentori del titolo, ma Sergeyev quest'anno non ha partecipato.\nNedovyesov ha fatto coppia con Farrukh Dustov e ha battuto in finale Radu Albot e Jordan Kerr 6\u20131, 7\u20136(9\u20137)."}
{"id": "4989984", "revid": "47767", "url": "https://it.wikipedia.org/wiki?curid=4989984", "title": "Julia Abramovna Dobrovol'skaja", "text": ""}
{"id": "4989985", "revid": "1684799", "url": "https://it.wikipedia.org/wiki?curid=4989985", "title": "UniCredit Czech Open 2013 - Singolare", "text": "Il singolare dell'UniCredit Czech Open 2013 \u00e8 stato un torneo di tennis facente parte dell'ATP Challenger Tour 2013.\nFlorian Mayer era il detentore del titolo, ma quest'anno ha perso nel 2\u00ba turno.\nRadek \u0160t\u011bp\u00e1nek ha battuto in finale Ji\u0159\u00ed Vesel\u00fd 6\u20134, 6\u20132."}
{"id": "4989986", "revid": "287204", "url": "https://it.wikipedia.org/wiki?curid=4989986", "title": "UniCredit Czech Open 2013 - Doppio", "text": "Il singolare dell'UniCredit Czech Open 2013 \u00e8 stato un torneo di tennis facente parte dell'ATP Challenger Tour 2013.\nHsieh Cheng-peng e Lee Hsin-han erano i detentori del titolo, ma quest'anno non hanno partecipato.\nNicholas Monroe e Simon Stadler hanno battuto in finale Mateusz Kowalczyk e Luk\u00e1\u0161 Rosol 6\u20134, 6\u20134."}
{"id": "4989987", "revid": "1782831", "url": "https://it.wikipedia.org/wiki?curid=4989987", "title": "Citt\u00e0 di Caltanissetta 2013 - Doppio", "text": "Il doppio del Citt\u00e0 di Caltanissetta 2013 \u00e8 stato un torneo di tennis facente parte dell'ATP Challenger Tour 2013.\nMarcel Felder e Antonio Vei\u0107 erano i detentori del titolo, ma quest'anno non hanno partecipato.\nDominik Meffert e Philipp Oswald hanno battuto in finale Alessandro Giannessi e Potito Starace 6\u20132, 6\u20133."}
{"id": "4989989", "revid": "1684799", "url": "https://it.wikipedia.org/wiki?curid=4989989", "title": "AEGON Trophy 2013 - Singolare maschile", "text": "Il singolare maschile dell'AEGON Trophy 2013 \u00e8 stato un torneo di tennis facente parte dell'ATP Challenger Tour 2013.\nBenjamin Becker era il detentore del titolo, ma ha perso in finale contro Matthew Ebden 5\u20137, 6\u20134, 5\u20137."}
{"id": "4989990", "revid": "1442080", "url": "https://it.wikipedia.org/wiki?curid=4989990", "title": "AEGON Trophy 2013 - Doppio maschile", "text": "Il doppio maschile dell'AEGON Trophy 2013 \u00e8 stato un torneo di tennis facente parte dell'ATP Challenger Tour 2013.\nTreat Huey e Dominic Inglot erano i detentori del titolo, ma quest'anno non hanno partecipato.\nJamie Murray e John Peers hanno battuto in finale Ken Skupski e Neal Skupski 6\u20132, 6\u20137(3\u20137), [10\u20136]."}
{"id": "4989991", "revid": "838137", "url": "https://it.wikipedia.org/wiki?curid=4989991", "title": "Giulia Moi", "text": "Biografia.\nLaureata in Scienze Biologiche presso l'Universit\u00e0 di Cagliari, ha successivamente conseguito un Ph.D. presso il King's College London, con una tesi dal titolo \"Chemistry and Biological Activity of Kigelia pinnata Relevant to Skin Conditions\".\nNel 2010 si \u00e8 candidata alle elezioni provinciali di Cagliari nella lista dell'Unione Popolare Cristiana, in sostegno al candidato del centrosinistra Graziano Milia, ottenendo 16 voti.\nSuccessivamente aderisce al Movimento 5 Stelle, nelle cui liste viene eletta europarlamentare alle elezioni europee del 2014, suscitando delle polemiche interne poi oggetto di vicende giudiziarie.\nIl 31 dicembre 2018 viene infine espulsa dal Movimento 5 Stelle su decisione dei Probiviri dopo una procedura disciplinare presso il Parlamento europeo per cui pende appello.\nMoi si \u00e8 occupata di presunti abusi di un ente di formazione sardo finanziato con un milione di euro di fondi europei. L'ente fu oggetto di inchiesta nel 2013 a seguito di un suo esposto e l'ha poi querelata per le sue affermazioni del 2011 . Con sentenza del 23 luglio 2020, il Tribunale penale di Cagliari l'ha condannata per diffamazione a 800 euro di multa e a 60.000 euro di risarcimento dei danni, quindicimila per ciascuna delle quattro parti civili.\nCome componente della commissione agricoltura del Parlamento europeo (AGRI), Moi \u00e8 stata relatrice insieme a Renate Sommer per la direttiva sulla clonazione di animali delle specie bovina, suina, ovina, caprina ed equina allevati e fatti riprodurre a fini agricoli. \u00c8 stata inoltre al centro di un acceso dibattito nella medesima commissione in relazione a una proposta della Commissione europea in materia di OGM che \u00e8 stata infine respinta dalla plenaria del Parlamento europeo il 28 ottobre 2015 su proposta del relatore principale Giovanni La Via e di una commissione quasi unanime."}
{"id": "4989992", "revid": "729019", "url": "https://it.wikipedia.org/wiki?curid=4989992", "title": "Norma Pons", "text": "Tra cinema e televisione, partecip\u00f2 ad una trentina di differenti produzioni, a partire dalla fine degli anni sessanta. Era nota tra l'altro per i suoi ruoli in film quali \"Sotto voce\" (1996) e e per la partecipazione a programmi televisivi quali \"Gasalla\", \"El palacio de la risa\", ecc.\nA teatro, si segnala il suo sodalizio, durato 17 anni, con l'attore e regista Antonio Gasalla.\nEra la sorella dell'attrice Mim\u00ed Pons.\nBiografia.\nMorte.\nNorma Pons si spegne il 29 aprile 2014 a causa di un arresto cardiaco che la coglie nel sonno nel suo appartamento nel quartiere di Palermo, a Buenos Aires."}
{"id": "4989993", "revid": "92723", "url": "https://it.wikipedia.org/wiki?curid=4989993", "title": "Franken Challenge 2013 - Singolare", "text": "Il singolare del Franken Challenge 2013 \u00e8 stato un torneo di tennis facente parte dell'ATP Challenger Tour 2013.\nBla\u017e Kav\u010di\u010d era il detentore del titolo, ma quest'anno ha perso nel 2\u00ba turno.\nJo\u00e3o Sousa ha battuto in finale Wayne Odesnik 3\u20136, 6\u20133, 6\u20134."}
{"id": "4989996", "revid": "1442080", "url": "https://it.wikipedia.org/wiki?curid=4989996", "title": "Franken Challenge 2013 - Doppio", "text": "Il doppio del Franken Challenge 2013 \u00e8 stato un torneo di tennis facente parte dell'ATP Challenger Tour 2013.\nArnau Brugu\u00e9s-Davi e Jo\u00e3o Sousa erano i detentori del titolo, ma Arnau quest'anno non ha partecipato.\nSousa ha fatto coppia con Frank Moser, ma ha perso nel 1\u00ba turno.\nColin Ebelthite e Rameez Junaid hanno battuto in finale Christian Harrison e Michael Venus 6\u20134, 7\u20135."}
{"id": "4990001", "revid": "712828", "url": "https://it.wikipedia.org/wiki?curid=4990001", "title": "Nihon SF taikai", "text": ""}
{"id": "4990007", "revid": "47767", "url": "https://it.wikipedia.org/wiki?curid=4990007", "title": "Yuliya", "text": ""}
{"id": "4990008", "revid": "47767", "url": "https://it.wikipedia.org/wiki?curid=4990008", "title": "J\u00falia", "text": ""}
{"id": "4990009", "revid": "47767", "url": "https://it.wikipedia.org/wiki?curid=4990009", "title": "Julija", "text": ""}
{"id": "4990010", "revid": "47767", "url": "https://it.wikipedia.org/wiki?curid=4990010", "title": "Yulia", "text": ""}
{"id": "4990038", "revid": "1332049", "url": "https://it.wikipedia.org/wiki?curid=4990038", "title": "Lush Life", "text": ""}
{"id": "4990040", "revid": "110157", "url": "https://it.wikipedia.org/wiki?curid=4990040", "title": "Concattedrale di Santa Maria Assunta (Nicotera)", "text": "La concattedrale di Santa Maria Assunta \u00e8 il principale luogo di culto cattolico di Nicotera, in Calabria, cattedrale fino al 1986 della diocesi di Nicotera, unita \"aeque principaliter\" alla diocesi di Tropea dal 1818. Oggi la chiesa \u00e8 concattedrale della diocesi di Mileto-Nicotera-Tropea.\nStoria.\nSecondo la tradizione la prima cattedrale di Nicotera e l'episcopio sorgevano sulle rovine di un antico tempio greco dedicato a Diana ubicato nella pianura sottostante l'attuale cittadina. Secondo lo storico Giovanni Fiore da Cropani le prime memorie di questa cattedrale risalgono al 596, quando il Papa dette incarico a Procolo quale primo vescovo di Nicotera, di rappresentarlo nella controversia insorta tra Bonifacio, vescovo di Reggio, ed il clero della citt\u00e0 stessa.\nLa chiesa negli anni successivi fu diverse volte assalita e saccheggiata da scorrerie saracene. La ricostruzione fu voluta da Roberto il Guiscardo nel 1065 che volle dedicare la nuova chiesa alla Madonna di Romania. Nel 1304, durante le guerre di successione tra Angioini ed Aragonesi, la Cattedrale fu ridotta a chiesa collegiale, aggregata a Mileto prima e poi a Reggio. Tale situazione dur\u00f2 quasi 90 anni, fino a quando, in seguito all'intervento di Enrico Sanseverino, conte di Mileto, Bonifacio IX concesse con bolla del 16 agosto 1392 la reintegrazione della sede vescovile.\nAd iniziativa del vescovo Ottaviano Capece (1582-1618) la cattedrale venne restaurata, ampliata e modificata nel suo orientamento, privilegiando le necessarie operazioni di risanamento strutturale piuttosto che quelle decorative. La chiesa venne riconsacrato nell'anno 1592 e dedicata alla Vergine Assunta in cielo.\nNel 1759 un grande incendio sviluppatosi nella notte distrusse parte del tempio e gli arredi di maggior pregio. Il terremoto del 1783 distrusse completamente l'edificio appena restaurato dall'incendio, si rese necessaria la ricostruzione che fu effettuata a carico dello Stato, nel rispetto delle dimensioni originarie. L'interno fu modificato e l'aula unica fu ripartita in tre navate, con soffitto a volte, e terminante con una grande abside cui \u00e8 addossato l'altare maggiore in marmi policromi."}
{"id": "4990043", "revid": "643662", "url": "https://it.wikipedia.org/wiki?curid=4990043", "title": "Vladimir Obukhov", "text": ""}
{"id": "4990046", "revid": "287204", "url": "https://it.wikipedia.org/wiki?curid=4990046", "title": "Lush Life (album)", "text": ""}
{"id": "4990052", "revid": "1543818", "url": "https://it.wikipedia.org/wiki?curid=4990052", "title": "Breel-Donald Embolo", "text": "Biografia.\nNato a Yaound\u00e9, capitale del Camerun, Embolo assieme al fratello emigr\u00f2 con la madre in Svizzera nel 2003, stabilendosi a Basilea. Ottenne la cittadinanza svizzera il 12 dicembre 2014.\nCaratteristiche tecniche.\nGiocatore dotato di ottime doti atletiche e tecniche, ha iniziato la sua carriera come centrocampista, ma attualmente viene impiegato stabilmente come esterno d'attacco, centravanti o trequartista.\nCarriera.\nClub.\nInizi\u00f2 la sua carriera nelle giovanili del Fussball Nordstern Basel 1901. Dopo due stagioni nello Basler Sportclub Old Boys nel 2010 passa al Fussballclub Basel 1893. Viene aggregato alla formazione Under-16, vincendo per due anni consecutivi il titolo. Tre settimane dopo il compimento dei 16 anni firma il suo primo contratto da professionista. Nell'estate 2013 \u00e8 convocato dall'Under-21. Fa il suo esordio nella massima serie svizzera con la maglia del Basilea il 16 marzo 2014 contro l'Aarau, andando subito in gol nella vittoria casalinga per 5-0. Al termine della prima stagione raccoglie 11 presenze ed una rete. La stagione successiva, segna una tripletta contro il Winterthur, match valido per la Coppa Svizzera, terminato 4-0 per il Basilea. Il 4 novembre segna la sua prima rete in Champions League contro il Ludogorets, partita terminata 4-0 per gli svizzeri, diventando, a 17 anni e 263 giorni, il sesto pi\u00f9 giovane marcatore nella storia della Champions League.\nIl 26 giugno 2016 viene acquistato dallo Schalke 04 dopo aver versato al club svizzero ben 25 milioni di euro, firmando un contratto di cinque anni con la squadra tedesca. Scende in campo regolarmente sin da subito, ma il 15 ottobre 2016 si infortuna gravemente durante una partita contro l'Augsburg, fratturandosi la caviglia sinistra e rimanendo lontano dai campi da gioco per un periodo inizialmente previsto di tre mesi, allungatisi poi a quasi undici, con il rientro in campo del giocatore avvenuto unicamente nel settembre 2017.\nIl 28 giugno 2019 il Borussia Monchengladbach ufficializza il suo acquisto per la stagione 2019-2020 per 40 milioni di euro.\nNazionale.\nGioca la sua prima partita con la Svizzera Under-21 il 22 maggio 2014, in occasione della partita amichevole contro la Danimarca Under-21, partita vinta dagli elvetici 2-0.\nEsordisce con la maglia della nazionale maggiore il 31 marzo 2015, sostituendo Josip Drmi\u0107 al 56' nella partita pareggiata 1-1 contro gli Stati Uniti a Zurigo. Il 9 ottobre 2015 nella partita vinta 7-0 contro San Marino valida per le qualificazioni ad Euro 2016 segna il suo primo goal con la nazionale maggiore.\nConvocato per gli Europei 2016 in Francia, nelle prime due partite subentra durante il secondo tempo, mentre nella terza, conclusasi con uno 0-0 contro la Francia, parte da titolare. Negli ottavi subentra contro la Polonia.\nDue anni dopo viene convocato per i Mondiali in Russia, e anche in questo caso gioca tutte e 4 le gare della Svizzera partendo titolare nella terza sfida (pareggiata 2-2 contro la Costa Rica) e subentra nelle altre 3.\nStatistiche.\nPresenze e reti nei club.\n\"Statistiche aggiornate al 21 maggio 2021.\""}
{"id": "4990053", "revid": "880827", "url": "https://it.wikipedia.org/wiki?curid=4990053", "title": "Cattedrale di Nicotera", "text": ""}
{"id": "4990056", "revid": "3115", "url": "https://it.wikipedia.org/wiki?curid=4990056", "title": "Gung", "text": "Gung (hangeul: \uad81, hanja: \u5bab, lett. \"Palazzo\"; titolo internazionale Princess Hours, noto anche come \"The Imperial Household\") \u00e8 un serial televisivo sudcoreano trasmesso nel 2006 su MBC e basata sul manhwa \"Gung - Palace Love Story\" di Park Soo-hee.\nTrama.\nIn un universo alternativo, la Corea del XXI secolo \u00e8 tornata ad essere una monarchia nel 1945.\nIl re Lee Hyeon \u00e8 seriamente malato e le sue condizioni di salute non fanno sperare in una guarigione. La famiglia reale, pertanto, si mette alla ricerca di una consorte per il principe ereditario, Lee Shin, nel caso questi dovesse salire al trono. Nonostante egli sia innamorato dell'ambiziosa ballerina Hyo-rin, che tuttavia l'ha rifiutato, Shin sposa una ragazza borghese a cui suo nonno l'aveva promesso: la testarda ed esuberante Shin Chae-kyeong. Intanto, a palazzo ritornano il cugino del principe, Lee Yul, e sua madre Hwa-young, un tempo principessa ereditaria: suo marito era, infatti, il defunto Lee Soo, fratello maggiore del re Lee Hyeon. Hwa-young ha intenzione di mettere sul trono suo figlio, ritenendolo l'erede legittimo, e inizia a complottare per riuscire nel suo proposito. Mentre Chae-kyeong si innamora velocemente del marito, Shin continua a incontrare Hyo-rin, che non ha intenzione di lasciarlo andare, ed \u00e8 solo quando si accorge dell'interesse di Yul per Chae-kyeong che si rende conto di essersi innamorato di lei.\nRemake e spin-off.\nNel 2006 venne realizzato un remake indonesiano, \"Benci bilang cinta\", con Andriani Marshanda e Baim Wong.\nNel 2007 fu realizzato lo spin-off \"Gung S\", che racconta la storia di un giovane impiegato presso un ristorante cinese che scopre, improvvisamente, di essere un membro della famiglia reale e si ritrova catapultato nella vita di palazzo. Lo spin-off non ha alcuna relazione con \"Gung\" e presenta un cast e una trama differenti.\nSuccessivamente, la serie fu adattata in un musical intitolato \"Gung: Musical\", a cui collabor\u00f2 la sceneggiatrice del drama, In Eun-ah. Lo spettacolo debutt\u00f2 al Yong Theater del Museo nazionale della Corea nel settembre 2010, con U-Know Yunho dei TVXQ nel ruolo del principe Lee Shin. Kim Kyu-jong dei SS501 interpret\u00f2 Shin durante la tappa del musical al Minami-za di Kyoto a giugno-luglio 2011, e Kangin dei Super Junior si altern\u00f2 a Sungmo dei Supernova nello stesso ruolo al Gotanda U-Port Hall di Tokyo a settembre 2012."}
{"id": "4990058", "revid": "120638406", "url": "https://it.wikipedia.org/wiki?curid=4990058", "title": "Cameron Fleming", "text": " Fu scelto nel corso del quarto giro (140\u00ba assoluto) del Draft NFL 2014. Al college gioc\u00f2 a football alla Stanford University.\nCarriera professionistica.\nNew England Patriots.\nFleming fu scelto nel corso del quarto giro del Draft 2014 dai New England Patriots. Debutt\u00f2 come professionista subentrando nella sconfitta della settimana 1 contro i Miami Dolphins. La sua prima stagione si chiuse con sette presenze, di cui due come titolare, vincendo il Super Bowl XLIX contro i Seattle Seahawks.\nIl 5 febbraio 2017 Fleming vinse il suo secondo Super Bowl, il LI contro gli Atlanta Falcons ai tempi supplementari (prima volta nella storia del Super Bowl), con il punteggio di 34-28.\nDallas Cowboys.\nIl 26 marzo 2018 Fleming firm\u00f2 un contratto di un anno con i Dallas Cowboys del valore di 3,5 milioni di dollari.\nNew York Giants.\nIl 18 marzo 2020 Fleming firm\u00f2 con i New York Giants un contratto annuale del valore di 4 milioni di dollari."}
{"id": "4990061", "revid": "1361571", "url": "https://it.wikipedia.org/wiki?curid=4990061", "title": "Mike Logan (disambigua)", "text": ""}
{"id": "4990064", "revid": "205250", "url": "https://it.wikipedia.org/wiki?curid=4990064", "title": "Mike Amigorena", "text": "Biografia.\nNato in una famiglia di origini italiane e basche, dopo un'adolescenza problematica Amigorena venne ingaggiato da un'agenzia di moda e successivamente cominci\u00f2 a recitare dei piccoli ruoli in televisione.\nNegli anni novanta, dopo aver frequentato vari corsi di recitazione, cominci\u00f2 a lavorare attivamente in teatro e divenne noto particolarmente per la sua partecipazione ad una produzione argentina basata sul dramma \"Risveglio di primavera\" di Frank Wedekind e allo spettacolo \"Shakespeare comprimido\", che gli valse la vittoria del Premio ACE, assegnato dall'omonima associazione di giornalisti.\nSuccessivamente ottenne vari ruoli in televisione, fra cui un ruolo ricorrente nella telenovela \"Sos mi vida\" e dei ruoli primari nelle serie televisive \"Una familia especial\" e \"Tiempo final\". Nel 2008 venne scelto come protagonista della sitcom \"Los exitosos Pells\". L'anno seguente ottenne il ruolo di Abelardo nella pellicola di Francis Ford Coppola \"Segreti di famiglia\". Negli anni successivi Amigorena continu\u00f2 a lavorare in tv e in particolare nel settore delle telenovelas, prendendo parte con ruoli importanti a \"Los vecinos en guerra\" e \"Guapas\".\nNel corso della sua carriera Mike Amigorena \u00e8 stato nominato varie volte al Premio Mart\u00edn Fierro e lo ha vinto nel 2008."}
{"id": "4990065", "revid": "1632387", "url": "https://it.wikipedia.org/wiki?curid=4990065", "title": "Club 8", "text": "I Club 8 sono un duo musicale svedese composto da Karolina Komstedt e Johan Angerg\u00e5rd.\nBiografia.\nIl gruppo si \u00e8 formato nel 1995 ed ha prodotto i primi lavori per l'etichetta spagnola Siesta. Nel primo album \u00e8 presente il singolo \"Me Too\". Il secondo album esce nel 1998 e contiene il brano \"Missing You\", che ottiene un buon successo in Spagna e Stati Uniti. Nei primi lavori il suono del gruppo varia dal pop alla bossa nova passando per orientamenti dance. Nel 2001 il gruppo, con un disco eponimo, vira verso sonorit\u00e0 chill out e trip hop. Nel 2002 esce un nuovo album dal titolo \"Spring Came, Rain Fell\", registrato a Stoccolma e molto sperimentale. \nIl successivo disco \u00e8 \"Strangely Beautiful\" (2003). Nel periodo 2004-2006 Angerg\u00e5rd \u00e8 attivo con un gruppo chiamato The Legends. Nel 2005 collabora con gli Acid House Kings. Il sesto album del duo esce nel 2007 per la Labrador Records.\nL'ottavo album esce nel maggio 2010 ed \u00e8 prodotto da Jari Haapalainen. Nel maggio 2013 esce il successivo \"Above the City\"."}
{"id": "4990066", "revid": "1305772", "url": "https://it.wikipedia.org/wiki?curid=4990066", "title": "Monastero di San Niccol\u00f2", "text": ""}
{"id": "4990071", "revid": "1100311", "url": "https://it.wikipedia.org/wiki?curid=4990071", "title": "Ga\u00ebtan Karlen", "text": "Carriera.\nClub.\nDopo aver militato nelle giovanili del , fa il suo esordio in Super League con la squadra vallesana durante la stagione 2012-2013. La stagione successiva viene mandato in prestito al Bienna.\nNazionale.\nGioca la sua prima partita con la Svizzera Under-21 a Esbjerg il 22 maggio 2014 in occasione della partita amichevole contro la Danimarca Under-21 (partita vinta per 2-0)."}
{"id": "4990081", "revid": "1972737", "url": "https://it.wikipedia.org/wiki?curid=4990081", "title": "Hansj\u00f6rg Auer", "text": "\u00c8 divenuto famoso per alcune salite in free solo, ovvero in arrampicata libera solitaria senza assicurazione, dove per la mancanza di ogni genere di protezione un qualsiasi errore si rivelerebbe fatale. In particolare nel 2007 ha suscitato scalpore la sua salita in free solo della celebre via \"Attraverso il Pesce\" sulla parete sud della Marmolada, via di 900 metri di grado fino al 7b+.\nPrincipali salite.\nHa compiuto prime libere e ha aperto nuove vie estreme in varie parti del mondo, dalle Alpi alla Patagonia, dal Karakorum alla Norvegia. Nel seguente elenco alcune delle pi\u00f9 note:\nIncidente sull'Howse Peak.\nMuore all'et\u00e0 di 35 anni, dopo avere completato la prima ripetizione della via M-16 sull'Howse Peak il 16 aprile, nel parco Nazionale di Banff (Canada), colpito da una valanga nel corso della discesa, insieme al connazionale David Lama e l'alpinista statunitense Jess Roskelley, i corpi degli alpinisti sono stati successivamente recuperati il 21 aprile."}
{"id": "4990086", "revid": "1442080", "url": "https://it.wikipedia.org/wiki?curid=4990086", "title": "BRD Arad Challenger 2013 - Singolare", "text": "Il singolare del BRD Arad Challenger 2013 \u00e8 stato un torneo di tennis facente parte dell'ATP Challenger Tour 2013.\nFacundo Bagnis era il detentore del titolo, ma quest'anno ha perso nei quarti di finale.\nAdrian Ungur ha battuto in finale Marius Copil 6\u20134, 7\u20136(7\u20133)."}
{"id": "4990090", "revid": "1442080", "url": "https://it.wikipedia.org/wiki?curid=4990090", "title": "BRD Arad Challenger 2013 - Doppio", "text": "Il doppio del BRD Arad Challenger 2013 \u00e8 stato un torneo di tennis facente parte dell'ATP Challenger Tour 2013.\nNikola Mekti\u0107 e Antonio Vei\u0107 erano i detentori del titolo, ma Mekti\u0107 nel 2013 non ha partecipato.\nVei\u0107 ha fatto coppia con Franko \u0160kugor e ha battuto in finale Facundo Bagnis e Julio C\u00e9sar Campozano 7\u20136(7\u20135), 4\u20136, 11\u20139."}
{"id": "4990098", "revid": "547034", "url": "https://it.wikipedia.org/wiki?curid=4990098", "title": "Prague Open 2013 - Singolare", "text": "Il singolare del Prague Open 2013 \u00e8 stato un torneo di tennis facente parte dell'ATP Challenger Tour 2013.\nHoracio Zeballos era il detentore del titolo, ma quest'anno non ha partecipato.\nOleksandr Nedovjesov ha battuto in finale Javier Mart\u00ed 6\u20130, 6\u20131."}
{"id": "4990101", "revid": "767487", "url": "https://it.wikipedia.org/wiki?curid=4990101", "title": "Club Atl\u00e9tico de Madrid 1987-1988", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1987-1988.\nStagione.\nNella stagione 1987-1988 i \"Colchoneros\", allenati per buona parte del torneo da Menotti, poi da Ufarte e infine da Briones, terminarono il campionato al terzo posto. Nonostante la stagione non entusiasmante, furono memorabili la vittoria esterna per 4-0 inflitta al e il 7-0 rifilato al tra le mura amiche. In Coppa del Re l'Atl\u00e9tico Madrid venne eliminato ai quarti di finale dalla Real Sociedad, finalista di quell'edizione."}
{"id": "4990104", "revid": "1442080", "url": "https://it.wikipedia.org/wiki?curid=4990104", "title": "Prague Open 2013 - Doppio", "text": "Il doppio del Prague Open 2013 \u00e8 stato un torneo di tennis facente parte dell'ATP Challenger Tour 2013.\nLuk\u00e1\u0161 Rosol e Horacio Zeballos erano i detentori del titolo, ma quest'anno non hanno partecipato.\nLee Hsin-han e Peng Hsien-yin hanno battuto in finale Vahid Mirzadeh e Denis Zivkovic 6\u20134, 4\u20136, [10\u20135]."}
{"id": "4990108", "revid": "106908", "url": "https://it.wikipedia.org/wiki?curid=4990108", "title": "Kings of the Wild Frontier", "text": "Kings of the Wild Frontier \u00e8 il secondo album discografico del gruppo musicale new wave Adam and the Ants, pubblicato nel 1980.\nIl disco.\nIl disco \u00e8 stato registrato presso il Rockfield Studios nell'agosto 1980. Oltre al produttore Chris Hughes vi hanno collaborato Marco Pirroni (chitarrista e autore) e Duane Eddy.\nSample e cover.\nLa base musicale di \"Jolly Roger \"\u00e8 stata utilizzata come sample per il brano \"Jumpstart Your Electric Heart!\" di Kevin Max.\nL'assolo di chitarra al minuto 1:30 del brano \"Feed Me to the Lions\" \u00e8 tratto dalla colonna sonora del film \"Lawrence d'Arabia\" (1962), composta da Maurice Jarre.\nPer quanto riguarda le cover, l'EP dei Nine Inch Nails \"Broken\" (1992) contiene una versione di \"Physical (You're So)\".\nL'album \"8 Songs\" dei \"Cripped Black Phoenix\" contiene una cover dello stesso brano.\nClassifiche.\nAlbum\nSingoli"}
{"id": "4990109", "revid": "21880", "url": "https://it.wikipedia.org/wiki?curid=4990109", "title": "Lanthanotidae", "text": ""}
{"id": "4990110", "revid": "21880", "url": "https://it.wikipedia.org/wiki?curid=4990110", "title": "Lanthanotus", "text": ""}
{"id": "4990122", "revid": "729019", "url": "https://it.wikipedia.org/wiki?curid=4990122", "title": "Calamotta", "text": "Calamotta o Calamota (in croato: \"Kolo\u010dep\") \u00e8 un'isola della Croazia, nell'arcipelago delle isole Elafiti, situata di fronte alla costa dalmata, a nord-ovest di Ragusa nel mare Adriatico. Amministrativamente appartiene alla citt\u00e0 di Ragusa (\"Dubrovnik\") nella regione raguseo-narentana.\nGeografia.\nCalamotta \u00e8 separata dalla terraferma dal canale di Calamotta o Calamota (\"Kolo\u010depski kanal\"); si trova all'altezza di Malfi (\"Zaton\") e circa 4\u00a0M a nord-ovest di Gravosa (\"Gru\u017e\"), il porto a nord di Ragusa. Il passaggio Bocca di Calamotta (\"Kolo\u010depska Vrata\") la separa a ovest dall'isola di Mezzo, mentre la Bocca o Porta Grande (\"Velika Vrata\") la separa a sud est dalla penisola di San Martino (\"Lapad\").\nCalamotta ha una forma molto irregolare con promontori e insenature; le due principali sono, a nord-ovest, il Porto Calamotta (\"uvala Donje \u010celo\") delimitato dalle punte Macius (\"rt Ma\u010du\u0161\") e Rataz (\"rt Ratac\"), dove si trova il villaggio di Calamotta Inferiore (\"Donje \u010celo\"); e Valle Calamotta (\"uvala Gornje \u010celo\") a est, delimitata dalle punte Marin (\"Marin rat\") e Bulinac o Bulina (\"rt Bulinak\") con l'insediamento di Calamotta di Levante (\"Gornje \u010celo\"). Tutto il lato sud-occidentale, che va da punta Ciavallica o Ciavalizza (\"rt \u010cavalika\"), a ovest, a punta di Sopra o Besden (\"rt Bezdanj\"), a sud, presenta molti scogli in prossimit\u00e0 della costa. A punta di Sopra c'\u00e8 un faro.\nL'isola ha una superficie di 2,44\u00a0km\u00b2, lo sviluppo costiero \u00e8 di 12,869\u00a0km e l'altezza massima, 125\u00a0m, \u00e8 quella del monte Croce (\"Kri\u017e\"), che si trova a ovest; al centro dell'isola il monte Calamotta (\"Spasovo\" o \"Kameno brdo\") misura 97,2\u00a0m.\nStoria.\nChiamata Kalamota dai Greci nel IV sec. a.C. e poi Calophodia dai Romani nel II sec a.C., come riportato da Plinio il Vecchio, nel Medioevo fu chiamata Calaphota o Calamota."}
{"id": "4990123", "revid": "1013746", "url": "https://it.wikipedia.org/wiki?curid=4990123", "title": "Whitsunday Islands", "text": ""}
{"id": "4990125", "revid": "247222", "url": "https://it.wikipedia.org/wiki?curid=4990125", "title": "Prince Charming", "text": "Prince Charming \u00e8 il terzo e ultimo album discografico del gruppo musicale new wave Adam and the Ants, pubblicato nel 1981.\nIl disco.\nIl disco \u00e8 stato registrato presso gli AIR Studios di Londra nell'agosto 1981. Vi ha partecipato il bassista Gary Tibbs (gi\u00e0 con i Roxy Music) al posto di Kevin Mooney, bassista nel disco precedente.\nIl disco contiene due tracce tra le pi\u00f9 conosciute del gruppo: \"Stand and Deliver\" e la title-track \"Prince Charming\".\nSi tratta dell'ultimo album del gruppo, dal momento che il successivo \u00e8 stato pubblicato a nome Adam Ant."}
{"id": "4990128", "revid": "15756", "url": "https://it.wikipedia.org/wiki?curid=4990128", "title": "Aeroporto di Chengdu-Shuangliu", "text": "L'Aeroporto di Chengdu-Shuangliu \u00e8 l'aeroporto della citt\u00e0 cinese di Chengdu, quarto centro pi\u00f9 popoloso del Paese con i suoi 14 milioni di residenti e capitale della provincia del Sichuan. \u00c8 situato a 17 km a sud ovest dal centro della citt\u00e0, nella parte centrale della Cina. La struttura \u00e8 dotata di due piste parallele in cemento entrambe lunghe , l'altitudine \u00e8 di 512\u00a0m, l'orientamento della pista principale \u00e8 RWY 02L-20R, la frequenza radio 118.85 MHz per la torre. L'aeroporto \u00e8 gestito dalla Sichuan Airport Group Co., Ltd ed effettua attivit\u00e0 24 ore al giorno. \u00c8 aperto al traffico commerciale internazionale."}
{"id": "4990132", "revid": "281944", "url": "https://it.wikipedia.org/wiki?curid=4990132", "title": "Chengdu Shuangliu International Airport", "text": ""}
{"id": "4990133", "revid": "182291", "url": "https://it.wikipedia.org/wiki?curid=4990133", "title": "Avvocatura", "text": ""}
{"id": "4990135", "revid": "78480", "url": "https://it.wikipedia.org/wiki?curid=4990135", "title": "Mezzo (Elafiti)", "text": ""}
{"id": "4990138", "revid": "281944", "url": "https://it.wikipedia.org/wiki?curid=4990138", "title": "Aeroporto di Chengdu", "text": ""}
{"id": "4990140", "revid": "281944", "url": "https://it.wikipedia.org/wiki?curid=4990140", "title": "Aeroporto Internazionale di Chengdu Shuangliu", "text": ""}
{"id": "4990142", "revid": "767487", "url": "https://it.wikipedia.org/wiki?curid=4990142", "title": "Strip (Adam Ant)", "text": "Strip \u00e8 il secondo album discografico da solista del cantante Adam Ant, gi\u00e0 frontman degli Adam and the Ants. Il disco \u00e8 uscito nel 1983."}
{"id": "4990144", "revid": "1318658", "url": "https://it.wikipedia.org/wiki?curid=4990144", "title": "Pietro Gorini", "text": "Biografia.\nSi diploma al liceo classico Augusto che gli trasmette l'amore per i Greci, che non lo abbandoner\u00e0 pi\u00f9. \nNel 1977 incontra Gianfranco Tartaglia, disegnatore, col quale inizia un lungo e fruttuoso sodalizio con lo pseudonimo \"Passepartout\", pubblicando vignette di satira politica e di costume sui maggiori giornali italiani (\"La Repubblica\", \"Corriere della Sera\" ecc), che culmina nel Premio Forte dei Marmi di Satira Politica 1992.\nNel 1991 comincia a lavorare in tv. \u00c8 autore, fra gli altri, di due programmi storici della tv italiana, \"Il Grande Gioco dell'Oca\" (Raidue) e \"Sarabanda\" (Italia 1). \nHa pubblicato 35 libri di umorismo, giochi, disegni satirici.\nNel 2014 realizza la performance \"Nice Two Meet You\" con la regista Silvana Maja. Stringe la mano a 1.000 persone diverse in 10 situazioni significative in cui la convivenza multiculturale \u00e8 a rischio: con il semplice gesto della stretta di mano si simboleggia il desiderio di superare tutte le barriere.\nNel 2015, dalle sue battute umoristiche, viene tratto lo spettacolo teatrale \"Oscenica\", interpretato e diretto da Luigi Acunzo. \nNel mese di luglio 2015 crea su FB, con altri autori, il gruppo \"Sar\u00f2 Bre\", un esperimento di letteratura breve che raccoglie frasi originali lunghe al massimo 10 parole.\nTra il 2015 e il 2016 cura due libri e realizza tre show con le frasi degli autori di Sar\u00f2 Bre', molti dei quali salgono sul palco.\nNell'agosto 2016 \u00e8 stato pubblicato il suo primo gioco in scatola \"Lex in Lemniscate\", genere astratto, per due o pi\u00f9 giocatori.\nVita privata.\nHa due figli, Maria e Tommaso. \nCollaborazioni con vignette Passepartout.\nCorriere della Sera, La Repubblica, Il Messaggero, L'Espresso, Europeo, Mondo Economico, Il Mondo, Auto oggi, Moda, Playboy, Playmen"}
{"id": "4990146", "revid": "339392", "url": "https://it.wikipedia.org/wiki?curid=4990146", "title": "Liciniana", "text": ""}
{"id": "4990149", "revid": "124755538", "url": "https://it.wikipedia.org/wiki?curid=4990149", "title": "V\u00edctor Ort\u00edz", "text": "Carriera.\nClub.\nDopo alcune esperienze in squadre giovanili, \u00e8 entrato a far parte del settore giovanile del Club Deportivo Victoria nel 2006, venendo promosso in prima squadra nel 2007 a 17 anni. Il suo esordio nella massima serie dell'Honduras avviene l'anno successivo, nel 2008. Nel 2010 diventa titolare della squadra bianco-blu. Termina la sua esperienza con la squadra dopo aver disputato oltre 150 partite (tra campionato e coppa) e messo a segno 42 gol in partite.\nPassato al Motagua, esordisce con la nuova squadra nel torneo di clausura 2014. Chiude la stagione con 16 partite (di cui 3 da titolare) e senza gol. \nNazionale.\n\u00c8 stato inserito dal Commissario Tecnico Eduardo Eugenio Umanzor nella rosa della Nazionale dell'Honduras che prese parte al Mondiale Under-20 disputato nel 2009 in Egitto. Nella manifestazione ha giocato in 2 occasioni, contro il Sud Africa e gli Emirati Arabi."}
{"id": "4990150", "revid": "78480", "url": "https://it.wikipedia.org/wiki?curid=4990150", "title": "Kolo\u010dep", "text": ""}
{"id": "4990151", "revid": "438678", "url": "https://it.wikipedia.org/wiki?curid=4990151", "title": "Vive le rock", "text": "Vive le rock \u00e8 il terzo album discografico da solista del cantante Adam Ant, gi\u00e0 frontman degli Adam and the Ants. Il disco \u00e8 uscito nel 1985."}
{"id": "4990152", "revid": "1710975", "url": "https://it.wikipedia.org/wiki?curid=4990152", "title": "Gilberto Cappelli", "text": "Vincitore, nel 2001, del Premio Franco Abbiati della critica musicale italiana per la migliore composizione di quell'anno, si \u00e8 formato presso L'Istituto Musicale \"A. Masini\" di Forl\u00ec e poi presso il Conservatorio \"G. B. Martini\" di Bologna, dove ha studiato pianoforte e composizione sotto la guida di Giacomo Manzoni e Aldo Clementi. Sue composizioni sono state eseguite presso la Biennale di Venezia, Milano Musica, Pomeriggi Musicali di Milano, ed edite da Casa Ricordi e Ut Orpheus.\n\u00c8 stato per anni docente presso il Conservatorio di musica \"B. Maderna\" di Cesena."}
{"id": "4990158", "revid": "110157", "url": "https://it.wikipedia.org/wiki?curid=4990158", "title": "Eparchia di San Basilio Magno di Bucarest", "text": "L'eparchia di San Basilio Magno di Bucarest (in latino: \"Eparchia Sancti Basilii Magni Bucarestiensis Romenorum\") \u00e8 una sede della Chiesa greco-cattolica rumena suffraganea dell'arcieparchia di F\u0103g\u0103ra\u0219 e Alba Iulia. Nel 2017 contava 10.000 battezzati. \u00c8 retta dall'eparca Mihai C\u0103t\u0103lin Fr\u0103\u021bil\u0103.\nTerritorio.\nL'eparchia estende la sua giurisdizione sui fedeli cattolici di rito bizantino che risiedono nelle storiche regioni rumene della Dobrugia, della Muntenia e dell'Oltenia.\nSede eparchiale \u00e8 la citt\u00e0 di Bucarest, dove si trova la cattedrale di San Basilio Magno (\"Sf\u00e2ntul Vasile cel Mare\").\nAl momento dell'erezione, l'eparchia comprendeva 15 parrocchie: Bucarest (7), R\u00e2mnicu V\u00e2lcea, Br\u0103ila, Brezoi, C\u00e2mpina, Craiova, Pesceana, Ploie\u0219ti e Slatina.\nStoria.\nLa presenza di una comunit\u00e0 greco-cattolica rumena a Bucarest \u00e8 attestata a partire dagli inizi dell'Ottocento. Risale al 1829 l'istituzione della parrocchia di San Basilio Magno, futura cattedrale dell'eparchia.\nNel 1940 venne creato il vicariato greco-cattolico di Bucarest con giurisdizione su tutto il Vecchio regno di Romania, dipendente dall'arcieparchia di F\u0103g\u0103ra\u0219 e Alba Iulia, con un proprio vescovo residente, ausiliare della medesima arcieparchia. Primo prelato fu il vescovo Vasile Aftenie, arrestato dalla polizia comunista nel 1948 e morto in carcere nel 1950. A causa dell'instaurarsi del regime comunista e della persecuzione contro la Chiesa greco-cattolica rumena, non fu pi\u00f9 possibile nominare un vicario fino al 2008.\nL'eparchia \u00e8 stata eretta dal cardinale Lucian Mure\u0219an, arcivescovo maggiore della Chiesa greco-cattolica rumena, dopo aver consultato la Sede Apostolica, il 29 maggio 2014 coprendo in parte il territorio del precedente vicariato, sottratto alla giurisdizione dell'arcieparca di F\u0103g\u0103ra\u0219 e Alba Iulia.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nL'eparchia nel 2017 contava 10.000 battezzati."}
{"id": "4990169", "revid": "33689", "url": "https://it.wikipedia.org/wiki?curid=4990169", "title": "Wahb ibn Munabbih", "text": "Tradizionista di Dhim\u0101r (a due giorni di marcia da \u1e62an\u02bf\u0101\u02be) in Yemen; vissuto per circa 90 anni, anche se i cronisti non sanno se indicare il 725, 728, 732 o il 737.\n\u00c8 annoverato tra i \"\u1e6cabi\u02bf\u012bn\" ed \u00e8 ricordato come divulgatore delle \"Isr\u0101\u02be\u012bliyy\u0101t\".\nIl suo nome completo era Ab\u016b \u02bfAbd All\u0101h al-\u1e62an\u02bf\u0101n\u012b al-Dhim\u0101r\u012b o Wahb ibn Munabbih ibn K\u0101mil ibn Sir\u0101j al-D\u012bn Dh\u012b Kib\u0101r Ab\u016b \u02bfAbd All\u0101h al-Yaman\u012b al-\u1e62an\u02bf\u0101n\u012b.\nBiografia.\nFamiglia.\nPer lato paterno era un discendente dei cavalieri persiani sasanidi che conquistarono nel 570 lo Yemen, mentre sua madre era himyarita. Era quindi uno degli \"abn\u0101\u02be\" (lett. \"Figli\"): termine con cui s'indicava la discendenza mista persiano-yemenita\nGiovent\u00f9.\nSuo padre, Munabbih ibn K\u0101mil, aveva abbracciato l'Islam nel corso della vita del Profeta Maometto, sebbene una singola fonte, l\"'al-Tibr al-Masl\u016bk\", affermi che Wahb stesso sarebbe stato un convertito musulmano di precedente fede ebraica. Altre fonti biografiche invece, inclusi al-Nawawi e Ibn Khallikan, non ricordano la sua precedente condizione di ebreo, sia sotto il profilo etnico sia sotto quello religioso. Il fatto che egli conoscesse le tradizioni israelite, sulle quali scrisse molto, probabilmente \u00e8 all'origine della questione, malgrado egli possa aver acquisito le sue conoscenze grazie all'insegnamento del suo Maestro, Ibn \u02bfAbb\u0101s.\nAveva anche un fratello, di nome \u1e24amm\u0101m ibn Munabbih, che si dice avesse scritto 138 \"\u1e25ad\u012bth\" nella sua \"\u1e62a\u1e25\u012bfa\" (lett. \"Foglio\").\nFu giudice (\"q\u0101\u1e0d\u012b\") durante il califfato di \u02bfUmar II. e il governatorato di \u02bfUrwa b. Mu\u1e25ammad.\nRetaggio.\nWahb si dice abbia scritto oltre settanta libri sui profeti e che sia stato un narratore (\"r\u0101w\u012b\") di storie riguardanti il profeta Maometto e personaggi biblici estremamente prolifico. Ebbe un figlio, di nome \u02bfAbd All\u0101h al-Abnaw\u012b.\nOpere.\nTra i numerosi scritti di Wahb possono essere ricordati i \"Qi\u1e63a\u1e63 al-Anbiy\u0101\u02be\" (Racconti dei profeti), il \"Kit\u0101b al-isr\u0101\u02bf\u012bliyy\u0101t\" (Libro dei fatti relativi agli Israeliti) e il \" Kit\u0101b al-mul\u016bk al-mutawwaja min \u1e24imyar wa akhb\u0101rihim wa qi\u1e63a\u1e63ihim wa qub\u016brihim wa ash\u02bf\u0101rihim\", sull'antica storia yemenita Il primo - che si crede sia il suo pi\u00f9 antico lavoro letterario - \u00e8, come dice il titolo, una raccolta di narrazioni relative a personaggi biblici, le cui informazioni attingono anche al folklore ebraico, sebbene presentate secondo il gusto islamico dell'epoca. Per esempio, su Ibn \u02bfAbb\u0101s e Ka\u02bfb al-A\u1e25bar, Wahb \u00e8 un'autorit\u00e0 all'origine di varie leggende esposte nelle opere di \u1e6cabar\u012b, Mas\u02bfud\u012b, e altri ancora. Il \"Kit\u0101b al-isr\u0101\u02bf\u012bliyy\u0101t\", o \"Libro dei fatti relativi agli Israeliti\", \u00e8 andato perduto ma era probabilmente una raccolta di storie ebraiche, molte delle quali incorporate da un compilatore israelita nelle \"Mille e una notte\". Nell'ultima compilazione della silloge favolistica vi sono infatti numerosi racconti di stampo ebraico, e alcuni di essi, come l'\"Angelo della Morte\", sono ascrivibili a Wahb secondo l'autore dell\"al-Tibr al-masl\u016bk\". Vi sono anche altre storie che sono attribuite a Wahb e ancor di pi\u00f9 quelle di carattere ebraico che possono essere riferite a lui. La sua conoscenza del pensiero ebraico pu\u00f2 essere avvalorata dalla sua convinzione sulla Shekinah (in arabo \"Sakinah\"), come testimoniato da differenti autori arabi.\nSecondo al-Baghawi nei suoi \"Ma\u02bf\u0101lim al-tanz\u012bl\" (Ign\u00e1c Goldziher, \"Abhandlungen zur Arabischen Philologie\", I, 182, Leyden, 1896), Wahb credeva che la Shekinah fosse lo Spirito divino.\n\u1e24ad\u012bth.\nTramand\u00f2 \"\u1e25ad\u012bth\" di:\nPunto di vista sunnita.\nSebbene i musulmani lo ritengano un'autorit\u00e0 affidabile negli argomenti da lui trattati, alcuni di loro (come Ibn Khaldun) hanno affermato che in altri suoi scritti era menzognero (cfr. \"Notices et Extraits des Manuscrits\", XX, parte 1, p.\u00a0461; de Slane, Ibn Khallikan, III, 673, nota 2).\n\u00c8 noto che Wahb e Ka'b al-Ahbar insegnassero esegesi coranica ai loro discepoli musulmani. Studiosi come Abd Allah ibn Mas'ud misero in guardia nell'usare il loro \"Tafs\u012br\" che, a loro dire, era ricco d'interpolazioni provenienti dall\"Ahl al-Kitab\".\nAhmad ibn Hanbal diceva: \"\u00e8 stato un uomo di discendenza persiana\" e \"Ognuno che venga dallo Yemen e abbia un 'Dh\u012b' nel suo nome, la sua linea familiare \u00e8 aristocratica.\nAl-\u02bfIjl\u012b ha detto: \"\u00c8 un Seguace veritiero, e fu giudice a \u1e62an\u02bf\u0101\u02be\"\n\u02bfAbd al-\u02bfAz\u012bz ibn \u02bfAbd All\u0101h ibn B\u0101z cita ampiamente Wahb in una lettera in cui qualifica Osama bin Laden come un kharigita \nIbn Hajar al-'Asqalani ha scritto:"}
{"id": "4990170", "revid": "599013", "url": "https://it.wikipedia.org/wiki?curid=4990170", "title": "Adam Ant Is the Blueblack Hussar in Marrying the Gunner's Daughter", "text": "Adam Ant Is the Blueblack Hussar in Marrying the Gunner's Daughter \u00e8 il sesto album discografico in studio da solista del cantante Adam Ant, pubblicato nel 2013.\nIl disco.\nIl disco \u00e8 stato annunciato nell'aprile 2010 attraverso NME.\nSi tratta del ritorno in studio per l'artista dopo molti anni: il precedente album registrato in studio era stato pubblicato nel 1995.\nL'album \u00e8 stato pubblicato in maniera indipendente ed ha raggiunto la posizione #25 della Official Albums Chart.\nTra i musicisti che vi hanno collaborato, oltre allo storico collaboratore di Ant, ossia Marco Pirroni, ci sono il chitarrista dei 3 Colours Red Chris McCormack e il musicista e produttore Boz Booner."}
{"id": "4990185", "revid": "716632", "url": "https://it.wikipedia.org/wiki?curid=4990185", "title": "King DeDeDe", "text": ""}
{"id": "4990192", "revid": "729019", "url": "https://it.wikipedia.org/wiki?curid=4990192", "title": "Sojuz TMA-15M", "text": "Sojuz TMA-15M \u00e8 stata una missione spaziale con equipaggio; 124\u00b0 volo del programma Sojuz, diretta verso la Stazione Spaziale Internazionale (ISS). Tra i tre membri dell'equipaggio vi era, in qualit\u00e0 di ingegnere di volo, Samantha Cristoforetti settimo astronauta italiano e prima donna italiana nello spazio. L'equipaggio ha poi fatto parte della missione Expedition 42.\nIl rientro sulla Terra, inizialmente previsto per il 14 maggio 2015, \u00e8 stato posticipato a causa dell'incidente avvenuto alla navicella Progress M-27M, disintegratasi in un rientro incontrollato sulla Terra, a causa d'un malfunzionamento del sistema di volo. Gli astronauti sono rientrati sulla Terra l'11 giugno 2015 alle ore 13:44 UTC."}
{"id": "4990193", "revid": "125087591", "url": "https://it.wikipedia.org/wiki?curid=4990193", "title": "Daniele Viotti", "text": "Biografia.\nNato ad Alessandria nel 1974, si \u00e8 laureato in Scienze politiche presso l'Universit\u00e0 del Piemonte Orientale. Attivista per i diritti civili, ha contribuito a fondare a Torino l'associazione Quore che si dedica alla promozione dell'uguaglianza della comunit\u00e0 LGBT e al contrasto dell'omofobia. Ha iniziato la propria carriera politica come consigliere comunale nella propria citt\u00e0 natale, tra le file dei DS, aderendo dapprima alla formazione giovanile del partito, Sinistra Giovanile. Ha aderito al PD sin dalla sua nascita nel 2007, concentrando il proprio impegno sulla valorizzazione del concetto di uguaglianza. Nel 2013 ha sostenuto la candidatura di Pippo Civati alla Segreteria nazionale del PD, candidandosi altres\u00ec, ma senza successo, per la corrente \"civatiana\" alla carica di Segretario regionale del PD piemontese. Nel 2014 si \u00e8 candidato alle elezioni europee nella circoscrizione nord-ovest, risultando eletto con 27.953 voti di preferenza.\nSulla tematica della \"riforma del copyright\" Daniele Viotti, in dissenso con la linea della maggioranza degli eurodeputati PD, il 5 luglio 2018 si esprime in senso contrario al testo elaborato dalla commissione JURI\n\u00c8 Relatore Generale al Bilancio Europeo 2019. In autunno negozier\u00e0 con Commissione e Consiglio, portando avanti la proposta del Parlamento Europeo. Le priorit\u00e0 del Parlamento saranno l'occupazione giovanile, le piccole e medie imprese, la ricerca e lo sviluppo e la questione migratoria.\nSi ricandida alle Elezioni europee del 2019 con il PD nella circoscrizione del Nord-Ovest, ottenendo 24.853 voti senza essere eletto.\n\u00c8 dichiaratamente omosessuale e ha un compagno."}
{"id": "4990195", "revid": "110157", "url": "https://it.wikipedia.org/wiki?curid=4990195", "title": "Malato di calcio", "text": "Il malato di calcio (E352a) \u00e8 un composto ionico a base di calcio ed acido malico. Risulta poco solubile in acqua ed insolubile in etanolo.\nSintesi.\nIl malato di calcio pu\u00f2 essere sintetizzato facendo reagire l'acido malico col carbonato di calcio:\nImpiego.\nViene utilizzato come addensante, aromatizzante e correttore di acidit\u00e0 per prodotti alimentari come gelati, marmellate ecc. Nonostante E352a non presenti alcun tipo di effetto indesiderato alle dosi comunemente utilizzate, l'impiego di alcuni isomeri della sostanza non \u00e8 permesso negli alimenti per neonati. Questo perch\u00e9, a causa dell'assenza degli enzimi necessari al metabolismo del sale, l'alimento potrebbe risultare poco digeribile da parte del lattante."}
{"id": "4990198", "revid": "1494169", "url": "https://it.wikipedia.org/wiki?curid=4990198", "title": "Fraate", "text": ""}
{"id": "4990199", "revid": "767487", "url": "https://it.wikipedia.org/wiki?curid=4990199", "title": "Taylor Hart", "text": " Fu scelto nel corso del quinto giro (141\u00ba assoluto) del Draft NFL 2014. Al college gioc\u00f2 a football all'Universit\u00e0 dell'Oregon.\nCarriera professionistica.\nPhiladelphia Eagles.\nHart fu scelto nel corso del quinto giro del Draft 2014 dai Philadelphia Eagles. Debutt\u00f2 come professionista subentrando nella vittoria della settimana 1 contro i Jacksonville Jaguars."}
{"id": "4990205", "revid": "729019", "url": "https://it.wikipedia.org/wiki?curid=4990205", "title": "Isole Whitsunday", "text": "Le Isole Whitsunday sono un arcipelago di isole continentali di varie dimensioni situate nel mar dei Coralli al largo della costa centrale del Queensland, in Australia, e fanno parte delle Cumberland Islands. Esse si trovano poco a sud di Bowen e a nord di Mackay, a circa 900\u00a0km a nord di Brisbane. L'arcipelago ha come centro la Whitsunday Island, mentre il centro commerciale \u00e8 l'isola di Hamilton. Gli aborigeni della regione sono il popolo Ngaro e il popolo Gia (del gruppo linguistico Birri Gubba) il cui Juru Clan \u00e8 l'unico a detenere il titolo di \"nativo\" riconosciuto da parte della legge australiana.\nIl maggiore insediamento, 1 208 abitanti, si trova su Hamilton Island.\nGeografia.\nIl gruppo delle isole Whitsunday conta complessivamente 74 isole, oltre a isolotti minori e scogli, che sono suddivise in 4 sottogruppi: il gruppo Whitsunday, che riunisce le isole maggiori, il Lindeman, il Molle e il Nothern. La superficie totale delle isole \u00e8 di 282,82\u00a0km\u00b2.\nLe isole dell'arcipelago.\nLindeman Group.\nIl gruppo Lindeman si trova alle coordinate , a sud delle Whitsunday, e costituisce il \"Lindeman Islands National Park\", situato all'interno del Parco della Grande barriera corallina.\nMolle Group.\nIl gruppo Molle si trova tra l'isola Whitsunday e il continente.\nNorthern Group.\nIl gruppo Northern si trova a nord-ovest delle Whitsunday.\nStoria.\nIl termine \u00e8 basato sulla denominazione da parte del Capitano Cook di quello che oggi \u00e8 conosciuto come il Whitsunday Passage, cos\u00ec indicato sul suo diario personale. Il passaggio fu scoperto, secondo alcune voci, nel giorno di Pentecoste, chiamato nel Regno Unito \"Whitsunday\".\nSono nati contenziosi riguardanti l'appartenenza all'arcipelago delle Whitsunday di alcune isole, in particolare per quelle poste all'estremit\u00e0 meridionale. \u00c8 assodato che si trovano all'interno della catena denominata Cumberland Isles dal Capitano Cook, ora ufficialmente nota come Cumberland Islands; storicamente una parte di quella catena e le sue acque circostanti sono diventate note in tutto il mondo come \"The Whitsundays\", ma non \u00e8 chiara l'effettiva demarcazione.\nTurismo.\nLe Isole Whitsunday sono una popolare meta turistica per i viaggiatori del Queensland e della Grande barriera corallina; in particolare, esse sono diventate una delle pi\u00f9 popolari destinazioni degli yacht dell'emisfero sud. Solo tra il marzo 2008 e lo stesso mese del 2009 le isole hanno accolto circa 700.000 visitatori.\nUna delle tratte turistiche pi\u00f9 conosciute \u00e8 il Ngaro Sea Trail Great Walk, un insieme di vie marittime e di percorsi a piedi che attraversano South Molle, Hook e l'isola Whitsunday. I tragitti marittimi sono percorribili tramite l'uso di kayak, barche a vela o motonavi, e sulle tre isole sono disponibili otto aree per il campeggio.\nDiverse isole sono sede di grandi resort, i quali offrono una vasta gamma di strutture ricettive e di attivit\u00e0."}
{"id": "4990207", "revid": "6923", "url": "https://it.wikipedia.org/wiki?curid=4990207", "title": "Lord Saltoun", "text": "Lord Saltoun, di Abernethy, \u00e8 un titolo fra i Par\u00eca di Scozia. Fu creato nel 1445 per Sir Lawrence Abernethy. Il titolo rimase alla famiglia Abernethy fino alla morte nel 1669 della sua bis-bis-bis-bis-bis-bisnipote, la decima Lady Saltoun. Le succedette suo cugino Alexander Fraser, l'undicesimo Lord. Egli era il figlio di Alexander Fraser e Margaret Abernethy, figlia del settimo Lord Saltoun. Il titolo \u00e8 rimasto nella famiglia Fraser di Philorth da allora.\nIl bis-bis-bis-bisnipote dell'undicesimo Lord, il diciassettesimo Lord, era un luogotenente generale nell'esercito e sed\u00e9 alla Camera dei Lord come pari rappresentativo scozzese dal 1807 al 1853. Suo nipote, il diciottesimo Lord, fu un pari rappresentativo scozzese dal 1859 al 1866. Suo figlio, il diciannovesimo Lord, e nipote, il ventesimo Lord, furono anche pari rappresentativi scozzesi, rispettivamente tra il 1890 ed 1933 e tra il 1935 ed il 1963. Al 2014 il titolo \u00e8 detenuto dalla figlia di quest'ultimo, la ventunesima Lady Saltoun. Ella \u00e8 il capo dei Fraser di Philorth ed anche uno dei novanta pari ereditari eletti che rimangono alla Camera dei Lord dopo l'emanazione del House of Lords Act 1999.\n\u00c8 stato determinato recentemente che Margaret Abernethy, X Lady Saltoun, successe a suo fratello, Alexander Abernethy, IX Lord Saltoun, nel 1668, ma gli sopravvisse soltanto di sei settimane ed in precedenza non era mai stata conteggiata nella numerazione del titolo. Queste nuove informazioni hanno portato ad una revisione degli ordinali dei successivi Lords Saltoun. Come risultato, gli eredi successivi al titolo sono spesso menzionati con la numerazione errata.\nLords Saltoun (1445).\nL'erede presunta e la figlia maggiore dell'attuale detentrice, Katharine Ingrid Mary Isabel Fraser, Mistress of Saltoun (nata nel 1957).. Il secondo in linea di successione \u00e8 il figlio primogenito di Katharine Fraser, Mistress of Saltoun, Alexander William Malise Fraser (nato nel 1990)."}
{"id": "4990208", "revid": "544909", "url": "https://it.wikipedia.org/wiki?curid=4990208", "title": "The Scorpion", "text": ""}
{"id": "4990211", "revid": "37401", "url": "https://it.wikipedia.org/wiki?curid=4990211", "title": "Tecnicismi", "text": ""}
{"id": "4990213", "revid": "1543377", "url": "https://it.wikipedia.org/wiki?curid=4990213", "title": "1998 at the Star Club", "text": "1998 at the Star Club \u00e8 un doppio CD live dei Man, pubblicato nel 1998 da una etichetta sconosciuta e poi ripubblicata dalla Point Records nel 2005. Il disco fu registrato dal vivo il 27 marzo del 1998 al The Star Club di Oberhausen (Germania)."}
{"id": "4990216", "revid": "729019", "url": "https://it.wikipedia.org/wiki?curid=4990216", "title": "Lipofibromatosi infantile", "text": "La lipofibromatosi infantile \u00e8 una rara neoplasia pediatrica dei tessuti molli con una tendenza distintiva a contenere grasso. Questa malattia \u00e8 stata recentemente descritta come una distinta entit\u00e0 clinica. Istologicamente, \u00e8 caratterizzata da tessuto adiposo abbondante con elementi fibroblastici. Nonostante sia del tutto benigna, tale neoplasia \u00e8 stata segnalata per avere un alto tasso di recidivit\u00e0 locale.\nLa malattia.\nI casi di fibromatosi che si presentano nella prima infanzia si suddividono in 2 tipologie morfologicamente diverse. Un tipo \u00e8 essenzialmente identico al caso di fibromatosi adulta. Questa discussione si occupa dell'altra tipologia, che \u00e8 unica per l'infanzia ed \u00e8 stata definita soltanto nel 2000 con il termine \"lipofibromatosi\". Questa malattia colpisce specialmente i bambini, dalla nascita fino ad 8 anni di et\u00e0, ed \u00e8 leggermente pi\u00f9 comune nei bambini che nelle bambine.\nCi sono differenze considerevoli nell'aspetto morfologico della malattia, a seconda dello stadio di differenziazione dei fibroblasti costitutivi. Dr. Stout fu il primo a identificare e descrivere la forma infantile della fibromatosi come entit\u00e0 distinta dagli altri casi di fibromatosi, ma da allora, pochi casi sono stati aggiunti alla letteratura. Tuttavia, nel 2000, Dr. Fetsch e collaboratori del Armed Forces Institute of Pathology (AFIP) hanno pubblicato una serie di 45 casi che hanno contribuito significativamente ad approfondire la comprensione di questa rara malattia.\nClinica.\nLa maggior parte dei pazienti presenta masse isolate e solide localizzate in profondit\u00e0, scarsamente circoscritte che in genere sono cresciute rapidamente nelle settimane o mesi precedenti alla visita medica. In quasi tutti i casi, la massa si presenta durante i primi 8 anni di vita, pi\u00f9 comunemente prima dei 2 anni di et\u00e0 e in alcuni casi \u00e8 presente sin dalla nascita. Sebbene la maggior parte dei pazienti siano asintomatici, alcuni riportano dolore o tensione delle zone coinvolte.\nLa massa ha origine tipicamente nel muscolo scheletrico, in particolare nei muscoli degli arti quali tronco, testa, collo. Le aree pi\u00f9 colpite della testa e del collo sono la lingua, la mandibola, la mascella e il processo mastoideo. Nello studio dell'AFIP, la maggior parte dei casi si presentano negli arti, come la mano (18 casi), braccio (8), gamba (7) e piede (6). Cinque casi hanno avuto origine nel tronco e uno nella testa.\nDurante il progredire della lesione, essa pu\u00f2 infiltrarsi nei muscoli adiacenti e crescere intorno a vasi sanguigni e nervi, con risultante tensione, dolore, o disturbi funzionali. Il coinvolgimento della capsula articolare pu\u00f2 provocare contratture e limitazione dei movimenti. L'esame radiografico mostra una massa di tessuto molle talvolta associata ad un'incurvatura o deformazione dell'osso, specialmente nei casi in cui l'insorgenza della massa \u00e8 avvenuta nei primi 2-3 anni di vita ed \u00e8 stata presente per diversi mesi o anni. Le lesioni nelle aree della mandibola, della mascella o della mastoide coinvolgono spesso le ossa; in questi casi pu\u00f2 essere difficile determinare se la massa sia sorta nei tessuti molli, nel periostio o nelle ossa, rendendo difficile in certi casi la sua distinzione dal fibroma desmoplastico dell'osso.\nAnatomia patologica.\nMacroscopicamente, il tumore \u00e8 solido, una massa poco definita simile ad una cicatrice di tessuto grigio-bianco che misura da 1 a 10\u00a0cm. Non \u00e8 incapsulato e solitamente viene asportato insieme a porzioni di muscolo coinvolte e a grasso sottocutaneo. Microscopicamente, la fibromatosi infantile \u00e8 caratterizzata da un ampio spettro morfologico che riflette gli stadi progressivi di differenziazione dei fibroblasti. La forma pi\u00f9 comune di fibromatosi infantile \u00e8 il tipo diffuso (mesenchimale). Questa forma, che \u00e8 stata trovata principalmente negli infanti durante i primi mesi di vita, \u00e8 caratterizzata da cellule ovali o rotonde, piccole e disordinate, depositate su un \"background\" mixoide. Le cellule sono all'apparenza intermedie tra le cellule mesenchimali primitive e i fibroblasti, e sono spesso intimamente associate alle fibre muscolari residue e i lipociti. I lipociti intervallati, fenomeno che in certi casi pu\u00f2 essere estensivo, sono probabilmente il risultato della proliferazione grassa \"ex vacuo\" alla atrofia muscolare dell'infiltrato e immobilizzazione del tessuto muscolare. Una infiammazione linfocitica collocata periferalmente \u00e8 spesso presente. Queste aree si mescolano con una proliferazione cellulare composta principalmente da fibroblasti bombati e fusiformi, disposti in fasci e fascicoli distinti. In certi casi, queste aree possono avere alta attivit\u00e0 mitotica e cellulare, rendendo la distinzione dal fibrosarcoma infantile estremamente difficile.\nLa forma meno comune di fibromatosi infantile (tipo desmoide) \u00e8 praticamente indistinguibile dalla forma adulta di fibromatosi (tumore desmoide). Questo tipo di solito si presenta nei bambini oltre i 5 anni di et\u00e0, e il suo comportamento \u00e8 simile a quello della forma adulta di fibromatosi. Sebbene la morfologia sia simile a quella delle lesioni adulte, la calcificazione e/o ossificazione \u00e8 una caratteristica tipica di tutti i casi pediatrici. Come altre forme di fibromatosi, la fibromatosi infantile \u00e8 composta da una miscela di fibroblasti e miofibroblasti. Immunoistochimicamente, le cellule che appaiono pi\u00f9 primitive, caratteristiche del tipo diffuso e delle cellule gonfie filiformi di entrambi i tipi, mostrano colorazione variabile per i marcatori muscolari, tra cui actina muscolo specifica e actina del muscolo liscio, sebbene i colori per la desmina siano tipicamente negativi. Sebbene non vi sia alcuna aberrazione citogenetica caratteristica, Dr. Kenney e collaboratori hanno descritto un caso di traslocazione 3-way t(4;9;6).\nDiagnosi differenziale.\nLa diagnosi differenziale dipende dal tipo di fibromatosi infantile. Il tipo diffuso (mesenchimale) causa spesso problemi diagnostici perch\u00e9 pu\u00f2 essere confuso con una grande variet\u00e0 di lesioni mixoidi o lipomatose a causa dello stroma mixoide prominente e della sostituzione parziale del muscolo infiltrato da parte dei lipociti. Il liposarcoma mixoide non \u00e8 osservato in bambini con meno di 5 anni, ed \u00e8 caratterizzato dalla presenza di strutture capillari uniformi plexiformi e con un numero variabile di tipici lipoblasti. La lipoblastomatosi, la controparte infantile del lipoma, pu\u00f2 essere distinta dal suo caratteristico pattern globulare e dall'apparenza uniforme degli adipociti costituenti. Possono esservi alcune somiglianze con il \"botryoid rhabdomyiosarcoma\" (o \"Sarcoma botryoides\"), che ha una simile incidenza d'et\u00e0; ma queste lesioni sono poco comune nella muscolatura e quasi sempre avvengono nelle pareti delle cavit\u00e0 mucose come la vescica o la vagina. La fibrodisplasia ossificante progressiva presenta qualche somiglianza con la forma diffusa di fibromatosi infantile, ma i pazienti con questo tipo di disturbo presentano malformazioni bilaterali e accorciamento delle dita delle mani e dei piedi (microdattilia). A volte \u00e8 possibile confondersi con i primi stadi del fibroma aponeurotico calcificante, sebbene questa lesione sia caratterizzata dalla sua collocazione nella regione plantare e palmare cos\u00ec come alle foci di calcificazioni lineari e metaplasie condroidi. Il problema pi\u00f9 difficile nella diagnosi differenziale \u00e8 distinguere le diverse varianti cellulari di fibromatosi infantile dai fibrosarcomi congeniti (infantili) (vedi tabella).\nQuest'ultimo tumore assomiglia alla forma adulta di fibrosarcoma, con un'alta cellularit\u00e0 caratteristica, pattern di disposizione a lisca di pesce uniforme, e un alto tasso mitotico. In pi\u00f9, zone di emorragia e necrosi non sono infrequenti. La distinzione tra fibromatosi infantile e fibrosarcoma congenito (o infantile) \u00e8 di solito fattibile se si presta attenzione al modello di crescita infiltrante della fibromatosi e la sua variazione nel grado di cellularit\u00e0, spesso con aree cellulari alternate da pi\u00f9 aree collageniche, che assomigliano alla forma desmoide. Tuttavia, in alcuni casi, una affidabile distinzione di queste entit\u00e0 \u00e8 estremamente difficile. Analisi genetiche molecolari e citogenetiche sono altamente affidabili per questo tipo di distinzioni. Secondo la citogenetica tradizionale, il fibrosarcoma congenito (o infantile) \u00e8 caratterizzato dal guadagno dei cromosomi 8, 11, 17 e 20. Queste alterazioni non sono state osservate nel caso di fibromatosi infantile, sebbene guadagni del cromosoma 17 sono stati riportati in alcuni casi. Il fibrosarcoma congenito (o infantile) \u00e8 caratterizzato da un t(12;15)(p13;q25), risultante nella fusione del gene ETV6 (cromosoma 12) con il gene NTRK3 (cromosoma 15), che pu\u00f2 essere rilevato in modo affidabile da una variet\u00e0 di tecniche.\nPrognosi.\nSebbene la fibromatosi infantile non metastatizzi, pu\u00f2 raggiungere grandi dimensioni e, come altre forme di fibromatosi, tende a ripresentarsi localmente quando non viene adeguatamente asportata. Nella serie di casi del Dr. Faulkner \"et al\". di lesioni di tipo desmoide, nessuno dei pazienti ha sviluppato malattie metastatiche o \u00e8 morto come conseguenza diretta del tumore, tuttavia 41 su 63 pazienti (65%) hanno sviluppato un ritorno locale, con il 51% avvenuto a meno di un anno dall'asportazione iniziale e il 90% entro i 3 anni. Purtroppo, le caratteristiche istologiche non consentono una previsione accurata del decorso clinico, anche se alcuni hanno trovato una correlazione tra il grande numero di vasi sanguigni \"slit-like\" e un aumento del numero di cellule mesenchimali indifferenziate e del rischio di ricorrenza. In rari casi, l'invasione di zone critiche, in particolare testa e collo, pu\u00f2 provocare la morte. Il trattamento di scelta \u00e8 in genere l'asportazione completa con ampi margini, anche se in alcune aree anatomiche questo pu\u00f2 risultare difficile e talvolta impossibile senza provocare deturpazione o disfunzione. Ci sono relativamente pochi casi circa l'efficacia della chemioterapia adiuvante (con Imatinib) o la radioterapia, ma in alcuni casi queste modalit\u00e0 sono state di beneficio terapeutico."}
{"id": "4990219", "revid": "438678", "url": "https://it.wikipedia.org/wiki?curid=4990219", "title": "Tastiere (strumento musicale)", "text": ""}
{"id": "4990220", "revid": "265038", "url": "https://it.wikipedia.org/wiki?curid=4990220", "title": "Supercoppa di Spagna (hockey su pista)", "text": "La Supercoppa di Spagna di hockey su pista \"(es: Supercopa de Espa\u00f1a de Hockey Patines)\" \u00e8 un torneo istituito ed organizzato dalla Federazione di pattinaggio della Spagna. La competizione mette di fronte le prime due classificate dell'OK Liga con le finaliste della Coppa del Re nella stagione precedente. La squadra che vanta il maggior numero di trofei vinti \u00e8 il con 10 titoli.\nStoria e formula.\nDal 2004 e sino al 2012 il trofeo si disputava tramite una finale di andata e ritorno fra la squadra campione di Spagna in carica e il sodalizio detentore della Coppa del Re. Qualora una formazione conseguisse un \"double\", ovvero conquistasse ambedue le principali competizioni nazionali, il regolamento prevedeva che a contendersi il trofeo fossero la societ\u00e0 vincitrice dell'Ok Liga e la finalista perdente della Coppa nazionale.\nDal 2013, sul modello della Coppa Continentale, la manifestazione fu estesa a quattro squadre con la formula della final four, da disputarsi in una sede designata dalla Federazione spagnola: al torneo furono ammesse di diritto le prime due classificate del campionato e le due finaliste della Coppa del Re."}
{"id": "4990222", "revid": "438678", "url": "https://it.wikipedia.org/wiki?curid=4990222", "title": "Drink A Beer", "text": ""}
{"id": "4990229", "revid": "767487", "url": "https://it.wikipedia.org/wiki?curid=4990229", "title": "The Divorce Game", "text": "The Divorce Game \u00e8 un film muto del 1917 diretto da Travers Vale.\nTrama.\nI de Sallure, una giovane coppia aristocratica, si trova in serie difficolt\u00e0 finanziarie e deve correre ai ripari. Florence, la moglie, \u00e8 una ricca americana ma non pu\u00f2 toccare il capitale perch\u00e9 il padre, nel testamento, ha messo la condizione che lei potr\u00e0 disporne solo se si separer\u00e0 dal marito. I due, allora, pensano che la soluzione possa essere un divorzio: Florence potr\u00e0 finalmente recuperare il controllo dei suoi beni e poi potr\u00e0 risposare tranquillamente de Sallure. Paul finge cos\u00ec di avere una relazione con mademoiselle Fifi, per dare un motivo di divorzio alla moglie. Lei, per\u00f2, comincia a sospettare che il marito abbia qualche interesse reale nei riguardi di Fifi e la prospettiva che il divorzio non sia un semplice gioco comincia a farsi strada nella sua mente. Le cose tra i due coniugi andranno a posto per l'intervento della madre di Florence che paga i debiti della coppia e li fa riconciliare.\nProduzione.\nIl film fu prodotto dalla World Film.\nDistribuzione.\nDistribuito dalla World Film, il film - presentato da William A. Brady - usc\u00ec nelle sale cinematografiche USA il 25 giugno 1917."}
{"id": "4990230", "revid": "116540636", "url": "https://it.wikipedia.org/wiki?curid=4990230", "title": "Episodi di Mario (seconda stagione)", "text": "La seconda stagione della serie televisiva Mario \u00e8 stata trasmessa in prima visione assoluta in Italia su MTV dal 7 ottobre al 25 novembre 2014.\nIl 28 maggio 2014 \u00e8 stata trasmessa una puntata speciale condotta da Marcello Macchia con un'anteprima del primo episodio e scene del backstage. Questo ciclo di episodi \u00e8 stato formalmente denominato \"terza stagione\" in quanto Marcello Macchia sostiene scherzosamente che la seconda stagione sia stata girata su VHS a causa del budget ridotto e, vista la pessima qualit\u00e0 del risultato finale, non \u00e8 mai andata in onda.\nMario Mario Mario.\nTrama.\nMario \u00e8 profondamente cambiato, non solo nell'aspetto (ora ha i capelli), ma anche nel carattere: \u00e8 diventato arrogante, corrotto e malvagio e l'MTG si \u00e8 trasformato in uno show volgare votato del tutto agli ascolti e agli sponsor. In un flashback, facente riferimento alla fittizia seconda stagione mai trasmessa in tv, viene spiegato che questo cambiamento \u00e8 avvenuto in seguito ad un trattamento effettuato da suo padre, Lord Micidial, mentre lui era in coma dopo aver scoperto di essere suo figlio. Micidial ha riprogrammato la sua memoria con un apparecchio denominato \"Scordammociopassat\" e con blandi fotomontaggi ha modificato il suo passato per ricostruirlo secondo le sue intenzioni. Inoltre tutti i collaboratori del telegiornale sono stati corrotti da Micidial ad eccezione della figlia Melany, ancora innamorata di Mario, che finisce rinchiusa in un manicomio. Tuttavia la Micidial Corporation \u00e8 in difficolt\u00e0 a causa della concorrenza dell'industria cinese e la dirigenza decide di entrare in politica con l'obiettivo di modificare le leggi sui diritti dei lavoratori secondo il modello cinese, nominando Ginetto come candidato alla Presidenza del Consiglio.\nUn TG andato a Mario.\nTrama.\nLord Micidial e Mario stanno valutando i possibili nomi per il partito ma nessuno di quelli presentati sembra soddisfarli, infatti Mario propone il nome \"Tutti Famosi\", basato sul fatto che gli italiani sognano la fama pi\u00f9 di ogni altra cosa. Ginetto sar\u00e0 ospite della successiva edizione dell'MTG per presentare il suo progetto politico, ovviamente manovrato dal padre che gli suggerisce cosa dire con un auricolare, ma durante l'intervista un'interferenza rovina i piani di Micidial, perch\u00e9 Ginetto ripete tutto quello che sente. A fine puntata, Mario e Lord Micidial decidono di cambiare strategia e Mario per puro caso trova un volantino di un corso motivazionale per diventare politico in sette giorni.\nUn uomo spregevole invidioso del tuo successo. Aveva paura che prendessi il suo posto e quindi ha tentato di metterti fuori gioco.\nTrama.\nSfogliando un giornale Mario nota una sua vecchia foto con Paolo Buonanima e, non riconoscendolo, si reca da Lord Micidial per farsi spiegare chi \u00e8 quella persona; Micidial gli racconta che Buonanima era il suo ex direttore e per paura che Mario prendesse il suo posto lo ha spinto gi\u00f9 per le scale causando cos\u00ec la sua perdita di memoria, versione confermata dal resto dello staff corrotto dell'MTG. Questo causa la creazione di un falso ricordo nella testa del giornalista. Intanto Ginetto fa la conoscenza di Motivator Jim, l'esperto motivazionale che prover\u00e0 a trasformarlo in un vero politico.\nPer un pugno di pollice.\nTrama.\nMario riceve un invito dalla trasmissione politica \"Sottotorchio\" che vuole ospitare Ginetto e accetta, anche se non convinto della preparazione del fratello, infatti Motivator Jim prova ad insegnare qualcosa al ragazzo ma vista l'ignoranza di Ginetto si arrende e si getta dal balcone. Non appena Mario lo viene a sapere si arrabbia e distrugge l'orologio atomico di Michelangelo, l'assistente di studio, il quale si incontra col \"truccatrice\" Steve Mozzafiato dopo la diretta. I due, stufi del comportamento del nuovo Mario, decidono di attuare un piano per ripristinare la sua memoria, custodita nei laboratori Micidial, e solo una persona conosce i codici d'accesso e pu\u00f2 aiutarli: quella persona \u00e8 Melany, ancora rinchiusa in manicomio.\nMicidial Horror Story.\nTrama.\nAnche Genny e Carolina si uniscono al piano con l'idea di inserire Big Willy, un nano scassinatore cognato di Michelangelo, nel corpo di Genny e farla passare per pazza di modo che venga portata all'ospedale psichiatrico, Big Willy esca in qualche modo dal corpo della truccatrice e possa liberare Melany. Nel frattempo Lord Micidial chiede aiuto al tecnico Giobbe per rubare le domande che verranno fatte a Ginetto a \"Sottotorchio\" e per preparare al meglio il figlio all'appuntamento dell'indomani gli consegna un paio di occhiali speciali con cui vedr\u00e0 le risposte da dare a ciascuna domanda.\nIl pirulicchio.\nTrama.\nIl giorno di \"Sottotorchio\" \u00e8 arrivato ma Ginetto, durante la trasmissione, rompe gli occhiali e l'intervista sembra destinata a fallire, tuttavia l'indice di gradimento tra i vari candidati alle elezioni lo vede salire al primo posto. Intanto Melany \u00e8 di nuovo libera e travestita da inserviente ritorna negli studi dell'MTG dove i vari partecipanti al piano la aiutano nel suo scopo: dopo essere stato colpito da Carolina con uno spray narcotizzante, Mario finisce su un lettino in un'area segreta dove gli sta per essere ripristinata la memoria con \"Ricordammociopassat\", per\u00f2 il procedimento fallisce e Lord Micidial irrompe sulla scena e, rompendo le speranze dei congiurati, spiega che non \u00e8 possibile terminare l'operazione senza un aggeggio denominato \"pirulicchio\".\nLiberaci dal Mario.\nTrama.\nDopo l'insuccesso dell'intervento sulla memoria di Mario, Melany viene mandata nello studio di Lord Micidial e suo padre per punirla le impone di prendere un autobus per gli anni '60 e rifarsi una vita aprendo un chiosco di salamelle. Mentre la donna esce scortata dagli scagnozzi di Micidial, Mario si dirige dietro le quinte per una sveltina con una delle \"Culine\" durante un fuori onda: gli sguardi dei due casualmente si incrociano, Mario subisce uno shock emotivo e inizia a sentirsi male. Poco dopo, alla fine della diretta, il giornalista non riesce a completare la sua nuova frase di uscita \"E chi s'\u00e8 visto, s'\u00e8 visto!\" e improvvisamente ricorda il passato, perde i capelli e pronuncia la sua iniziale frase a effetto \"Dritto per dritto!\".\nSano e calvo.\nTrama.\nMario, intento a farsi dire la verit\u00e0 su quanto accaduto negli ultimi mesi, va da Lord Micidial che gli mostra un video di Paolo Buonanima tenuto in ostaggio offrendogli di liberarlo a condizione che lui collabori per far vincere le elezioni a Ginetto, alle prese intanto con le prove del suo primo comizio politico. Mario riesce comunque ad ottenere che l'MTG ritorni come prima e dopo aver scoperto che Melany ha cercato di fargli tornare la memoria dopo essere rimasta quattro mesi in manicomio va a cercarla in \"Via del tutto eccezionale\", dove la sorella sta per prendere il pulmino per gli anni '60.\nDe Dac Said Ov Genni.\nTrama.\nMario salva Melany fermando il pullman per gli anni '60 grazie all'aiuto di lei stessa da vecchia che, gi\u00e0 tornata indietro nel tempo, gli porge un fucile per sparare alle gomme. Di seguito i due, dopo che Mario si \u00e8 giustificato con Melany per il suo comportamento nei mesi precedenti, ricevono l'avvocato Scatarrutti a cui espongono i fatti occorsi e gli chiedono di trovare un modo per far arrestare Lord Micidial, e l'avvocato suggerisce loro di chiamare i bersaglieri, l'unico corpo dell'esercito che Micidial non ha comprato. Terminata la diretta Mario si reca cos\u00ec nello studio del padre avvertendolo dell'imminente arrivo dei militari mentre la fanfara risuona in lontananza.\nIl magnate degli spaghetti.\nTrama.\nNonostante l'arrivo dei bersaglieri Lord Micidial riesce a scappare sfuggendo all'arresto. Genny, tornata dal manicomio, viene utilizzata per la sua stazza come nascondiglio di Melany, la quale ha cos\u00ec la possibilit\u00e0 di intrufolarsi nell'ufficio di Micidial e recuperare il video del rapimento di Buonanima. Una volta ottenuto il file Mario e Melany lo portano da Giobbe chiedendogli di analizzarlo per trovare qualche indizio sul luogo dove \u00e8 stato girato e, zoomando su una goccia di sudore del rapito, scoprono nel riflesso Lord Micidial e al suo fianco l'assistente regista Pinocchio che sta filmando la scena. Nel frattempo Ginetto, grazie al supporto mediatico dell'MTG, vince il confronto politico con l'avversario Angelo Onesti, ma questi fa notare a Lord Micidial che il partito Tutti Famosi ha bisogno dell'appoggio della Chiesa per vincere le elezioni; Micidial decide cos\u00ec di incontrare un potente amico del Vaticano, il magnate degli spaghetti Joe Carlone.\nOcchio Pin.\nTrama.\nCon uno stratagemma Pinocchio viene attirato in un finto colloquio dove Melany, sotto mentite spoglie, gli promette l'assunzione a tempo indeterminato se lui le riveler\u00e0 il luogo dove ha girato il video del rapimento qualche giorno prima e lo stagista, convinto di ottenere il posto di lavoro, confessa senza che si allunghi il naso. Subito dopo la diretta del telegiornale Mario e Melany, sempre nascosta dietro Genny, si dirigono nei sotterranei del palazzo e trovano dietro una porta un uomo legato a una sedia e col volto coperto da un sacco e lo liberano, purtroppo per\u00f2 non si tratta di Buonanima bens\u00ec di Giorgio Poveracci, il malato generico della rubrica di Ippolito Germer: i due si rendono conto che in realt\u00e0 Pinocchio ha mentito, infatti gli si allunga qualcos'altro.\nPatto micidiale.\nTrama.\nJoe Carlone viene ricevuto da Lord Micidial nel suo studio e quest'ultimo gli propone una collaborazione in vista delle elezioni; in cambio dell'appoggio della Chiesa Micidial consentir\u00e0 a Carlone di costruire lo spaghettodotto sullo stretto di Messina. Tuttavia il magnate sottolinea che serve una parentela ed entrambi giungono alla conclusione di far sposare tra loro i rispettivi figli, ma tra i due le cose non partono bene in quanto il cane di Pochette, la figlia di Carlone, finisce in coma dopo aver mangiato un pezzo di pizza avariata tirata fuori da Ginetto da sotto un divano. Carlone allora prende da parte Ginetto e, per conquistare sua figlia, gli suggerisce di salvare il cane e il ragazzo tira fuori dalla tasca il suo telefono con l'intento di chiamare Ges\u00f9. Lord Micidial nel frattempo fa arrestare Pinocchio in quanto questi aveva rivendicato i suoi diritti di lavoratore.\nVeterimario.\nTrama.\nPrima di iniziare una nuova diretta Michelangelo comunica a Mario la notizia dell'arresto di Pinocchio e, insieme a Melany e all'avvocato Scatarrutti, si mobilita per farlo uscire di prigione. Intanto Ginetto, ipnotizzato da Ges\u00f9, si convince di essere un veterinario ed effettua un trapianto di \"cane al padrone\", semplicemente sostituendo il cane di Pochette con un altro cane mentre la ragazza \u00e8 in anestesia; l'intervento riesce alla perfezione, Pochette si innamora di Ginetto e i due vengono uniti immediatamente in matrimonio, creando cos\u00ec il legame che permetter\u00e0 a Lord Micidial di ottenere l'appoggio della Chiesa per vincere le elezioni.\nMamma Mia.\nTrama.\nAl processo Pinocchio viene assolto e si ritrova nuovamente faccia a faccia con Mario e Melany che stavolta pretendono la verit\u00e0, ma lo stagista continua a mentire; a quel punto i due gli danno da bere quello che lui crede essere il \"siero della verit\u00e0\", ma in realt\u00e0 si tratta di \"Mosciol\", una compressa per accorciare il pene, e finalmente svela il vero luogo dove ha girato il video di Buonanima. Mario e Melany una volta finita la diretta fanno per dirigersi verso la via indicata da Pinocchio ma nei sedili posteriori dell'auto del giornalista li sta aspettando l'avvocato Scatarrutti, che confessa loro di essere la loro madre.\nPenultima puntata.\nTrama.\nMario e Melany scoppiano in una risata fragorosa e non credono alla rivelazione dell'avvocato Scatarrutti, allora quest'ultimo si toglie la parrucca che nasconde una lunga chioma bianca e racconta di essersi opposto all'abbandono di Mario appena nato e, dopo aver minacciato Lord Micidial di spifferare tutto, ha subito un cambio di sesso, e l'anchorman non prende molto bene la notizia. Il giorno dopo Mario insieme allo staff dell'MTG organizza un piano per salvare Buonanima ma tutti, tranne lui e Melany, rimangono vittime dello \"scalino micidiale\", sponsor della puntata: si salva anche Genny e i tre si dirigono verso la porta sul retro ma la truccatrice blocca il passaggio a Melany e Mario \u00e8 costretto a continuare da solo e, una volta arrivato al luogo indicato da Pinocchio, si trova di fronte il suo ex direttore ma, colto da un raptus di follia, per un attimo torna Mario cattivo e gli spara. Nel frattempo un adirato Joe Carlone si precipita nell'ufficio di Lord Micidial per dirgli che sua figlia vuole divorziare da Ginetto dopo i fatti della prima notte di nozze (il ragazzo si era fatto consigliare dal padre riguardo ai doveri coniugali e lui ha ripetuto alla lettera, con un rapporto sessuale con una prostituta di fronte a Pochette), ma Micidial lo tranquillizza dicendogli che Ginetto vincer\u00e0 comunque le elezioni e che \"Tutti Famosi\" \u00e8 solo una copertura per poter schiavizzare gli italiani; l'incontro viene ripreso a loro insaputa da Cacacazzi, un uomo che continuava a irrompere nello studio dell'MTG ai tempi del Mario malvagio.\nI truppi.\nTrama.\nRipresosi dal raptus Mario si getta sul corpo di Buonanima, tuttavia scopre che non \u00e8 realmente lui bens\u00ec si tratta di un sosia, e l'indomani si reca da Lord Micidial con l'intenzione di mandare in onda un servizio per screditare lui e il suo partito. Micidial risponde con un video che mostra i suoi scagnozzi che hanno rapito Melany, scoperta dallo stesso Micidial la sera prima dopo aver fatto dimagrire Genny con un macchinario chiamato \"Liposucchione\"; la ragazza \u00e8 tenuta in ostaggio su un treno che gira l'Italia e Micidial minaccia di sottoporla alla cancellazione della memoria se Mario non lo appogger\u00e0 politicamente fino alla chiusura dei seggi, solo allora Melany verr\u00e0 liberata. Inoltre Mario viene a sapere da Michelangelo che quel giorno non andr\u00e0 in onda e il TG sar\u00e0 sostituito da una maratona elettorale lunga sedici ore e condotta da Pippo Baudo. All'inizio del programma irrompe Cacacazzi che riesce a mostrare il video dell'incontro tra Micidial e Carlone mentre Mario e Michelangelo mettono fuori gioco gli energumeni e il presentatore: il piano funziona perch\u00e9 il giorno dopo alle elezioni vince per un solo voto il partito concorrente di Tutti Famosi, Onest\u00e0 e Giustizia. Subito dopo la comunicazione del risultato Carlone muore sul colpo e Micidial scopre che Ginetto ha annullato involontariamente la sua scheda e lo rincorre prima di essere finalmente arrestato dai bersaglieri. Mario e Genny festeggiano la riuscita del piano baciandosi appassionatamente ma Melany, liberatasi dal set dove era prigioniera, li vede e si rinchiude in un magazzino dove sta per cancellare i propri ricordi del fratello con \"Scordammociopassat 2.0\". Cos\u00ec uno sconsolato Mario si siede tra gli spalti dello studio e all'improvviso si ritrova di fronte il vero Paolo Buonanima che viene subito trascinato via da strane forze invisibili. Carolina assiste alla scena e svela a Mario che i veri responsabili del rapimento sono proprio queste entit\u00e0 denominate \"truppi\" (ossia la troupe televisiva della serie stessa), che la donna aveva gi\u00e0 citato in precedenza senza per\u00f2 essere presa sul serio."}
{"id": "4990231", "revid": "767487", "url": "https://it.wikipedia.org/wiki?curid=4990231", "title": "Three Second Kiss", "text": "I Three Second Kiss sono un gruppo Math rock/Indie rock italiano, formatosi nel 1993 a Bologna. Il nome della band trae spunto dal noto codice Hays sul taglio cinematografico imposto dalla legislazione statunitense alle scene di baci oltre i tre secondi."}
{"id": "4990232", "revid": "1666804", "url": "https://it.wikipedia.org/wiki?curid=4990232", "title": "Lex Gellia Cornelia", "text": "Con la Lex Gellia Cornelia, nota solo grazie ad un riferimento presente nella \"Pro Balbo\" di Cicerone, si attribuiva nel 72 a.C. a Pompeo Magno la facolt\u00e0 straordinaria di concedere, \"de consilii sententia\", la cittadinanza romana a singoli individui come ricompensa ai loro meriti militari. Fu proposta dai consoli Gellio Publicola e Cornelio Clodiano. La proposta di legge si inserisce nella legislazione sulla cittadinanza, avviata da Mario, il quale la concesse \"pro merito\" alle coorti di Umbri nella guerra contro i Cimbri (104 a.C.-101 a.C.).\nLa \"Lex Gellia Cornelia\" si colloca nell'anno in cui Pompeo era impegnato nella guerra contro Sertorio, governatore della Spagna Citeriore, a cui si erano uniti i sostenitori dell'ormai defunto Marco Emilio Lepido, antisillano alleato dei rivoltosi in Etruria, che aveva marciato su Roma. Nel 74 a.C. il Senato concesse a Pompeo l'\"imperium\" sulla Spagna Citeriore: questo port\u00f2 a diversi scontri fra i due eserciti, fino a che Sertorio fu ucciso dai suoi soldati nel 72 a.C.."}
{"id": "4990234", "revid": "226458", "url": "https://it.wikipedia.org/wiki?curid=4990234", "title": "Leges Publiliae Philonis", "text": "Lex Publilia Philonis de patrum auctoritate.\nLa \"Lex Publilia Philonis de patrum auctoritate\" \u00e8 una delle tre \"Leges Publiliae Philonis\", la cui proposta \u00e8 attribuita al dittatore \"Q. Publius Philo\". La \"lex Publilia Philonis de patrum auctoritate\", del 339 a.C., che si inserisce nel lungo processo delle lotte patrizio plebee, stabil\u00ec che, per quanto concerne le rogazioni legislative, l\u2019\"auctoritas patrum\" dovesse precedere la votazione dei comizi centuriati e non seguirla.\nNella primitiva repubblica, il patriziato, rappresentando un ceto dirigente chiuso, deteneva il controllo della magistratura superiore. Fra il V e la met\u00e0 del IV secolo, i plebei si batterono con l'obiettivo di rivendicare i propri diritti. Una prima conquista si ebbe in seguito alla secessione sul Monte Sacro del 494 a.C., che port\u00f2 alla nascita dei tribuni della plebe e dei \"concilia plebis\", organi del potere plebeo. Poco dopo, nel 451, fu creata la magistratura straordinaria di decemviri, i quali redassero le prime leggi scritte, conosciute come XII Tavole Nel 444, inoltre, fu istituito il tribunato militare con potest\u00e0 consolare, cos\u00ec, attraverso l'elemento militare, i plebei riuscirono ad aprirsi la strada al conseguimento dell\u2019\"imperium\". Con le leggi \"Licinie Sestie\" del 367 a.C. si assicurava ai plebei la possibilit\u00e0 di raggiungere il consolato. In seguito a questo lungo processo nasceva un nuovo ceto politico, quello patrizio-plebeo, ossia la \"nobilitas\".\nLa \"Lex Publilia Philonis de patrum auctoritate\" si inserisce in questo processo di rivendicazione plebea. Inizialmente tutte le deliberazioni dei comizi erano sottoposte all\u2019\"auctoritas patrum\", ossia alla ratifica dalla parte patrizia del Senato. L\u2019\"auctoritas\" veniva esercitata per tutte le deliberazioni dei comizi: approvazione di leggi, elezione dei magistrati e giudizi; erano esclusi soltanto i plebisciti che non avevano ancora valore di legge (lo avranno con la \"Lex Hortensia\" nel 287 a.C.) e gli atti dei comizi con valore formale e non deliberativo. Grazie alla \"Lex Publilia\", quindi, l\u2019\"auctoritas patrum\", che aveva profondamente limitato il lavoro legislativo delle assemblee, vide limitato il proprio potere in quanto, inizialmente seguiva la votazione dei comizi, mentre da questo momento in poi l'avrebbe preceduta. In questo modo i \"patres\", ossia i senatori, avevano la possibilit\u00e0 di opporsi alla proposta del magistrato ma non alla deliberazione dell'assemblea. Dunque, anche grazie alla successiva Lex Maenia che limit\u00f2 il potere della \"patrum auctoritas\" in campo elettorale, venne modificata un'antica pratica che conferiva un ingente potere ai patrizi, i quali potevano controllare e limitare le assemblee popolari. Dunque, si eliminava il contrasto tra i \"patres\" e i comizi e si avviava lo svuotamento di autorit\u00e0 del potere patrizio."}
{"id": "4990238", "revid": "1543377", "url": "https://it.wikipedia.org/wiki?curid=4990238", "title": "Bluma Zeigarnik", "text": "Bluma Zeigarnik teorizz\u00f2 l'omonimo effetto Zeigarnik e contribu\u00ec a rendere la psicopatologia sperimentale una disciplina autonoma nell'Unione Sovietica nel periodo successivo alla seconda guerra mondiale.\nVita e carriera.\nNata a Prienai nel Governatorato di Kovno da una famiglia di ebrei lituani si iscrisse alla Humboldt-Universit\u00e4t di Berlino nel 1927. Descrisse l'effetto Zeigarnik in un lavoro preparato sotto la supervisione di Kurt Lewin. Durante la seconda guerra mondiale collabor\u00f2 con Alexander Luria nella cura delle ferite alla testa. Fu cofondatrice del dipartimento di Psicologia dell'universit\u00e0 di Mosca e dei seminari in psicopatologia. Mor\u00ec a Mosca all'et\u00e0 di 87 anni."}
{"id": "4990239", "revid": "1543377", "url": "https://it.wikipedia.org/wiki?curid=4990239", "title": "Legal Bootleg Live '99", "text": "Legal Bootleg Live '99 \u00e8 un CD live dei Man, pubblicato dalla Altrichter Music Records nel 2000. Il disco fu registrato dal vivo il 30 luglio 1999 a T\u00fcbingen, Germania ed il 28 agosto 1999 a Lachendorf, Germania.\nMusicisti.\nMusicista aggiunto "}
{"id": "4990246", "revid": "1494169", "url": "https://it.wikipedia.org/wiki?curid=4990246", "title": "Biassa (disambigua)", "text": ""}
{"id": "4990249", "revid": "767487", "url": "https://it.wikipedia.org/wiki?curid=4990249", "title": "\u014c-oku - Il film", "text": "\u014c-oku - Il film (\u5927\u5965 Ooku Oh!-oku) \u00e8 un film del 2006 diretto da Toru Hayashi con Yukie Nakama nel ruolo del personaggio principale femminile.\nKoda Kumi ha scritto e cantato la canzone a tema intitolata \"Unmei\".\nTrama.\nSiamo al principio del XVIII secolo ed un nuovo sovrano \u00e8 salito al trono dopo un lungo periodo di vuoto di potere; durante tutto questo periodo il castello di Edo si \u00e8 trovato al centro di notevoli intrighi politici. Quando lo sh\u014dgun, un bimbetto di quattro anni, fa assumere l'attore No Akifusa come aiutante di campo gli alti gradi del suo consiglio storcono il naso.\nNel palazzo interno, l'\u014coku, zona riservata alle donne, colei che rischia di perdere pi\u00f9 influenza e prestigio \u00e8 la vedova del defunto shogun, Ten'ei-in, in quanto la madre biologica del nuovo shogun non \u00e8 lei bens\u00ec la concubina Gekkoin; deve pertanto vedersela con tutta la sua schiera.\nUn preziosissimo alleato Gekkoin lo trova nella matrona Eshima, una donna intelligente di umili origini che prende sotto la propria ala protettiva la giovane. Ten'ei-in viene per\u00f2 a conoscenza di un segreto rapporto sentimentale tra Gekkoin ed Akifusa; la vedova, rosa dal risentimento, mette a punto un piano per distruggerla e si allea con quei consiglieri a cui non piace il principe bambino.\nDurante una rappresentazione teatrale Kabuki, Eshima cade innamorata di uno dei giovani attori, il bel Goro: i due intraprendono una storia d'amore proibita, fino a che non scoppia l'inevitabile scandalo. Ed ecco scattare il ricatto subodorato da Ten'ei-in nei confronti di Eshima, scegliere cio\u00e8 tra la fedelt\u00e0 a Gekkoin e l'amore provato verso Goro."}
{"id": "4990250", "revid": "1543377", "url": "https://it.wikipedia.org/wiki?curid=4990250", "title": "Regio IX Circus Flaminius", "text": "La Regio IX Circus Flaminius era la nona delle 14 regioni di Roma augustea classificata poi nei Cataloghi regionari della met\u00e0 del IV secolo. Prese il nome dal circo Flaminio, che vi sorgeva, e comprendeva l'area del Campo Marzio racchiusa dall'ansa del Tevere a nord, a ovest e a sud-ovest, dalla Via Lata a est, mentre a sud-est confinava con la Regio VIII Forum Romanum e le pendici del Campidoglio.\nTopografia.\nOccupava la parte del Campo Marzio posta a ovest della Via Lata, nella parte nordoccidentale della citt\u00e0 di Roma antica.\nAlla met\u00e0 del IV secolo il perimetro della \"Regio\" era indicata nei Cataloghi regionari in 32.500 piedi romani, pari a circa 9.620 metri.\nCaratteristiche.\nLa \"Regio\" era divisa in 35 \"vici\" (rioni), 35 \"aediculae\" (edicole), 2.777 \"insulae\" (caseggiati), 140 \"domus\" (case patrizie), 25 \"horrea\" (magazzini), 63 \"balnea\" (bagni), 120 \"laci\" (fontane) e 20 \"pistrina\" (panetterie). L'area era sorvegliata da 2 \"curatores\" e da 48 \"vicomagistri\".\nPrincipali monumenti pubblici.\nTra i principali monumenti, alcuni dei quali ancora visibili, si ricordano:"}
{"id": "4990259", "revid": "415140", "url": "https://it.wikipedia.org/wiki?curid=4990259", "title": "Campagna di Malesia", "text": ""}
{"id": "4990263", "revid": "33689", "url": "https://it.wikipedia.org/wiki?curid=4990263", "title": "Worms (XBLA)", "text": ""}
{"id": "4990268", "revid": "436907", "url": "https://it.wikipedia.org/wiki?curid=4990268", "title": "Year of the Black Rainbow", "text": "Year of the Black Rainbow \u00e8 il quinto album discografico in studio del gruppo musicale progressive rock Coheed and Cambria, pubblicato nel 2010."}
{"id": "4990273", "revid": "287204", "url": "https://it.wikipedia.org/wiki?curid=4990273", "title": "Dalla Terra alle stelle", "text": "Dalla Terra alle stelle. Viaggio meraviglioso di due italiani ed un francese \u00e8 un romanzo avventuroso di fantascienza del 1887 di Ulisse Grifoni, ampliamento del precedente \"Da Firenze alle stelle\" (1885).\nScritto prima delle opere di Salgari e apparentemente ispirato a quelle di Verne per le sue digressioni di carattere scientifico divulgativo, il romanzo - precorrendo l'idea della sostanza antigravitazionale di H. G. Wells ne \"I primi uomini sulla Luna\" (1901; tradotto solo nel 1910) - immagina la scoperta casuale di questo straordinario materiale, la costruzione di un'astronave e un viaggio nello spazio, prima sopra l'Africa e poi fino al pianeta Marte; quest'ultima tappa avrebbe dovuto essere descritta nel seguito del romanzo, che tuttavia non fu mai pubblicato.\nLe sue molteplici soluzioni narrative innovative e accattivanti fanno del romanzo una delle pietre miliari nel campo della fantascienza.\nTrama.\nAlberto C., uno studente universitario fiorentino che ha abbandonato gli studi letterari per la chimica, mescolando varie sostanze chimiche produce accidentalmente una speciale vernice con la straordinaria capacit\u00e0 di annullare la gravit\u00e0. Grazie all'aiuto del professor Sandrelli, suo amico, il giovane costruisce un'aeronave, che egli chiama \"Casa volante\", con la quale entrambi sono in grado di solcare lo spazio, sorvolando prima varie regioni tra cui l'Africa e l'Oceano Pacifico, dirigendosi infine verso il pianeta rosso. L\u00ec incontrano gli abitanti di Marte, che sono dei piccoli umanoidi. Infine fanno ritorno sulla Terra, dove la loro astronave si inabissa in mare nei pressi del Polo Nord."}
{"id": "4990285", "revid": "767487", "url": "https://it.wikipedia.org/wiki?curid=4990285", "title": "An\u00edbal Ciocca", "text": "Carriera.\nClub.\nHa trascorso l'intera carriera nelle file di club uruguaiani, vincendo 8 campionati con il Nacional.\nNazionale.\nHa giocato 21 partite per la Nazionale uruguaiana tra il 1934 e il 1943, vincendo due Coppe America."}
{"id": "4990287", "revid": "121626762", "url": "https://it.wikipedia.org/wiki?curid=4990287", "title": "Flora (Ferrari)", "text": "Flora, overo Cultura di fiori (\"Flora, seu De florum cultura\") \u00e8 un trattato in quattro libri sui fiori ornamentali e il giardinaggio pubblicato nel 1633 in lingua latina dal gesuita Giovanni Battista Ferrari e nel 1638 nella traduzione in lingua italiana di Ludovico Aureli.\nStruttura.\nL'opera, dedicata al cardinale Francesco Barberini, \u00e8 suddivisa in quattro libri:\nNel primo libro si introduce l'arte del giardinaggio, con una panoramica generale sulla coltivazione dei fiori e sul giardinaggio. Nel secondo e nel terzo libro si tratta dei fiori pellegrini, mentre il quarto libro \u00e8 dedicato soprattutto alle decorazioni floreali. Vi sono brevi descrizioni dei pi\u00f9 importanti giardini visitati dall'autore e delle piante provenienti dalle Americhe mai descritte prima di allora. Ferrari, inoltre, fornisce consigli per la composizione di mazzi di fiori, ceste e vasi di fiori per l'ornamento di interni, e per la conservazione dei fiori prelevati durante i lunghi viaggi.\nNotevole \u00e8 l'apparato iconografico. L'edizione del 1633 \u00e8 corredata da quarantasei incisioni, i cui rami furono disegnati da Pietro da Cortona, Guido Reni e Andrea Sacchi, e incisi da Johann Friedrich Greuter e Claude Mellan. Una tavola fu incisa da Anna Maria Vaiana. Le prime incisioni (nelle pagine 25-37) sono rappresentate da progetti di giardini. Altre incisioni riguardano gli utensili utilizzati nel giardinaggio, i fiori, i bulbi e i vasi. L'opera, stampata da Stefano Paolini, \u00e8 dedicata al card. Francesco Barberini. Le incisioni riguardanti le piante e i fiori erano ricavate da disegni che provenivano dal \"Museo cartaceo\" di Cassiano Dal Pozzo. L'edizione in lingua italiana effettuata da Ludovico Aureli, dedicata ad Anna Colonna e pubblicata nel 1638, presenta le medesime incisioni dell'edizione del 1633. Le edizioni effettuate ad Amsterdam nel 1646 e nel 1664, a cura di Bernhard Rottendorff, medico dell'elettore di Colonia, sono invece differenti."}
{"id": "4990288", "revid": "729019", "url": "https://it.wikipedia.org/wiki?curid=4990288", "title": "South Molle Island", "text": "La South Molle Island \u00e8 un'isola resort situata nell'arcipelago delle Isole Whitsunday vicina al Parco della Grande barriera corallina in Australia. L'isola collinare ha numerose baie e insenature accessibili da 16\u00a0km di percorsi a piedi, con 420 ettari tutelati dal Whitsunday Islands National Park. Le isole sono state cos\u00ec chiamate dal Tenente Charles Jefferys nel 1815 in onore del Colonnello George James Molle, divenuto poi vice governatore del Nuovo Galles del Sud. Le isole nelle sue vicinanze includono Mid Molle, North Molle, East Molle e West Molle (conosciuta come Daydream Island). Rispettivamente ad est e a sud-est si trovano le piccole isole Planton e Denman.\nCapre selvatiche furono introdotte sull'isola nel XIX secolo come fonte di cibo per i naufraghi.\nTurismo.\nFondato nel 1937, il resort dell'isola si trova sulla Bauer Bay sull'estremit\u00e0 settentrionale dell'isola ed \u00e8 cos\u00ec ben protetto dai venti prevalenti sud est. La zona di villeggiatura, ora conosciuta come South Molle Island Resort, \u00e8 di propriet\u00e0 della Koala Adventures e dispone di un campo da golf a nove buche e di oltre 200 camere che possono ospitare fino a 600 persone. Nel 1961 venne costruito un grande pontile visto che il piccolo molo gi\u00e0 esistente era utilizzabile solo con l'alta marea.\nLe escursioni includono la passeggiata al Mount Jeffreys nella parte meridionale dell'isola, dal quale si pu\u00f2 continuare a sud ovest della Sandy Bay.\nIl resort di South Molle Island \u00e8 stato gestito dalla Ansett Transport Industries (ATI) alla fine degli anni ottanta.\nStoria.\nEsistono prove del fatto che gli aborigeni abbiano visitato l'isola per estrarre la pietra dura per le loro armi.\nIl primo utilizzo dell'isola per conto di pastori fu permesso nel 1883. Fu di propriet\u00e0 della famiglia Bauer fino a circa il 1920 e fu usato principalmente come pascolo per ovini e bovini fino alla costruzione del resort avvenuta negli anni cinquanta.\nNel 1970, Ciclone Ada ha distrutto il resort dell'isola.\nLa Coca-Cola ha recentemente girato uno spot pubblicitario sull'isola."}
{"id": "4990290", "revid": "1013889", "url": "https://it.wikipedia.org/wiki?curid=4990290", "title": "I due Menecmi (Plauto)", "text": ""}
{"id": "4990291", "revid": "1226", "url": "https://it.wikipedia.org/wiki?curid=4990291", "title": "Da Firenze alle stelle", "text": ""}
{"id": "4990297", "revid": "991694", "url": "https://it.wikipedia.org/wiki?curid=4990297", "title": "Idrossibutandioato di calcio", "text": ""}
{"id": "4990301", "revid": "1342115", "url": "https://it.wikipedia.org/wiki?curid=4990301", "title": "Angelo Altea", "text": "Biografia.\nGiornalista dell'Unione Sarda. Viene eletto deputato alla Camera nella XII Legislatura, alle elezioni politiche del 1994, con Rifondazione Comunista. A giugno 1995 abbandona il PRC con la scissione del Movimento dei Comunisti Unitari, aderendo al Gruppo misto.\nRieletto nel 1996 con il Partito Democratico della Sinistra, \u00e8 deputato della XIII Legislatura fino al 2001."}
{"id": "4990303", "revid": "33689", "url": "https://it.wikipedia.org/wiki?curid=4990303", "title": "Worms (videogioco)", "text": ""}
{"id": "4990309", "revid": "47767", "url": "https://it.wikipedia.org/wiki?curid=4990309", "title": "Raimondas", "text": ""}
{"id": "4990322", "revid": "767487", "url": "https://it.wikipedia.org/wiki?curid=4990322", "title": "Friday I'm in Love", "text": "Friday I'm in Love \u00e8 un singolo del gruppo musicale britannico The Cure, pubblicato nel maggio 1992 come primo secondo estratto dall'album \"Wish\".\nDescrizione.\nIl singolo sal\u00ec fino alla sesta posizione in classifica in Gran Bretagna e raggiunse la posizione numero 18 nella statunitense \"Billboard\" Hot 100. Si tratta dell'ultimo singolo da Top 40 pubblicato dai Cure sino ad ora.\nDurante il processo di composizione, Robert Smith si convinse di aver inavvertitamente copiato la progressione di accordi del brano da qualche parte, e questa convinzione gli caus\u00f2 un profondo stato di paranoia nel quale chiedeva continuamente a tutti se la sua canzone ricordasse loro qualcosa di gi\u00e0 sentito. Nessuno si pronunci\u00f2, e Robert si rese conto che la melodia fosse proprio sua. La linea di basso e la traccia vocale ricordano \"All The Way\" dei New Order (1989), anche se a sua volta la struttura di questo brano, assomiglia molto a \"Just Like Heaven\" (1987) degli stessi Cure. La traccia venne originariamente scritta in un tempo pi\u00f9 lento rispetto alla versione finale apparsa su disco.\nVideoclip.\nIl videoclip, diretto da Tim Pope, vede la band eseguire la canzone davanti a vari fondali su un palcoscenico. Nel video, la band gioca con vari oggetti di scena e costumi, mentre diverse comparse vagano, provocando il caos e, infine, distruggendo il set. Tim Pope fa un cameo all'inizio, in sella a un cavallo a dondolo e urla indicazioni attraverso un megafono di plastica con una voce acuta dopo aver inalato elio da un palloncino. L'inquadratura finale \u00e8 del bassista Simon Gallup, accovacciato mentre indossa un velo da sposa con una pinta di birra in mano. Il video della canzone vinse il premio European Viewer's Choice for Best Music Video agli MTV Video Music Awards del 1992.\nCover.\nDel brano esistono almeno 46 diverse reinterpretazioni."}
{"id": "4990325", "revid": "599013", "url": "https://it.wikipedia.org/wiki?curid=4990325", "title": "Luis Jonne", "text": "Carriera.\nClub.\nHa giocato tutta la carriera tra Uruguay e Colombia.\nNazionale.\nHa disputato la sua unica partita per la Nazionale uruguaiana nel 1996."}
{"id": "4990330", "revid": "1543377", "url": "https://it.wikipedia.org/wiki?curid=4990330", "title": "Nosound", "text": "I Nosound sono un gruppo musicale rock italiano originario di Roma e attivo dal 2002.\nBiografia.\nIl gruppo \u00e8 stato fondato ed \u00e8 incentrato sulla figura di Giancarlo Erra. Il progetto \u00e8 partito dall'iniziativa di Erra, che poi ha coinvolto altri quattro musicisti e ha composto la band. Il gruppo ha debuttato nel 2005 con \"Sol29\". Nel 2007, dopo un tour in Europa, \u00e8 stato pubblicato un DVD in edizione limitata accompagnato da un EP live.\nNel 2008 \u00e8 stato pubblicato il secondo album \"Lightdark\", registrato in diversi Paesi ossia Italia, Stati Uniti e Inghilterra. Hanno collaborato a questo disco Tim Bowness (No-Man) e Marianne DeChastelaine. Nel 2009 il gruppo ha firmato un contratto con l'etichetta discografica Kscope, che ha ripubblicato in versione doppio CD \"Lightdark\". Il terzo album \u00e8 uscito nell'ottobre 2009 in diversi formati. Successivamente il gruppo ha partecipato a diversi festival ed eventi live. Vincono due riconoscimenti ai Prog Awards italiani nel 2009.\nNel frattempo il gruppo ristampa il proprio album d'esordio \"Sol29\" con l'aggiunta di un DVD-video con filmati originali del 2005. Questa ristampa speciale esce nell'agosto 2010.\nNel luglio 2011 viene pubblicato un nuovo album dal titolo \"The Northern Religion of Things\", che contiene diversi brani gi\u00e0 editi rivisitati o con l'aggiunta di collaborazioni. . Vi sono poi dei cambi nella formazione: Gigi Zito e Paolo Martellacci lasciano per motivi personali e vengono sostituiti da Giulio Caneponi e Marco Berni.\nLavorano al nuovo album \"Afterthoughts\", la violoncellista Marianne DeChastelaine e Chris Maitland (ex Porcupine Tree). L'EP \"At the Pier\" esce nel novembre 2012.\nNel 2013 il gruppo ristampa il suo secondo album \"Lightdark\" in nuovi formati.\nNel 2016 esce l'album \"Scintilla\", che vede la collaborazione alla voce di Vincent Cavanagh (Anathema), allontanandosi dalle influenze precedenti e muovendosi verso territori meno rock e progressivi/psichiedelici.\nL'ultimo album da studio si chiama \"Allow Yourself\", uscito nel 2018, e segna una ulteriore evoluzione del gruppo verso territori elettronici ed eclettici.\nNel 2020 il gruppo annuncia un nuovo album da studio in lavorazione, in uscita prevista verso la fine del 2021.\nInfluenze.\nTra le maggiori influenze del gruppo vi sono la musica psichedelica degli anni '80, la musica ambient e l'alternative rock contemporaneo, il post-rock e il rock progressivo. Tra i gruppi e gli artisti citati dai Nosound come influenze vi sono Pink Floyd, Sigur R\u00f3s, Porcupine Tree e Brian Eno."}
{"id": "4990337", "revid": "599013", "url": "https://it.wikipedia.org/wiki?curid=4990337", "title": "Alberto Santelli", "text": "Carriera.\nClub.\nHa giocato in diverse squadre dell'Uruguay e della Colombia:\nUruguay: \nPe\u00f1arol (1974-1975),\nDefensor Sporting (1975-1977, 1983),\nCerro Montevideo (1985)\nColombia:\nJunior (1977-1978),\nSantafe (1979-1980),\nMedellin (1981-1982),\nPereira (1984)\nNazionale.\nHa giocato 13 partite per la Nazionale uruguaiana tra il 1975 e il 1983."}
{"id": "4990339", "revid": "767487", "url": "https://it.wikipedia.org/wiki?curid=4990339", "title": "Dororo (film)", "text": "Dororo (\u3069\u308d\u308d, \"Dororo\") \u00e8 un film del 2007 diretto da Akikhiko Shiota.\nSi tratta della versione live action dell'omonimo manga ideato da Osamu Tezuka. Il film vede la partecipazione di Satoshi Tsumabuki e K\u014d Shibasaki in qualit\u00e0 dei due personaggi protagonisti della storia.\nTrama.\nPer cercar di sventare una nefasta predizione demoniaca i genitori di Hyakkimaru cercano di uccidere il neonato facendolo a pezzi e gettandone poi le parti in un fiume. Accade per\u00f2 che un medico ritrovi i pezzi e li riunisca; prende il bambino con s\u00e9 insegnandogli a combattere per potersela cos\u00ec sempre cavare anche da solo.\nQuando il vecchio muore Hyakkimaru si mette in cammino alla ricerca di demoni che lo hanno maledetto; durante il viaggio incontra Dororo, uno strano uomo dalle sembianze femminili."}
{"id": "4990346", "revid": "1494169", "url": "https://it.wikipedia.org/wiki?curid=4990346", "title": "Raymonde", "text": ""}
{"id": "4990348", "revid": "47767", "url": "https://it.wikipedia.org/wiki?curid=4990348", "title": "Raymund", "text": ""}
{"id": "4990349", "revid": "47767", "url": "https://it.wikipedia.org/wiki?curid=4990349", "title": "Raimundo", "text": ""}
{"id": "4990350", "revid": "47767", "url": "https://it.wikipedia.org/wiki?curid=4990350", "title": "Ram\u00f3n", "text": ""}
{"id": "4990352", "revid": "47767", "url": "https://it.wikipedia.org/wiki?curid=4990352", "title": "Bliuma Zeigarnik", "text": ""}
{"id": "4990355", "revid": "47767", "url": "https://it.wikipedia.org/wiki?curid=4990355", "title": "Raimon", "text": ""}
{"id": "4990357", "revid": "47767", "url": "https://it.wikipedia.org/wiki?curid=4990357", "title": "Reima", "text": ""}
{"id": "4990358", "revid": "413187", "url": "https://it.wikipedia.org/wiki?curid=4990358", "title": "Il brindisi di Berlicche", "text": ""}
{"id": "4990361", "revid": "1494169", "url": "https://it.wikipedia.org/wiki?curid=4990361", "title": "Raimo", "text": ""}
{"id": "4990367", "revid": "916580", "url": "https://it.wikipedia.org/wiki?curid=4990367", "title": "Chromodoris fidelis", "text": ""}
{"id": "4990370", "revid": "838137", "url": "https://it.wikipedia.org/wiki?curid=4990370", "title": "Laura Ferrara", "text": "Biografia.\nNapoletana di nascita ma cosentina di adozione, consegue nel 2004 la laurea triennale con lode in Diritto ed Economia e, nel 2008, la specialistica con lode in Giurisprudenza. Iscritta all'ordine degli avvocati presso il foro di Cosenza, ha anche un dottorato di ricerca in Teoria e Storia dei Diritti Umani, con tesi sul processo di superamento degli Ospedali Psichiatrici Giudiziari.\nAttivit\u00e0 politica.\nNel 2014 si candida alle elezioni europee con il Movimento 5 Stelle nella circoscrizione Italia meridionale e viene eletta con 53.913 preferenze.\nDall'inizio del mandato coordina il gruppo EFDD della commissione per gli Affari interni, Giustizia e Libert\u00e0 civili (LIBE), \u00e8 membro effettivo della commissione giuridica (JURI) e sostituto della commissione per gli Affari esteri (AFET) e per la sottocommissione per i diritti dell'uomo (DROI). Inoltre, fa parte come membro effettivo della delegazione parlamentare mista UE-Cile, della Delegazione all'Assemblea parlamentare paritetica ACP-UE, della Delegazione all'Assemblea parlamentare euro-latinoamericana.\n\u00c8 stata relatrice della risoluzione del Parlamento europeo sulla situazione dei diritti fondamentali in Europa (2013 e 2014) e della risoluzione del Parlamento europeo sull'accesso del pubblico ai documenti. Fa parte del Comitato consultivo sulla condotta dei deputati, membro del gruppo \"standing rapporteurs\" (relatori permanenti) della Commissione JURI sulle immunit\u00e0 parlamentari dei deputati europei.\nSi \u00e8 occupata di temi inerenti la gestione della risorsa idrica e la difesa del patrimonio paesaggistico. Dopo l'impegno per scongiurare la privatizzazione dell'acqua pubblica, si \u00e8 interessata dell'efficienza del servizio di fornitura idrica e di depurazione nei comuni della Calabria e della qualit\u00e0 delle riserve di acqua dolce. \u00c8 contraria all'estrazione degli idrocarburi dal mare Ionio, a tutela degli ecosistemi marittimi e costieri. Si \u00e8 interessata di rischi ambientali e sulla salute dovuti all'esposizione ai campi elettromagnetici, alla cattiva gestione delle discariche e degli impianti di trattamento dei rifiuti, e dell'inquinamento prodotto dall'industria chimica e metallurgica.\nA pi\u00f9 riprese si \u00e8 interessata di agricoltura e pesca. Ha contribuito alla modifica del regolamento europeo garantendo che alla produzione di olio da cultivar \"carolea\",in Calabria, e \"coratina\", in Puglia, potesse continuare a essere attribuita la categoria di olio extravergine d'oliva.\nIn materia di immigrazione e asilo politico \u00e8 stata relatrice nel Parlamento europeo del regolamento sulla procedura comune d'asilo a livello europeo per il riconoscimento della protezione internazionale. Come membro della commissione LIBE ha effettuato diverse ispezioni in centri di accoglienza e spesso ha denunciato le condizioni inumane nelle quali si trovavano gli ospiti di alcuni centri. Dalle sue denunce hanno preso avvio alcune inchieste sulle infiltrazioni mafiose nella gestione dell'accoglienza ai richiedenti asilo, come nel caso del CARA di Isola Capo Rizzuto.\n\u00c8 stata relatrice del rapporto sull\u2019accesso pubblico ai documenti delle Istituzioni Europee approvato dal Parlamento Europeo, consentendo l'inserimento della proposta del MoVimento 5 stelle di trasparenza e democrazia nel processo legislativo (triloghi, registro obbligatorio delle lobby, accordi internazionali ecc.) ed amministrativo, nelle procedure di infrazione, nella gestione dei fondi strutturali ed in altre questioni.\n\u00c8 stata relatrice della relazione di iniziativa legislativa sul contrasto alla Criminalit\u00e0 organizzata e alla corruzione in Europa. Ha monitorato la spesa dei fondi europei in Calabria denunciando alla Commissione europea gli episodi di cattiva gestione.\nAlle Elezioni europee del 2019 viene rieletta al parlamento europeo risultando essere la seconda candidata pi\u00f9 votata del Movimento 5 Stelle nella Circoscrizione Italia meridionale con circa 78.265 preferenze."}
{"id": "4990375", "revid": "1632387", "url": "https://it.wikipedia.org/wiki?curid=4990375", "title": "How to Measure a Planet?", "text": "How to Measure a Planet? \u00e8 il quinto album discografico in studio del gruppo musicale alt rock olandese dei The Gathering, pubblicato nel 1998.\nIl disco.\nIl disco \u00e8 stato registrato nei Paesi Bassi tra Amsterdam e Hilversum nel periodo luglio-ottobre 1998, per poi essere pubblicato a novembre dello stesso anno.\nIl tema pi\u00f9 frequente del disco, presente anche sulla copertina e nel titolo, \u00e8 quello dei voli balistici nello spazio.\nIl brano \"Liberty Bell\" \u00e8 stato pubblicato come singolo discografico.\nTracce.\nTesti di Anneke van Giersbergen"}
{"id": "4990379", "revid": "183114", "url": "https://it.wikipedia.org/wiki?curid=4990379", "title": "Flora, seu De florum cultura", "text": ""}
{"id": "4990382", "revid": "1632387", "url": "https://it.wikipedia.org/wiki?curid=4990382", "title": "If Then Else", "text": "If Then Else (reso graficamente come if_then_else) \u00e8 il sesto album discografico in studio del gruppo musicale rock olandese dei The Gathering, pubblicato il 25 luglio del 2000.\nIl disco.\nIl disco \u00e8 stato registrato nelle citt\u00e0 di Purmerend e Doetinchem nel periodo gennaio-marzo 2000 ed \u00e8 stato pubblicato dalla Century Media Records nel luglio dello stesso anno. "}
{"id": "4990385", "revid": "1603714", "url": "https://it.wikipedia.org/wiki?curid=4990385", "title": "Filippo Calendario", "text": "Viene citato per la prima volta il 2 maggio 1340 come \"Philippus Calandarius taiapetra sancti Samuelis\". Detto per la sua attivit\u00e0 \"tajapietra\", anche noto col cognome di Calandario, oper\u00f2 a Venezia nel cantiere della ricostruzione di Palazzo Ducale, che sarebbe stato avviata attorno al 1340. Era proprietario di alcune navi usate per il trasporto di blocchi di pietra: venne pi\u00f9 volte multato per non aver adempito a degli impegni presi con la magistratura competente alla costruzione dei moli lungo i lidi. Arrestato nel gennaio 1355, processato il 16 aprile, mor\u00ec impiccato in quanto aveva preso parte alla congiura ordita dal doge Marin Faliero come organizzatore della stessa."}
{"id": "4990388", "revid": "729019", "url": "https://it.wikipedia.org/wiki?curid=4990388", "title": "Guerra della contea di Lincoln", "text": "La guerra della contea di Lincoln fu un conflitto del Vecchio West combattuto tra fazioni rivali nel 1878 nel territorio del Nuovo Messico. La faida divenne famosa a causa della partecipazione di importanti personaggi tra cui Billy the Kid, gli sceriffi William Brady e Pat Garrett, l'allevatore John Chisum, l'avvocato ed uomo d'affari Alexander McSween ed il malavitoso Lawrence Murphy.\nIl conflitto scoppi\u00f2 tra due fazioni per il controllo del commercio dei prodotti di merceria nella contea. La fazione pi\u00f9 antica era guidata da Murphy e dal suo socio in affari, James Dolan, i quali ne gestivano il monopolio tramite il negozio di Murphy. Appena giunti nella contea, l'inglese John Tunstall ed il suo socio Alexander McSween, con il supporto dell'allevatore John Chisum, aprirono un negozio concorrente nel 1876. I due gruppi assoldarono avvocati, uomini d'affari, manovalanza di ranch Tunstall e bande malavitose a proprio sostegno. La fazione di Murphy-Dolan si alle\u00f2 con lo sceriffo Brady della contea di Lincoln, ed era sostenuta dalla banda di Jesse Evans. La fazione di Tunstall-McSween organizz\u00f2 un proprio gruppo armato, noto come i regolatori, per difendersi, ed avevano l'avvocato Richard M. Brewer. Il conflitto fu segnato da continue vendette a partire dall'omicidio di Tunstall per mano dei membri della banda di Evans. Per vendicarsi i regolatori uccisero lo sceriffo Brady ed altri in una serie di scontri. Gli omicidi continuarono senza sosta per molti mesi, culminando nella battaglia di Lincoln, una sparatoria di quattro giorni ed un assedio che si concluse con la morte di McSween e la cacciata dei regolatori. Dopo essere stato nominato sceriffo nel 1880, Pat Garrett diede la caccia a Billy the Kid ed uccise altri due regolatori.\nLa guerra \u00e8 stata rappresentata in molti film di Hollywood, tra cui \"Furia selvaggia\" del 1958, \"Chisum\" con John Wayne del 1970 e \"Young Guns - Giovani pistole\" del 1988.\nCronologia degli eventi.\nNel novembre 1876 un ricco inglese di nome John Tunstall giunse nella contea di Lincoln in Nuovo Messico dove aveva intenzione di fondare un allevamento di bestiame, un negozio ed una banca in collaborazione col giovane procuratore Alexander McSween e con l'allevatore John Chisum. Scoprirono che la contea di Lincoln era controllata economicamente e politicamente da Lawrence Murphy e da James Dolan, proprietari dell'LG Murphy and Co., unico negozio della contea. Le fazioni erano etnicamente in contrasto, dato che Murphy era un cattolico irlandese e Tunstall un protestante. L'LG Murphy and Co. prestava migliaia di dollari al governatore del territorio, ed il procuratore territoriale possedeva un'ipoteca sulla propriet\u00e0. Tunstall scopr\u00ec che Murphy e Dolan, i quali si procuravano buona parte del bestiame rubandolo, avevano ricchi contratti per la fornitura di carne alle agenzie indiane del governo federale statunitense.\nQuesti contratti, assieme al monopolio su merci e finanziamenti per fattorie e ranch, permettevano a Murphy, Dolan ed al loro socio Riley di disporre della contea di Lincoln come di un feudo privato. Murphy e Dolan si rifiutarono di rinunciare al proprio monopolio. Nel febbraio 1878, in un processo che fu alla fine sciolto, ottennero l'ordine del tribunale di sequestrare tutte le propriet\u00e0 di McSween, ma per errore furono inclusi i beni di Tunstall con quelli di McSween. Lo sceriffo Brady form\u00f2 un gruppo armato per unire al proprio ranch le terre di Tunstall a 100\u00a0km da 70 Lincoln. Pochi cittadini si sarebbero uniti al gruppo di Brady, che quindi arruol\u00f2 una banda di fuorilegge noti come la banda di Jesse Evans.\nUccisione di John Tunstall.\nIl 18 febbraio 1878 membri del gruppo dello sceriffo raggiunsero Tunstall, che stava riportando suoi ultimi nove cavalli a Lincoln. Frank Warner Angel, investigatore del Segretario degli Interni, scopr\u00ec in seguito che Tunstall fu colpito a \"sangue freddo\" da Jesse Evans, William Morton e Tom Hill. L'omicidio di Tunstall fu osservato a distanza da molti uomini, compresi Richard Brewer e Billy the Kid, e fu la scintilla che scaten\u00f2 la guerra della contea di Lincoln.\nI mandriani di Tunstall ed altri cittadini formarono un gruppo noto come i \"regolatori\" per vendicarne l'assassinio, dato che la giustizia era controllata da amici di Murphy e Dolan. Mentre i regolatori erano costituiti da dozzine di cowboy americani e messicani, i principali tredici furono noti come \"corazzata\" (\"iron clad\"), composta da McCarty, Richard \"Dick\" Brewer, Frank McNab, Doc Scurlock, Jim French, John Middleton, George Coe, Frank Coe, Jose Chavez y Chavez, Charlie Bowdre, Tom O'Folliard, Fred Waite (un Chickasaw) e Henry Newton Brown.\nI regolatori cercarono di catturare i membri di posse comitatus dello sceriffo che avevano ucciso Tunstall. Dopo che i regolatori furono ricevuti dal giudice di pace della contea con Constable Martinez, cercarono di seguire l'iter di legge emanando ordini di arresto per gli assassini. Lo sceriffo Brady arrest\u00f2 ed imprigion\u00f2 Martinez ed i suoi sostituti. Furono rilasciati e si misero alla ricerca degli assassini di Tunstall. Trovarono Buck Morton, Dick Lloyd e Frank Baker nei pressi di Rio Pe\u00f1asco. Morton si arrese dopo una sparatoria durata 8\u00a0km a condizione che lui ed il suo collega sceriffo Frank Baker, sarebbero stati riportati vivi a Lincoln. Il capitano dei regolatori Dick Brewer gli garant\u00ec la cosa, ma gli altri regolatori insistettero per uccidere i prigionieri. William McCloskey, anch'esso amico di Morton, si oppose.\nMassacro di Blackwater.\nIl 9 marzo 1878, terzo giorno del viaggio di ritorno verso Lincoln, i regolatori uccisero McCloskey, Morton e Baker alle pendici del Capitan lungo il fiume Blackwater. Affermarono che Morton aveva ucciso McCloskey ed aveva cercato di fuggire con Baker, obbligandoli ad ucciderli. In pochi credettero alla storia, dato che sembrava improbabile che Morton avrebbe ucciso l'unico suo amico nel gruppo. Dato che i corpi di Morton e Baker furono ritrovati con undici fori di proiettili ognuno, uno per ogni regolatore, Utley crede che questi li abbiano uccisi, sparando anche a McCloskey che si era opposto alla cosa. Nolan afferma che Morton si prese dieci proiettili, mentre Baker fu colpito cinque volte. Lo stesso giorno gli altri due assassini di Tunstall, Tom Hill e Jesse Evans, furono colpiti da proiettili durante un tentativo di furto di pecore nei pressi di Tularosa. Hill mor\u00ec ed Evans fu gravemente ferito. Mentre Evans si trovava a Fort Stanton per le cure mediche, fu arrestato per un vecchio mandato federale.\nUccisione di William Brady.\nLo sceriffo Brady chiese aiuto al procuratore generale territoriale Thomas Benton Catron per mettere fine a questa \"anarchia\". Catron gir\u00f2 la richiesta al governatore territoriale Samuel B. Axtell, il quale decise che John Wilson, giudice di pace, era stato nominato illegalmente dai commissari della contea. Wilson aveva ricevuto i regolatori ed aveva emanato l'ordine di arresto per gli assassini di Tunstall. Il decreto di Axtell fece s\u00ec che le azioni dei regolatori, rispettose della legge, fossero diventate illegali.\nIl 1\u00ba aprile 1878 i regolatori French, McNab, Middleton, Waite, Brown e Billy the Kid fronteggiarono Brady ed i suoi uomini nella strada principale di Lincoln. Brady mor\u00ec a causa di almeno dodici ferite da proiettile. Anche il vice sceriffo George W. Hindman fu ferito mortalmente. McCarty e French uscirono allo scoperto per raggiungere il corpo di Brady, forse per prendere il mandato di arresto per McSween o per recuperare il fucile di McCarty che Brady aveva trattenuto da un arresto precedente. Un vice sceriffo sopravvissuto, Billy Matthews, fer\u00ec entrambi con un solo proiettile.\nBattaglia di Blazer's Mill.\nTre giorni dopo le uccisioni di Brady e Hindman i regolatori si diressero a sudovest dalla zona nei dintorni di Lincoln, raggiungendo Blazer's Mill, una segheria e trading post che riforniva di carne gli Apache Mescaleros. Giunsero dal ranchero Buckshot Roberts, inserito nell'elenco delle persone da arrestare per l'omicidio di Tunstall. Nella sparatoria che segu\u00ec i regolatori ferirono mortalmente Roberts.\nSparatoria a ranch Fritz.\nDopo la morte di Brewer i regolatori nominarono McNab come loro capitano. Il 29 aprile 1878 lo sceriffo Peppin stava organizzando una milizia comprendente la banda di Jesse Evans ed i Seven Rivers Warriors. Scoppi\u00f2 una sparatoria tra loro ed i regolatori McNab, Saunders e Frank Coe presso ranch Fritz. McNab mor\u00ec nello scontro, mentre Saunders fu gravemente ferito e Frank Coe fu catturato.\nIl giorno dopo i membri dei Seven Rivers Tom Green, Charles Marshall, Jim Patterson e John Galvin furono uccisi a Lincoln, ma non fu mai dimostrato che furono i regolatori a sparare. Frank Coe fugg\u00ec poco dopo la cattura, si dice grazie all'aiuto del vice sceriffo Wallace Olinger che gli diede una pistola.\nIl giorno dopo la morte di McNab i regolatori noti come \"corazzata\" si arroccarono nella citt\u00e0 di Lincoln, ingaggiando una sparatoria con gli uomini di Dolan e con la cavalleria statunitense. \"Dutch Charley\" Kruling, un uomo di Dolan, fu ferito da un colpo di fucile sparato da George Coe. Sparando alle truppe governative, i regolatori si guadagnarono dei nuovi nemici. Il 15 maggio i regolatori catturarono un membro dei Seven Rivers, Manuel Segovia, che si credeva fosse colui che aveva sparato a McNab. Gli spararono durante quella che fu, dissero, un tentativo di fuga. Nel periodo in cui fu ucciso Segovia la \"corazzata\" acquis\u00ec un nuovo membro, un giovane mandriano texano di nome Tom O'Folliard.\nBattaglia di Lincoln.\nLo scontro inizi\u00f2 nel pomeriggio del 15 luglio 1878, quando i regolatori furono circondati a Lincoln in due diversi luoghi: la casa di McSween ed il negozio di Ellis. Ad affrontarli c'erano Dolan, Murphy ed i Seven Rivers. Nel negozio di Ellis c'erano asserragliati Scurlock, Bowdre, Middleton, Frank Coe e molti altri. Circa 20 regolatori messicani, guidati da Josefita Chavez, si trovavano attorno alla citt\u00e0. Nella casa di McSween c'erano Alex McSween e la moglie Susan, Billy the Kid, Henry Brown, Jim French, Tom O'Folliard, Jose Chavez y Chavez, George Coe ed una dozzina di vaqueros messicani.\nIl pomeriggio del 19 luglio intervennero dei soldati dell'esercito, che diedero fuoco alla casa. Quando le fiamme infuriarono e cadde la notte, a Susan McSween, ad altre donne ed a cinque bambini fu concesso di uscire dalla casa senza pericoli, mentre gli uomini all'interno continuavano a combattere il fuoco. Alle 21:00 gli uomini rimasti all'interno uscirono dall'uscita sul retro. Jim French usc\u00ec per primo, seguito da Billy the Kid, O'Folliard e Jose Chavez y Chavez. Gli uomini di Dolan li videro correre ed aprirono il fuoco, uccidendo Harvey Morris, il socio di McSween. Alcuni soldati si portarono sul retro per catturare le persone uscite, quando scoppi\u00f2 una sparatoria ravvicinata. Alexander McSween ed il Seven Rivers Bob Beckwith morirono. Tre altri regolatori messicani fuggirono approfittando della confusione, per poi riunirsi alla \"corazzata\" poco lontano.\nConseguenze.\nLa guerra della contea di Lincoln non fece altro che aumentare la tensione nella zona. I regolatori sopravvissuti, soprattutto Billy the Kid, divennero dei fuggitivi. Gradualmente i suoi compari seguirono ognuno il proprio destino, e lui cavalc\u00f2 con Bowdre, O'Folliard, Dave Rudabaugh e pochi altri con i quali si dedic\u00f2 ai furti di bestiame e ad altri crimini. Alla fine lo sceriffo Pat Garrett e la sua milizia trovarono ed uccisero O'Folliard, Bowdre e, nel luglio 1881, anche \"the Kid\". I tre furono sepolti a Fort Sumner.\nMurphy mor\u00ec di cancro il 20 ottobre 1878 all'et\u00e0 approssimativa di 47 anni. Susan McSween assunse l'avvocato Huston Chapman per citare in tribunale Dolan e gli altri, oltre a cercare l'amnistia per i regolatori. Il 18 febbraio 1879, un anno dopo l'uccisione di Tunstall, Evans e Billy Campbell uccisero Chapman per poi fuggire dal territorio. Anche questo omicidio fu attribuito a Dolan, anche se il suo coinvolgimento non fu mai provato. Dolan fu incriminato per l'omicidio di Tunstall, ma fu poi assolto. In seguito acquist\u00f2 tutte le propriet\u00e0 di Tunstall prima di morire nel suo ranch nel 1898, all'et\u00e0 di 49 anni. Susan McSween acquist\u00f2 molto terreno negli anni che seguirono la guerra della contea di Lincoln, e vi cre\u00f2 un ranch a Three Rivers. A met\u00e0 degli anni 1890 il suo ranch era il pi\u00f9 esteso del territorio. Possedeva tra i 3000 ed i 5000 capi di bestiame, e mor\u00ec ricca il 3 gennaio 1931 ad 85 anni."}
{"id": "4990390", "revid": "1632387", "url": "https://it.wikipedia.org/wiki?curid=4990390", "title": "Souvenirs (The Gathering)", "text": "Souvenirs \u00e8 il settimo album discografico in studio del gruppo musicale rock olandese dei The Gathering, pubblicato nel 2003.\nIl disco.\nIl disco \u00e8 stato pubblicato in maniera indipendente attraverso l'etichetta Psychonaut Records, fondata dal gruppo nel 1999. Si tratta quindi del primo disco del gruppo dopo l'addio alla Century Media Records. \nL'album \u00e8 stato registrato ad Amsterdam tra il 2002 e il 2003 con l'ausilio di Zlaya Hadzich. Si tratta inoltre dell'ultimo album a cui ha preso parte il bassista Hugo Prinsen Geerligs."}
{"id": "4990392", "revid": "287204", "url": "https://it.wikipedia.org/wiki?curid=4990392", "title": "Bertrand Kai", "text": ""}
{"id": "4990402", "revid": "1632387", "url": "https://it.wikipedia.org/wiki?curid=4990402", "title": "Home (The Gathering)", "text": "Home \u00e8 l'ottavo album discografico in studio del gruppo musicale rock olandese dei The Gathering, pubblicato nel 2006.\nIl disco.\nIl disco \u00e8 stato registrato tra la fine del 2005 e i primi mesi del 2006 nei Paesi Bassi. Inoltre \u00e8 stato pubblicato nell'aprile del 2006 dalla Sanctuary Records attraverso la label associata Noise Records. In Nord America l'album \u00e8 uscito per l'etichetta The End Records.\nSi tratta dell'ultimo disco in cui \u00e8 presente il contributo della vocalist e autrice Anneke van Giersbergen e allo stesso tempo il primo a cui ha partecipato la nuova bassista Marjolein Kooijman."}
{"id": "4990403", "revid": "767487", "url": "https://it.wikipedia.org/wiki?curid=4990403", "title": "Poulidor Toto", "text": "Carriera.\nHa esordito con la Nazionale neocaledoniana nel 2007, giocando 8 incontri e segnando 3 gol, sino all'anno successivo."}
{"id": "4990404", "revid": "697352", "url": "https://it.wikipedia.org/wiki?curid=4990404", "title": "Vladimir Ivanovi\u010d Voronin", "text": "Nel 1932 comand\u00f2 la spedizione del rompighiaccio sovietico \"Sibirjakov\" intraprendendo con successo per la prima volta la rotta del mare del Nord senza svernamento.\nBiografia.\nNato, nel 1890 (il 5 o il 17 ottobre), nel villaggio di Sumskij Posad, che si trova attualmente nel Belomorskij rajon della Repubblica di Carelia, si diplom\u00f2 nel 1916 presso l'istituto nautico di Arcangelo (che porta ora il suo nome). Comandante della flotta rompighiaccio sovietica, esploratore polare, ha partecipato a numerose spedizioni nell'Artico sovietico.\nHa partecipato con il \"G. Sedov\" alla ricerca della spedizione di Umberto Nobile (nel 1928). Ha esplorato la Terra di Francesco Giuseppe e la Severnaja Zemlja (1929-1930). \u00c8 stato al comando del \n\u010celjuskin nella drammatica spedizione del 1933-34 e comandante del rompighiaccio \"Ermak\" (1934-38). Nell'autunno del 1938 sul rompighiaccio \"Iosif Stalin\" ha raggiunto le alte latitudini dell'oceano Artico per soccorrere il \"Sedov\" alla deriva. \u00c8 stato sullo \"Stalin\" anche durante la seconda guerra mondiale. Nel 1946-47, comandava la baleniera \"Slava\". \u00c8 stato deputato del Soviet Supremo dell'URSS dal 1946 al 1950. \u00c8 stato insignito con la pi\u00f9 alta onorificenza dell'Unione Sovietica: l'Ordine di Lenin.\nLa spedizione del \"Sibirjakov\".\nIl \"Sibirjakov\" salp\u00f2 da Arcangelo il 28 giugno 1932; attravers\u00f2 il mare di Kara e si diresse verso il mare di Laptev percorrendo una via inesplorata a nord della Severnaja Zemlja. Nel mese di settembre l'albero di trasmissione si ruppe e la nave and\u00f2 alla deriva per 11 giorni. Tuttavia, il \"Sibirjakov\" utilizzando le vele arriv\u00f2 allo stretto di Bering nel mese di ottobre. Raggiunse il porto giapponese di Yokohama, in 65 giorni, dopo aver percorso pi\u00f9 di 2500 miglia nei mari artici. Fu considerata come una prodezza eroica dei marinai sovietici: il capo della spedizione Otto Schmidt e il capitano Voronin furono ricevuti con molti onori al loro ritorno in Russia. Il rompighiaccio \"Sibirjakov\" continu\u00f2 ad essere in servizio fino a quando fu affondato nel 1942, dopo una lotta impari con l'incrociatore pesante tedesco \"Admiral Scheer\" durante l'Operazione Wunderland nella seconda guerra mondiale.\nLa spedizione del \"\u010celjuskin\".\nIl compito della spedizione fu quello di verificare la possibilit\u00e0 di percorrere con una nave non rompighiaccio la rotta marittima del Nord in una sola stagione. Nel luglio 1933 il \"\u010celjuskin\" salp\u00f2 da Leningrado salutato da una grande folla, ma nel mese di settembre rimase bloccato dalla banchisa nel mare dei \u010cuk\u010di vicino all'isola di Kolju\u010din. L'equipaggio lavor\u00f2 duramente per una settimana per liberare la nave dal ghiaccio, ma poi rest\u00f2 di nuovo bloccata e trascinata alla deriva verso lo stretto di Bering. Alla fine di novembre fu evidente che il \"\u010celjuskin\" non sarebbe riuscito a liberarsi dalla banchisa e avrebbe dovuto svernare nel mare dei \u010cuk\u010di. La nave, stretta da grandi lastroni di ghiaccio rischiava il naufragio. Furono scaricate le apparecchiature dalla nave e allestito un campo a poppa della nave, ma le crepe che si formavano nella banchisa li costrinsero a risalire. Il \"\u010celjuskin\" and\u00f2 alla deriva per due mesi a est dell'isola di Wrangel finch\u00e9 l'enorme pressione esercitata dai ghiacci non schiacci\u00f2 la carena. Il comandante Voronin, Otto Schmidt e l'intero equipaggio dovettero abbandonare la nave. Era il 13 febbraio 1934. Ci fu un solo disperso che affond\u00f2 con la nave: il giovane economo Boris G. Mogilevi\u010d. I naufraghi allestirono un campo, conosciuto come \"campo Schmidt\", e rimasero in contatto radio con il villaggio di U\u0117len, sulla penisola dei Ciukci, il loro salvataggio fu quanto mai complesso e venne portato a termine con l'aiuto dell'aviazione, facendo base a capo Vankarem. Le prime ad essere messe in salvo dal pilota Anatolij Ljapidevskij furono 10 donne e 2 bambine, il 5 marzo, i voli di soccorso ripresero il 7 aprile e si conclusero il giorno 13, a due mesi dal naufragio, con il salvataggio delle ultime sei persone, tra cui il cap. Voronin."}
{"id": "4990408", "revid": "1564499", "url": "https://it.wikipedia.org/wiki?curid=4990408", "title": "Rally Puglia e Lucania", "text": "Il Rally Puglia e Lucania \u00e8 una competizione regolaristica auto-motociclistica organizzata per la prima volta nel 1965 dall'Automobile Club di Bari ed ha impegnato, nella quasi totalit\u00e0 delle 32 edizioni, esclusivamente le strade in asfalto ed in terra della province di Bari, di Foggia, di Matera e di Potenza.\nStoria.\nNel 2014 la gara, che ha compiuto 50 anni, ha visto le prime 10 edizioni essere organizzate dall'Automobile Club di Bari con validit\u00e0 per il Campionato Italiano Rally Mobil-Marlboro fino al 1983, dal 1992 al 2010 \u00e8 stata la Scuderia Japigia - Bari a rilevare la struttura organizzativa ed il nome della gara che, ripartendo da zero, ha avuto validit\u00e0 per il Campionato Rally di Zona prima di passare (dal 2001) alla specialit\u00e0 Rallye Tout Terrain, oggi Cross Country Rally, infine dal 2011 \u00e8 la Sports Marketing &amp; Management srl di Melfi che trasferisce definitivamente la sede logistica dell'evento in Basilicata.\nAd inizio 2015 la titolarit\u00e0 dell'organizzazione \u00e8 stata ceduta all'Automobile Club di Potenza al fine di evitare che M.W.OLIVA, responsabile dell'evento, si trovasse in condizioni tali da far nascere conflitti di interesse dato il suo incarico di Tutor della specialit\u00e0 Cross Country Rally; purtroppo l'AC PZ ne ha chiesto poi la cancellazione, cos\u00ec come nel 2016 anche per l'improvviso decesso del proprio Presidente, il Dott.Francesco SOLIMENA.\nIl nuovo Presidente dell'AC PZ, Avv.Moni BEVILACQUA, ha successivamente reso la titolarit\u00e0 dell'evento a M.W.OLIVA, di fatto organizzatore del Rally Puglia &amp; Lucania dal 1992.\nLa competizione \u00e8 quindi stata inizialmente valevole per il Campionato Italiano Rally fino al 1983, per il Campionato Rally di Zona (centro-sud) dal 1992 al 2000, per il Campionato Italiano Rallye Tout Terrain/Cross Country Rally dal 2001 ad oggi, ma dal 2004 al 2010 \u00e8 stata anche valida per il Campionato Europeo ed Italiano Baja delle Federazioni Motociclistiche Europea ed Italiana e, infine dal 2008 ad oggi per i Trofei F.I.A.-C.E.Z. (Zona Centrale Europea).\nStoricamente si ricorda che alle prime due edizioni, 1965 e 1966, partecip\u00f2 Sandro Munari, che ancora svolgeva il ruolo di navigatore in coppia con Alfonso Cavallari, e che, dopo la vittoria del 1966 con l'Alfa Romeo GTA (l'Alfa Romeo decise infatti di impegnarsi nei rally, ma l'esperienza pur vittoriosa dur\u00f2 poco), pass\u00f2 definitivamente alla guida delle Lancia, Fulvia HF e Stratos, aprendo cos\u00ec le pagine della lunga storia del marchio torinese nei Rally.\nLe prove speciali o settori selettivi, con l'eccezione di alcune edizioni degli anni novanta, quando il quartier generale della gara era ubicato all'interno della esposizione fieristica Expolevante in cui si svolgeva una prova spettacolo sui piazzali 48 e 52 tra foltissime ali di pubblico, erano tutti ricavati sulle tortuose strade provinciali dell'area del Basento (Comuni di Accettura, Grassano, Grottole, Ferrandina, Miglionico, Pisticci, Pomarico e Salandra) e del Bradanello (Irsina, Matera); successivamente solo in due edizioni, interrotte dalla creazione del Parco dell'Alta Murgia, fu impegnato il Poligono Militare di Torre di Nebbia, tra Gravina e Castel del Monte, per poi definitivamente migrare in provincia di Potenza, interessando solo tratturi e strade in terra della Sellata e del Vulture-Melfese, con una piccola e saltuaria puntata nei comuni foggiani di Candela e Rocchetta Sant'Antonio."}
{"id": "4990410", "revid": "200568", "url": "https://it.wikipedia.org/wiki?curid=4990410", "title": "Grignaghe", "text": "Grignaghe \u00e8 una frazione montana del comune di Pisogne, in bassa Val Camonica, provincia di Brescia. La frazione di Grignaghe dista circa 10 chilometri dal capoluogo del comune di Pisogne di cui essa fa parte ed \u00e8 posto a un'altitudine di 909 m s.l.m.\nSecondo il Fontana il nome indicherebbe la ghiaia.\nLa piccola localit\u00e0 di Siniga, \u00e8 ritenuta da Alessandro Sina l'antica corte di Wuassaningo, citata in documenti. Vi \u00e8 una solida struttura medievale del XV e XVI secolo, che indica floridezza economica. La chiesa parrocchiale \u00e8 di San Michele Scutum: Barb\u00f2toi."}
{"id": "4990411", "revid": "1632387", "url": "https://it.wikipedia.org/wiki?curid=4990411", "title": "The West Pole", "text": "The West Pole \u00e8 il nono album discografico in studio del gruppo musicale rock olandese dei The Gathering, pubblicato nel 2009.\nIl disco.\nSi tratta del primo album a cui partecipa la nuova vocalist e frontwoman Silje Wergeland, che ha sostituito Anneke van Giersbergen e che aveva gi\u00e0 fatto parte del gruppo Octavia Sperati. In questo album inoltre sono presenti alcune collaborazioni: quella con la cantante olandese Anne van den Hoogen e quella con la messicana Marcela Bovio (Stream of Passion).\nL'album \u00e8 stato pubblicato dalla Psychonaut e questo rappresenta un ritorno per il gruppo nei confronti dell'etichetta fondata dallo stesso gruppo nel 1999."}
{"id": "4990414", "revid": "767487", "url": "https://it.wikipedia.org/wiki?curid=4990414", "title": "Darkest Russia", "text": "Darkest Russia \u00e8 un film muto del 1917 diretto da Travers Vale.\nTrama.\nIlda Barosky, una ragazza ebrea il cui padre \u00e8 stato ucciso dai soldati russi, \u00e8 innamorata di Alexis Nazimoff, un giovane aristocratico che il padre vuole costringere a un matrimonio di convenienza con Olga, la figlia del'ambizioso Karischeff, il ministro della polizia. Alla festa di fidanzamento, a Ilda - che \u00e8 una violinista - viene chiesto di suonare un inno allo zar, ma la ragazza si rifiuta e, per punizione, viene frustata davanti a tutti. Alexis la salva dalla furia di suo padre e poi scrive una missiva a Karischeff, dove gli comunica la rottura del fidanzamento con sua figlia.\nIl ministro \u00e8 costretto alle dimissioni ma, per vendicarsi, l'ultimo decreto che firma \u00e8 quello che condanna Ilda e Alexis a dieci anni di lavori forzati in Siberia. In Siberia, i due condannati tentano la fuga ma vengono ripresi e condannati alla fucilazione. Sar\u00e0 l'intervento del conte Nazimoff, il padre di Alexis, che nel frattempo \u00e8 diventato ministro al posto di Karischeff, a salvarli quando arriver\u00e0 con la grazia. Di ritorno a casa, i due giovani ottengono finalmente la benedizione del conte alle loro nozze.\nProduzione.\nIl film fu prodotto dalla World Film, una compagnia gestita da William A. Brady, un impresario teatrale e produttore cinematografico che era anche padre di Alice Brady, la protagonista del film.\nDistribuzione.\nDistribuito dalla World Film, il film - presentato da William A. Brady - usc\u00ec nelle sale cinematografiche USA il 23 aprile 1917. In Portogallo, dove prese il titolo \"Nobreza Moscovita\", fu distribuito il 3 giugno 1919."}
{"id": "4990415", "revid": "1632387", "url": "https://it.wikipedia.org/wiki?curid=4990415", "title": "Disclosure (album)", "text": "Disclosure \u00e8 il decimo album discografico in studio del gruppo musicale rock olandese dei The Gathering, pubblicato nel 2012."}
{"id": "4990429", "revid": "1632387", "url": "https://it.wikipedia.org/wiki?curid=4990429", "title": "Afterwords (The Gathering)", "text": "Afterwords \u00e8 l'undicesimo album discografico in studio del gruppo musicale rock olandese dei The Gathering, pubblicato nel 2013."}
{"id": "4990430", "revid": "16758", "url": "https://it.wikipedia.org/wiki?curid=4990430", "title": "Massimo Fedrizzi", "text": "Carriera.\nGiocatore.\nCresciuto nell'HC Bolzano, ha giocato coi biancorossi in massima serie dal 1988 al 1993, con l'eccezione della stagione 1989-1990 giocata, sempre in serie A, coi Devils Milano.\nHa proseguito poi la sua carriera perlopi\u00f9 in seconda serie, con le maglie di HC Como, HC Chiavenna, HC Merano, EV Bozen 84 e SV Caldaro.\nAllenatore.\nDal 2006 \u00e8 entrato a far parte dello staff tecnico dell'EV Bozen 84. Negli otto anni in cui \u00e8 rimasto, ha ricoperto diversi ruoli: ha guidato le giovanili della societ\u00e0, ma anche la prima squadra (sia da allenatore in seconda che da primo allenatore, nella stagione 2011-2012, quando subentr\u00f2 dopo poche partite a Egon Schenk)\nHa guidato poi la squadra femminile, le EV Bozen Eagles, fin dalla nascita nel 2008: in sei anni (2008-2014) ha vinto cinque titoli italiani ed una EWHL.\nNel maggio del 2014 ha scelto di lasciare la squadra bolzanina.\nDal 2016 \u00e8 tornato ad allenare una squadra di club maschile, l'Hockey Club Varese.\nNel 2018-2019 ha allenato l'HC Ambr\u00ec Piotta Girls, che ha portato alla vittoria della serie D svizzera femminile ed hai quarti di finale nella coppa nazionale. I buoni risultati ottenuti gli valsero la chiamata da parte delle Lugano Ladies, nella massima serie femminile svizzera, per sostituire Marzio Brambilla. Venne confermato anche per il 2020-2021, ma sua seconda stagione dur\u00f2 tuttavia solo tre incontri, due vittorie e una sconfitta: ad ottobre venne esonerato e sostituito dal suo assistente, Vasco Soldini.\n\u00c8 attivo anche a livello federale: dal 2011 allena la nazionale azzurra femminile Under-18; \u00e8 stato assistente allenatore della nazionale femminile maggiore (2011-2014), della quale ha poi assunto la guida nell'estate del 2019 pur non lasciando l'Under-18."}
{"id": "4990433", "revid": "16758", "url": "https://it.wikipedia.org/wiki?curid=4990433", "title": "Max Fedrizzi", "text": ""}
{"id": "4990440", "revid": "567822", "url": "https://it.wikipedia.org/wiki?curid=4990440", "title": "Operation Proposal", "text": ""}
{"id": "4990441", "revid": "76963", "url": "https://it.wikipedia.org/wiki?curid=4990441", "title": "Deniz Akdeniz", "text": "Biografia.\nAkdeniz ha origini turche; i suoi genitori (il padre Atilla \u00e8 docente universitario alla Universit\u00e0 di Melbourne, la madre Aysel \u00e8 una ricercatrice biochimica) emigrarono da Smirne nel 1987. Nel 2016 entra a far parte del cast della sesta stagione di \"C'era una volta\" interpretando il ruolo di Aladdin."}
{"id": "4990446", "revid": "533647", "url": "https://it.wikipedia.org/wiki?curid=4990446", "title": "Pietro Capizzi", "text": "Incarichi ricoperti.\nVenne eletto vescovo di Campagna il 16 settembre 1932, per poi essere consacrato nella cattedrale di Caltanissetta l'8 gennaio 1933 dal vescovo Giovanni Jacono.\nIl 12 agosto 1937 venne nominato vescovo di Caltagirone, prendendo possesso della diocesi il 5 dicembre 1937. Vi rinunci\u00f2 dopo 23 anni, l'11 novembre 1960, a causa dell'et\u00e0 avanzata. Ha svolto il ruolo di amministratore apostolico della diocesi nel periodo di vacanza della sede.\n\u00c8 stato arcivescovo titolare di Amorio dal novembre 1960 fino alla morte, sopraggiunta nel luglio 1961.\nGenealogia episcopale.\nLa genealogia episcopale \u00e8:"}
{"id": "4990452", "revid": "287204", "url": "https://it.wikipedia.org/wiki?curid=4990452", "title": "Gosh\u016bsh\u014d-sama Ninomiya-kun", "text": " \u00e8 una serie di light novel giapponese realizzata da Daisuke Suzuki, con illustrazioni di Ky\u014drin Takanae. La serie \u00e8 pubblicata dalla Fujimi Shob\u014d sotto l'etichetta della Fujimi Fantasia Bunko a partire da aprile 2005. Una serie manga realizzata sempre da Daisuke Suzuki ha iniziato ad essere serializzata nell'ottobre 2007 sulla rivista della Fujimi Shobo, \"Monthly Dragon Age\". Un adattamento animato della AIC Spirits \u00e8 stato trasmesso in Giappone da ottobre a dicembre 2007.\nTrama.\nShungo Ninomiya \u00e8 uno studente delle scuole superiori un po' fuori dal comune; oltre agli studi, \u00e8 stato formato da sua sorella Ryoko per essere il miglior mercenario sulla piazza. La loro nuova missione trover\u00e0 coinvolti Mayu e Mikihiro Tsukimura, fratello e sorella, la cui peculiarit\u00e0 sta nel possedere i poteri di succube. Ma un problema affligge Mayu, ella infatti soffre di androfobia (paura del sesso maschile). Il nuovo obbiettivo di Shungo sar\u00e0 quello di aiutare a superare la paura di Mayu e proteggerla dagli uomini che, il suo potere di succube attrae involontariamente. Oltre a diventare strumento di vari \u201cesperimenti sociali\u201d insieme a Mayu a causa di sua sorella Ryoko, Shungo si trover\u00e0 contro, per via della popolarit\u00e0 di Mayu a scuola, le mire della presidentessa del consiglio studentesco, Reika H\u014dj\u014d, ad aggravarne il compito."}
{"id": "4990461", "revid": "104458", "url": "https://it.wikipedia.org/wiki?curid=4990461", "title": "Dominik Schwaiger", "text": "Biografia.\nAttivo in gare FIS dal dicembre del 2006, Schwaiger ha esordito in Coppa Europa l'11 febbraio 2010 in slalom gigante, senza completare la prova, e in Coppa del Mondo il 23 ottobre 2011 a S\u00f6lden nella medesima specialit\u00e0, senza riuscire a qualificarsi per la seconda manche.\nIl 3 dicembre 2013 ha conquistato il suo primo podio in Coppa Europa giungendo 2\u00ba nello slalom gigante disputato a Kl\u00f6vsj\u00f6/Vemdalen in Svezia, alle spalle del francese Fran\u00e7ois Place. Ai Mondiali di \u00c5re 2019, sua prima presenza iridata, \u00e8 stato 25\u00ba nella discesa libera, 15\u00ba nel supergigante e 35\u00ba nella combinata; ai successivi Mondiali di Cortina d'Ampezzo 2021 si \u00e8 classificato 22\u00ba nella discesa libera e non ha completato il supergigante e ai XXIV Giochi olimpici invernali di , suo esordio olimpico, non ha completato la discesa libera.\nPalmar\u00e8s.\nSouth American Cup.\nSouth American Cup - vittorie.\nLegenda:\nDH = discesa libera"}
{"id": "4990462", "revid": "1391549", "url": "https://it.wikipedia.org/wiki?curid=4990462", "title": "Vicki Myron", "text": "Biografia.\nVicki Myron \u00e8 nata a Spencer, nell'Iowa ed \u00e8 cresciuta in una fattoria a sud di Moneta, una citt\u00e0 non pi\u00f9 esistente. Diplomatasi presso la Hartley Iowa High School, Vicki si \u00e8 poi trasferita a Mankato dove si \u00e8 sposata ed ha avuto una figlia, Jodi.\nNonostante fosse sofferente di vari problemi di salute, si \u00e8 laureata presso l'Emporia State University nel Kansas.\nNel 1982 Vicki ha fatto ritorno a Spencer ed ha iniziato a lavorare nella biblioteca locale. Nel 1987 \u00e8 diventata bibliotecaria capo, carica che ha ricoperto per 25 anni fino al suo ritiro avvenuto dopo la morte di Dewey, un gatto adottato dai bibliotecari nel 1988.\nAttualmente vive a Spencer. La prima edizione del suo libro \"Io e Dewey\" venne pubblicata nel 2008, due anni dopo la morte del gatto."}
{"id": "4990464", "revid": "265038", "url": "https://it.wikipedia.org/wiki?curid=4990464", "title": "Coppa di Francia (hockey su pista)", "text": "La Coppa di Francia di hockey su pista \"(fr.: Coupe de France de rink hockey)\" \u00e8 il secondo torneo in ordine di importanza dopo il Campionato francese di hockey su pista istituito ed organizzato dalla Federazione di pattinaggio della Francia. Le squadre che vantano il maggior numero di coppe vinte sono il e il con 6 trofei.\nFormula.\nIl torneo prevede la disputa di due/tre turni di qualificazione; a seguire, con l'ingresso nel torneo delle squadre di Nationale 1 vengono disputati gli ottavi di finale e i quarti di finale con la formula dell'eliminazione diretta tramite partite di andata e ritorno.\nLe vincenti dei quarti di finale disputano le final four per l'assegnazione del torneo in un'unica sede."}
{"id": "4990467", "revid": "83531", "url": "https://it.wikipedia.org/wiki?curid=4990467", "title": "Lori Nix", "text": " Nota a livello internazionale per la costruzione e fotografia di diorami dal soggetto catastrofico.\nBiografia.\nHa frequentato la Truman State University dove ha studiato Fotografia, Ceramica e Storia dell'Arte. Successivamente ha frequentaton l'Ohio University ottenendo un master in Fotografia. Nel 1999 si trasferisce a New York dove risiede tuttora assieme alla sua compagna, Kathleen Geerber. Attualmente \u00e8 partener della \"Jam Edition Inc.\", studio di fotoritocco e stampa digitale a Manhattan.\nDiorama.\nLavorazione.\nHa iniziato la creazione di diorama dopo aver lasciato l'universit\u00e0, sfruttando il piano della cucina del suo appartamento; prima d'allora, durante gli studi, creava installazioni della grandezza di una camera, ponendo se stessa al centro, con il chiaro intento di citare le opere di Cindy Sherman. Nix attribuisce a molti fattori la decisione di convergere sui diorama: il piacere di lavorare con le mani, l'impossibilit\u00e0 di viaggiare per limiti economici (nei primi tempi, esaurite le spese, le restavano solo 25$ la settimana), comodit\u00e0 nel rimanere a casa e, ovviamente, una maggiore autonomia creatrice.\nLori Nix comincia ogni lavoro costruendo la struttura architettonica portante del set e Kathleen, seguendo le indicazioni dell'artista, inizia la colorazione e i processi di lavaggio che serviranno a dare l'impressione di invecchiato e sporco. La compagna si occupa anche dei particolari in piccolo, ovvero gli oggetti contenuti nella stanza; altri oggetti in miniatura sono, invece, semplicemente comprati gi\u00e0 realizzati. Tra i materiali utilizzati ci sono fogli di schiuma, cartone, gesso, colla e vernice; vengono preferiti sempre materiali di facile reperimento in citt\u00e0.\nLa stanza viene creata a partire dalla posizione della macchina fotografica, la quale non mai spostata. Le luci che la illuminano possono richiedere da quattro a dodici flash.\nLa scala del modellino \u00e8 solitamente 1:6 o 1:8, anche se non tutti gli oggetti posti dentro al set rispettano una proporzione certosina e possono essere \u201cimprovvisati\u201d e fuoriscala. A volte pu\u00f2 anche adattare la scala a qualche oggetto esterno che l'ha particolarmente colpita, come \u00e8 capitato con un mini-piano Majestic. Le dimensioni del set vanno solitamente dal 50x60 cm per arrivare sino a grandezze di 182\u00a0cm.\nLo scatto avviene su pellicola Kodak \"Portra\" 8x10 che stampa in formato molto grande (da 30x40 cm fino a 50x75 cm): Lory Nix non si serve assolutamente di fotocamere digitali e sviluppa tutto in una sua personale camera oscura. I fogli di pellicola sono comunque modificati da lei manualmente con marcature, allineamenti degli angoli, ecc. Esegue molti scatti e molte modifiche, sicch\u00e9 la realizzazione del negativo finale pu\u00f2 richiedere anche una settimana.\nLa scelta di fotografare su pellicola \u00e8 dovuta alla ricerca di una risoluzione molto alta, non ottenibile da una macchina fotografica digitale. Inoltre, dato il costo oneroso della pellicola (circa 10$ per foglio), l'artista si sente disciplinata alla perfezione.\nI diorami richiedono un tempo di costruzione molto lungo, da uno a quindici mesi: difatti, Nix non porta avanti mai pi\u00f9 di due, tre progetti alla volta.\nIspirazione catastrofica.\nL'ispirazione per le opere le viene dall'osservazione dell'ambiente che le \u00e8 intorno; in particolare, \u00e8 stata influenzata dai luoghi della sua infanzia in Kansas e, quindi, da un paesaggio costantemente colpito da disastri di natura climatica (tornadi, inondazioni, bufere di neve e siccit\u00e0), dai quali, per\u00f2, non \u00e8 mai stata spaventata. Ha contribuito al culto per un set catastrofico anche, sempre durante gli anni della sua infanzia, il cinema distopico degli anni settanta, soprattutto Il Pianeta delle scimmie, L\u2019inferno di cristallo, Airport '75, Terremoto, La fuga di Logan, ecc. Ulteriore ispirazione le giunge dalla citt\u00e0 di New York e, difatti, possiede molti libri sulla sua architettura urbana. Afferma, inoltre, di essere completamente affascinata dal tema dell'Apocalisse.\nSviluppa solitamente le sue idee durante la tratta metropolitana pendolare Brooklyn-Manhattan del mattino, rimanendo influenzata anche dalla luce che la inonda all'uscita dei vagoni sul ponte di Manhattan.\nLe immagini nascono in serie, data la preferenza dell'artista di lavorare narrativamente.\nLa narrazione che c'\u00e8 dietro ha come costante la desolazione dei luoghi della cultura e della economia della civilt\u00e0 odierna, entro cui, per\u00f2, la vita non ha cessato di esistere, grazie alla lenta irruzione della flora e della fauna. Cosa abbia portato alla scomparsa della umanit\u00e0 non \u00e8 indicato dall'artista che ne lascia l'ipotesi allo spettatore, il quale \u00e8, cos\u00ec, incentivato a riconsiderare la sua posizione e azione nel mondo e come esse possono influenzare il futuro dell'umanit\u00e0."}
{"id": "4990474", "revid": "832642", "url": "https://it.wikipedia.org/wiki?curid=4990474", "title": "Theodor Rudolph Carl Clewing", "text": ""}
{"id": "4990481", "revid": "38427", "url": "https://it.wikipedia.org/wiki?curid=4990481", "title": "Geometria conforme", "text": "In matematica, la geometria conforme \u00e8 la geometria delle trasformazioni del piano che lasciano invariati gli angoli. In due dimensioni reali, la geometria conforme \u00e8 precisamente la geometria della superficie di Riemann. Nel caso di pi\u00f9 dimensioni si pu\u00f2 riferire allo studio delle funzioni di trasformazione conforme di spazi piatti (come lo spazio euclideo o le sfere), o, pi\u00f9 comunemente, allo studio delle variet\u00e0 riemanniane o pseudo-riemanniane dotate di metriche in relazione tra loro mediante una trasformazione conforme (variet\u00e0 conformi). Lo studio delle variet\u00e0 piatte a volte \u00e8 chiamata anche \"geometria di M\u00f6bius\", ed \u00e8 una tipologia di geometria di Klein. Lo studio della geometria conforme ha numerose implicazioni nella fisica teorica e nella cosmologia.\nVariet\u00e0 conformi.\nUn gruppo di variet\u00e0 si dicono conformi se sono variet\u00e0 riemanniane o pseudo-riemanniano dotate di tensori metrici tra loro equivalenti, ossia tali per cui, indicando con formula_1 e formula_2 due di queste metriche\nformula_3\ndove formula_4 \u00e8 una funzione liscia reale definita sulle variet\u00e0 e chiamata fattore conforme. La classe di equivalenza costituita da tali metriche \u00e8 nota come metrica conforme o classe conforme, che pu\u00f2 essere considerata come una singola metrica definita a meno di un fattore conforme. Ci\u00f2 consente la trattazione di un problema matematico relativo a una variet\u00e0 selezionando una comoda metrica dalla classe conforme e applicando ad essa solo operazioni \"conformemente invarianti\" per arrivare alla soluzione.\nUna variet\u00e0 si definisce conformemente piatta se esiste una metrica piatta che la rappresenta, ossia se \u00e8 conforme a una variet\u00e0 piatta, la cui curvatura \u00e8 nulla."}
{"id": "4990483", "revid": "2056951", "url": "https://it.wikipedia.org/wiki?curid=4990483", "title": "LEGO City", "text": "LEGO City \u00e8 una serie LEGO che comprende diversi set incentrati su edifici tipici di una citt\u00e0, compresi i servizi di emergenza, aeroporti e siti di costruzione."}
{"id": "4990484", "revid": "1516087", "url": "https://it.wikipedia.org/wiki?curid=4990484", "title": "Mercedes-Benz G4", "text": "La Mercedes-Benz G4 \u00e8 una vettura realizzata dalla Mercedes-Benz nel 1934.\nSviluppo.\nIl veicolo venne sviluppato dalla casa tedesca per applicare ad una berlina di lusso le caratteristiche di mobilit\u00e0 un fuoristrada. Ne furono prodotti 57 esemplari, di cui oggi pare ne siano sopravvissuti pochissimi, esposti in musei, rimesse di capi di stato e ad uso cinematografico\nTecnica.\nCome propulsore venne scelto il Daimler-Benz M24 5.4 8 cilindri in linea dalla potenza da 100 cv abbinato ad un cambio manuale a 4 rapporti con trazione 6x4, riprendendo uno schema di trazione tipico di alcuni autoveicoli semicingolati esistenti gi\u00e0 nel primo conflitto mondiale. Ci\u00f2 permetteva il raggiungimento di una velocit\u00e0 massima di 68 km/h.\nPer migliorare le prestazioni sui terreni sconnessi, il G4 venne dotato di tre assali per un totale di sei ruote. Le sospensioni erano tutte su assale rigido e ammortizzatori semi-ellittici, e la trazione su entrambi gli assali posteriori. L'impianto frenante era costituito da freni idraulici."}
{"id": "4990487", "revid": "1573940", "url": "https://it.wikipedia.org/wiki?curid=4990487", "title": "Nycteris gambiensis", "text": "Nycteris gambiensis () \u00e8 un pipistrello della famiglia diffuso nell'Africa occidentale.\nDescrizione.\nDimensioni.\nPipistrello di piccole dimensioni, con la lunghezza totale tra 92 e 103\u00a0mm, la lunghezza dell'avambraccio tra 35 e 44\u00a0mm, la lunghezza della coda tra 45 e 55\u00a0mm, la lunghezza del piede tra 11 e 13\u00a0mm, la lunghezza delle orecchie tra 24 e 30\u00a0mm e un peso fino a 9\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono grigio-brunastro scuro, bruno-grigiastro o bruno-grigiastro scuro, mentre le parti ventrali sono leggermente pi\u00f9 chiare. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto, con l'estremit\u00e0 rotonda e un incavo sul bordo posteriore. Le membrane alari sono bruno-nerastre. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia in gruppi di circa 50 individui nelle cavit\u00e0 degli alberi, grotte, edifici abbandonati, capanne e case rurali.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nell'Africa occidentale, in Senegal, Gambia, Mali meridionale, Guinea-Bissau, Guinea occidentale, Costa d'Avorio, Ghana, Togo, Benin, Burkina Faso, Nigeria occidentale e Camerun sud-orientale.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"N.gambiensis\" come specie a rischio minimo (LC)."}
{"id": "4990495", "revid": "466539", "url": "https://it.wikipedia.org/wiki?curid=4990495", "title": "Il castello dei Pirenei (Magritte)", "text": "Il castello dei Pirenei (Le Ch\u00e2teau des Pyr\u00e9n\u00e9es) \u00e8 un dipinto (olio su tela, 200 \u00d7 145 cm) di Ren\u00e9 Magritte del 1959 situato nell'Museo d'Israele di Gerusalemme. Viene citata fra le opere pi\u00f9 note e rappresentative del pittore.\nVenne commissionata dall'avvocato e amico Harry Torczyner che, fra i vari soggetti proposti dall'artista, scelse quello di una roccia sormontata da un castello. L'enorme macigno dell'opera \u00e8 inoltre situato sopra un oceano mentre lo sfondo \u00e8 dominato da un cielo nuvoloso.\nSecondo quanto riportato in una delle numerose lettere scritte fra i due, Magritte dichiar\u00f2 che il quadro \"non \u00e8 esente da rigore, addirittura da durezza\" riferendosi all'atmosfera che si viene a determinare per la pittura precisa e omogenea. Secondo alcune testimonianze, l'opera sembra ispirarsi all'isola volante di Laputa apparsa ne \"I viaggi di Gulliver\".\nLa roccia dell'opera \u00e8 un riferimento \"alla permanenza e alla memoria che si contrappongono ad elementi mutevoli quali il mare\", sebbene secondo altre fonti simboleggi \"la speranza che domina sul mare scuro\"."}
{"id": "4990496", "revid": "110157", "url": "https://it.wikipedia.org/wiki?curid=4990496", "title": "Il buio del mare", "text": "Il buio del mare \u00e8 un romanzo in lingua italiana scritto da Ron Kubati.\nIl testo, originalmente intitolato \"Luca\", ha vinto il premio letterario \"Popoli in cammino\" nella sezione inediti.\nTrama.\nil protagonista \u00e8 un bambino, il cui nome non viene mai menzionato nel corso della narrazione.\nSuo padre da giovane era stato un proprietario terriero che, come molti, si era trasformato in kulak dal momento che i suoi terreni erano stati espopriati per devolverli alla collettivizzazione agricola.\nSi era quindi trasferito in citt\u00e0 ed aveva trovato lavoro presso un negozio di frutta e verdura. Un giorno viene accusato di avere un deficit e condotto al patibolo. Il figlio minore assiste all'impiccagione, poi alla settimana di lutto in cui la porta principale della casa viene lasciata aperta. Ogni volta che incontra qualcuno i passanti si sussurrano commenti e a scuola gli altri bambini lo prendono in giro, mentre le bambine lo evitano.\nPer farsi coraggio beve i liquori che compra il fratello maggiore e per evitare di ricevere la sberla quotidiana dalla madre al ritorno dal lavoro, la sera fa delle lunghe passeggiate, finch\u00e9 in una pineta trova una casa di legno e decide di entrare dalla finestra. \nIl proprietario \u00e8 un prete che ha lasciato il sacerdozio e che, meravigliato dal fatto di incontrare un bambino che si aggira da solo con il buio, lo porta in barca.\nIl giovane torna altre volte ed inizia ad aiutarlo con piccole mansioni, in cambio delle quali riceve da Anton dei pesci che porta a casa per il pranzo. A quel punto la madre, dopo molto tempo, gli d\u00e0 dei baci e gli augura di \"salvarsi\" se pu\u00f2.\nAnton, per aiutare i ribelli sulle montagne, inizia a collaborare con il Comandante, ma una sera quest'ultimo entra in casa, il bambino si rifugia in un ripostiglio e, quando la porta viene aperta, prende un fucile e spara senza pensare.\nIl Comandante muore, forse per mano di Anton a distanza, forse per un colpo del bambino. Il cadavere verr\u00e0 consegnato alle acque del mare, cos\u00ec come il bambino, ferito e addormentato, verr\u00e0 caricato su una barca dei ribelli e Anton gli dice che il suo nuovo nome sar\u00e0 Luca."}
{"id": "4990503", "revid": "92920", "url": "https://it.wikipedia.org/wiki?curid=4990503", "title": "Coppa dei Campioni 1994-1995 (hockey su pista)", "text": "La Coppa dei Campioni 1994-1995 \u00e8 stata la 30\u00aa edizione della massima competizione europea di hockey su pista riservata alle squadre di club. Il torneo ha avuto inizio il 23 febbraio e si \u00e8 concluso il 20 maggio 1995.\nIl titolo \u00e8 stato conquistato dall' per la terza volta nella sua storia."}
{"id": "4990506", "revid": "1610933", "url": "https://it.wikipedia.org/wiki?curid=4990506", "title": "Effetto Zeigarnik", "text": "L'effetto Zeigarnik, dal nome della psicologa lituana Bluma Zeigarnik, \u00e8 la tendenza a ricordare i compiti o le azioni incompiute o interrotte con maggior facilit\u00e0 di quelle completate.\nDescrizione.\nLa psicologa Bljuma Zeigarnik studi\u00f2 il fenomeno partendo dalle osservazioni dello psicologo gestaltiano e suo professore Kurt Lewin. Nel 1927 pubblic\u00f2 uno studio che descrive il fenomeno che prese il suo nome. Zeigarnik aveva notato che, in un ristorante affollato, un cameriere ricordava tutte le ordinazioni parzialmente eseguite, mentre non ricordava niente delle ordinazioni gi\u00e0 concluse. Per realizzare il suo studio la Zeigarnik affid\u00f2 a diversi soggetti una serie di 18-22 esercizi da completare (enigmi, giochi, problemi aritmetici). I soggetti alla fine dell'esperimento si ricordavano due volte di pi\u00f9 gli esercizi non conclusi rispetto a quelli completati con successo.\nL'effetto Zeigarnik descrive come la mente umana ha pi\u00f9 facilit\u00e0 a continuare un'azione gi\u00e0 cominciata e portarla a termine, piuttosto che dover affrontare un compito partendo da zero. Infatti, quando si incomincia un'azione si crea una motivazione per portarla a termine che rimane insoddisfatta se l'attivit\u00e0 viene interrotta. Sotto l'effetto di questa motivazione un compito interrotto rimane nella memoria meglio e pi\u00f9 profondamente di un'attivit\u00e0 completata.\nApplicazioni pratiche.\nL'effetto Zeigarnik \u00e8 il fenomeno psicologico alla base del funzionamento in narrativa del cliffhanger. Proprio sfruttando il meccanismo dell'effetto Zeigarnik, nelle telenovele gli episodi si interrompono con classici \"cliffhanger\", lasciando incompiuta la trama dell'episodio al fine di spronare lo spettatore a seguire l'episodio successivo."}
{"id": "4990515", "revid": "21880", "url": "https://it.wikipedia.org/wiki?curid=4990515", "title": "Dipsosaurus", "text": ""}
{"id": "4990516", "revid": "1573940", "url": "https://it.wikipedia.org/wiki?curid=4990516", "title": "Platyrrhinus guianensis", "text": "Platyrrhinus guianensis () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 54 e , la lunghezza dell'avambraccio tra 38 e , la lunghezza del piede tra 10 e , la lunghezza delle orecchie tra 16 e e un peso fino a .\nAspetto.\nLe parti dorsali sono marroni scure, pi\u00f9 chiare sulle spalle, con la base dei peli pi\u00f9 scura e con una striscia dorsale bianca brillante, che si estende dalla zona tra le spalle fino alla groppa, mentre le parti ventrali sono grigio scure. Il muso \u00e8 corto e largo. La foglia nasale \u00e8 ben sviluppata, lanceolata e gialla. Due strisce bianche sono presenti su ogni lato del viso, la prima si estende dall'angolo esterno della foglia nasale fino a dietro l'orecchio, mentre la seconda parte dell'angolo posteriore della bocca e termina alla base del padiglione auricolare. Le orecchie sono larghe, triangolari, ampiamente separate e con i margini marcati di giallo. Il trago \u00e8 piccolo, appuntito e giallo brillante. I piedi sono ricoperti densamente di lunghi peli brunastri. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori, con il margine libero densamente frangiato con peli giallastri e a forma di U rovesciata.\nBiologia.\nAlimentazione.\nSi nutre di frutta.\nRiproduzione.\nDanno alla luce un piccolo alla volta. Femmine gravide sono state catturate a gennaio, febbraio, aprile e settembre.\nDistribuzione e habitat.\nQuesta specie \u00e8 diffusa nella Guyana e nel Suriname.\nVive nelle foreste pluviali e nelle savane fino a 500 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4990529", "revid": "52076", "url": "https://it.wikipedia.org/wiki?curid=4990529", "title": "Sinkiang", "text": ""}
{"id": "4990536", "revid": "1543377", "url": "https://it.wikipedia.org/wiki?curid=4990536", "title": "Ryan Grant (giocatore di football americano)", "text": "Carriera professionistica.\nWashington Redskins.\nGrant fu scelto nel corso del quinto giro del Draft 2014 dai Washington Redskins. Debutt\u00f2 come professionista subentrando nella settimana 1 contro gli Houston Texans. La domenica successiva, contro i Jacksonville Jaguars, ricevette i primi 4 passaggi per 57 yard. La sua stagione da rookie si concluse con sette ricezioni per 68 yard, disputando tutte le 16 partite, di cui due come titolare.\nIndianapolis Colts.\nIl 14 marzo 2018, i Baltimore Ravens annunciarono l'intenzione di ingaggiare Grant con un contratto quadriennale del valore di 29 milioni di dollari. Tuttavia il giorno seguente fall\u00ec i test medici e rest\u00f2 free agent. Il 20 marzo 2018 firm\u00f2 un contratto di un anno per un valore di 5 milioni di dollari con gli Indianapolis Colts.. Termin\u00f2 la stagione 2018 con quattordici presenze (dieci da titolare), 35 ricezioni per 334 yard e un touchdown.\nOakland Raiders.\nIl 3 aprile 2019, Grant firm\u00f2 con gli Oakland Raiders."}
{"id": "4990543", "revid": "21880", "url": "https://it.wikipedia.org/wiki?curid=4990543", "title": "Bulbophyllum umbellatum", "text": "Bulbophyllum umbellatum \u00e8 una pianta della famiglia delle Orchidacee, originaria dell'Asia sud-orientale.\nDescrizione.\n\"B. umbellatum\" \u00e8 un'orchidea di piccole dimensioni, spesso minime, con crescita epifita. Presenta pseudobulbi distanziati 1 o 2 centimetri, di forma da ovoidale a largamente conica, rugosi, avvolti alla base da una guaina fibrosa, portanti al loro apice un'unica foglia picciolata, coriacea, di forma strettamente ellittica ad apice acuto.\nLa fioritura avviene in primavera, mediante una infiorescenza basale, sottile, lunga mediamente 20 centimetri, portante da 5 a 8 fiori riuniti in un'ombrella. I fiori sono grandi da 2 a 4 centimetri, profumati, bianchi maculati di rosso, e presentano sepali caratteristici: quello mediano \u00e8 di forma ovale ad apice acuto, mentre i 2 laterali sono pi\u00f9 allungati e rivolti verso il basso. I petali sono pi\u00f9 piccoli dei sepali e il labello \u00e8 sacciforme.\nDistribuzione e habitat.\nLa specie \u00e8 originaria dell'Asia sud-orientale, in particolare della catena dell'Himalaya, dello stato indiano di Assam e di Nepal, Bhutan, Myanmar, Thailandia, Cina meridionale e Vietnam.\nCresce epifita su alberi di foreste miste di conifere, spesso su alberi nani, nodosi e ricoperti di muschio, a quote comprese tra 1000 e 2200 metri sul livello del mare.\nTassonomia.\nSono note le seguenti variet\u00e0:\nColtivazione.\nQuesta pianta richiede in coltivazione esposizione a mezz'ombra, temperature calde tutto l'anno, all'epoca della fioritura occorre aumentare la temperatura e somministrare acqua."}
{"id": "4990551", "revid": "409265", "url": "https://it.wikipedia.org/wiki?curid=4990551", "title": "Associazione Calcio Terzigno 1964", "text": "LAssociazione Sportiva Dilettantistica A.C. Terzigno 1964, meglio nota come Terzigno, \u00e8 una societ\u00e0 calcistica italiana con sede a Terzigno, nella citt\u00e0 metropolitana di Napoli.&lt;br&gt;\nIl club vanta diciannove partecipazioni nel massimo campionato dilettantistico, il miglior risultato sportivo \u00e8 stato il secondo posto del campionato di Serie D 1999-2000.\nStoria.\nLa squadra \u00e8 stata fondata nel 1956 con la denominazione di \"A.C. Terzigno Calcio\". Fino al 1968, ha disputato campionati regionali e provinciali e nello stesso anno venne ripescato in Serie D e cambi\u00f2 denominazione in Associazione Calcio Terzigno. Il Terzigno venne nuovamente promosso in Serie D nel 1995 vincendo sia i play-off regionali che quelli nazionali, cambiando anche denominazione in Associazione Calcio Nuovo Terzigno e i colori sociali in rosso e nero in sostituzione dei precedenti giallo e blu. Nella stagione 2005-2006 \u00e8 arrivata al 14\u00ba posto e, dopo aver perso i play-out con il , \u00e8 retrocessa in Eccellenza dopo undici stagioni consecutive trascorse tra Campionato Nazionale Dilettanti e Serie D. Tuttavia la societ\u00e0, a causa di problemi economici, si \u00e8 iscritta al campionato di Promozione con il titolo sportivo del Riop Sangiuseppese cambiando anche denominazione in Terzigno Porta Vesuvio. Al termine della stagione la squadra \u00e8 retrocessa in Prima Categoria ma, grazie al titolo sportivo del Barrese Ester, \u00e8 rimasta nel campionato di Promozione. Successivamente la societ\u00e0 non si \u00e8 iscritta a nessun campionato. &lt;br&gt;\nNel 2013, la Real Boschese di Boscoreale, ha trasferito la propria sede a Terzigno cambiando denominazione in Associazione Calcio Dilettantistica Terzigno e riprendendo anche gli storici colori rosso e nero.&lt;br&gt;\nNel 2018 il club riparte dalla Prima Categoria acquisendo il titolo sportivo del \"Pro San Giorgio Soccer\" di San Giorgio a Cremano. Nel 2020 assume la denominazione di A.C.D. Terzigno 1964.\nColori e simboli.\nColori.\nLa squadra ha adottato i colori rosso e nero (in casa) fin dalla sua fondazione, ma in passato ha anche usato i colori giallo e blu. Per la trasferta, i colori adottati, ad oggi, sono l'argento e il rosso."}
{"id": "4990567", "revid": "15756", "url": "https://it.wikipedia.org/wiki?curid=4990567", "title": "Palazzo Sant'Anna (Villarosa)", "text": "Il palazzo Sant'Anna \u00e8 situato nella contrada di Sant'Anna a tre chilometri a sud di Villarosa, in Sicilia.\nStoria e descrizione.\nIl palazzo Sant'Anna \u00e8 stato costruito nel 1630 dal duca Placido Notarbartolo, barone di Sant'Anna.\nEsso fu la settecentesca residenza campestre nobiliare del duca Placido Notarbartolo, fondatore di Villarosa. L\u00b4edificio \u00e8 molto pi\u00f9 antico della citt\u00e0 di Villarosa. Placido Notarbartolo prima voleva costruire intorno al palazzo Sant'Anna la citt\u00e0 di Villarosa. Per\u00f2 il duca cambi\u00f2 idea perch\u00e9 la contrada di Sant'Anna era lontana dalla regia trazzera ed era una contrada con poca acqua.\nL'edificio \u00e8 una costruzione di forma peculiare. Vi \u00e8 presente una scala a due rampe per entrare nel portone principale.\nLa festa di sant'Anna si festeggiava la prima domenica di settembre nella contrada Sant'Anna dove - cos\u00ec scriveva Vincenzo De Simone - \"all'ombra del palazzo ducale i Bellarosani affogano le pene di un anno in un'ora di fuggevole ebbrezza\" . Questa celebrazione mostrava \"tutto il colore di un baccanale pagano con suoni e danze, crapule e libamenti\". Nel cortile del palazzo Sant'Anna si presentavano tavoli con salsicce arrostite e vino.\nSi celebrava con la corsa del Palio e si giocava; l'orchestra suonava, mentre si festeggiava la festa religiosa nella chiesa Sant'Anna - ormai un rudere. La statua di sant'Anna un tempo li presente si trova oggi nella chiesa di San Giacomo.\nFino agli anni 40 si svolgeva una processione sino alla chiesa di Sant'Anna per chiedere la pioggia per la campagna."}
{"id": "4990570", "revid": "1825453", "url": "https://it.wikipedia.org/wiki?curid=4990570", "title": "Associazione Sportiva Dilettantistica Forlimpopoli 1928", "text": "LAssociazione Sportiva Dilettantistica Forlimpopoli 1928, meglio conosciuto come Forlimpopoli, \u00e8 una societ\u00e0 calcistica italiana con sede a Forlimpopoli (FC). Disputa le partite interne allo stadio comunale Filippi.\nVanta 2 partecipazioni in Prima Divisione e 10 in Serie C (di cui 8 a carattere nazionale e 2 organizzate dalla Lega Interregionale Centro), tutte ottenute tra gli anni trenta e quaranta, oltre a 9 apparizioni nel massimo campionato dilettantistico.\nStoria.\nLa nascita del Forlimpopoli si fa risalire al 1928. Nel 1932-1933 partecipa al suo primo campionato venendo incluso nel massimo torneo regionale ed ottenendo la promozione in Prima Divisione. Dal 1933 e fino al 1948 disputa quindi la terza serie nazionale per un totale di dodici stagioni, sospendendo le attivit\u00e0 solo in virt\u00f9 della seconda guerra mondiale; nel 1943-1944 inoltre partecipa al Campionato di Alta Italia arrivando sino alle finali regionali. In questi anni il Forlimpopoli prende parte anche a 6 edizioni della Coppa Italia senza mai riuscire a superare, tuttavia, il primo turno eliminatorio. Nel 1950 la societ\u00e0 \u00e8 radiata dalla FIGC e costretta a ripartire dalle serie regionali.\nNel 1977-1978 vince il proprio girone di Promozione superando l'Argentana nello spareggio e viene promossa in Serie D (poi Interregionale), categoria in cui rimane sino al 1985; da quella stagione il Forlimpopoli non \u00e8 pi\u00f9 riuscito a riconquistare l'accesso al massimo campionato dilettantistico. Dal 2011 i bianco-azzurri militano in Promozione Emilia-Romagna.\nColori e simboli.\nI colori ufficiali del Forlimpopoli sono il bianco e l'azzurro. Il simbolo del club \u00e8 invece il gallo."}
{"id": "4990572", "revid": "339392", "url": "https://it.wikipedia.org/wiki?curid=4990572", "title": "Associazione Sportiva Dilettantistica Atletico Terzigno", "text": ""}
{"id": "4990606", "revid": "15756", "url": "https://it.wikipedia.org/wiki?curid=4990606", "title": "Palazzo Stanzie", "text": "Il Palazzo Stanzie \u00e8 situato nella contrada di S. Anna a tre chilometri a sud-ovest di Villarosa, a cavallo tra il Fiume Morello e il Piume Salso, n Sicilia.\nStoria e descrizione.\nIl Palazzo e la chiesa delle \"Stanzie\" sono stati costruiti nel 1716 per volont\u00e0 della moglie del Duca Francesco Notarbartolo, Angela Zati Dente. Placido Notarbartolo prima voleva costruire intorno al Palazzo Stanzie la citt\u00e0 di Villarosa. Per\u00f2 il duca cambi\u00f2 idea perch\u00e9 la contrada di S. Anna era lontana dalla regia trazzera ed era una contrada con poca acqua . Sono presenti due grotte molto grandi, e dalla forma a tholos e di et\u00e0 preistorica dette \"delle Stanzie\". Vicino alla grande grotta delle Stanzie c'\u00e8 una sorgente, insuffiente per nutrire una citt\u00e0."}
{"id": "4990608", "revid": "1782831", "url": "https://it.wikipedia.org/wiki?curid=4990608", "title": "Presidenti della Provincia di Biella", "text": "Questo elenco riporta i presidenti della Provincia di Biella.\nPresidenti della Provincia.\nEletti direttamente dai cittadini (1995-2014).\nCoalizioni:"}
{"id": "4990612", "revid": "1318658", "url": "https://it.wikipedia.org/wiki?curid=4990612", "title": "San Juan (capo Apache)", "text": "Biografia.\nCapo, insieme a Caballero, delle bande Sacramento e Organ Mescalero tra la met\u00e0 del decennio 1860 e la met\u00e0 del decennio 1880, guid\u00f2 i Sacramento Mescaleros nel periodo della loro riallocazione nella riserva di Tularosa (istituita nel 1871-1872), insieme ai Sierra Blanca Mescaleros reduci dal Bosque Redondo.\nNella primavera 1868 i Mescaleros avviarono una serie di scorrerie nella regione di Tularosa: i soldati seguirono le tracce dei Mescaleros fino ai Guadalupe Mountains senza riuscire a raggiungerli, ma poche settimane dopo una pattuglia proveniente da Fort Stanton, presto rinforzata da un contingente di Messicani di Tularosa, incontr\u00f2 una banda Mescalero (circa 200 uomini, donne e bambini, guidati probabilmente da San Juan, o - secondo altra ipotesi - da Cadete, o, forse, da entrambi i capi) presso Round Mountain, a poche miglia da Tularosa, ingaggiando il combattimento, asserragliandosi a difesa e uccidendo alcuni Apache; a San Augustin Pass, sugli Organ Mountains, i Mescaleros assalirono un convoglio nel maggio e si scontrarono, nell'agosto, con un reparto del 9\u00ba Cavalleria; nel settembre una banda di circa 200 Mescaleros (forse ancora la stessa banda di San Juan o di Cadete, o forse quella di Cha, fratellastro di Santana, Cadete e Roman) assal\u00ec un convoglio nelle vicinanze di Fort Stockton, rubando tutto il bestiame e dirigendosi poi verso il Rio Grande, ma al suo inseguimento si mise una compagnia del 9\u00ba Cavalleria con 61 militari e 10 volontari, e raggiunti gli Apache nelle Santiago Mountains, i soldati uccisero 25 guerrieri e ne ferirono circa altrettanti (a fronte di soli due soldati feriti) e recuperarono circa 200 capi di bestiame e due bambini messicani. San Juan e Caballero, coi loro Sacramento Mescaleros, nel 1874 furono verosimilmente parte attiva, cos\u00ec come il famoso Alsate, capo della banda Chisos Limpia Mescalero, nel concilio convocato dal capo, presumibilmente Guadalupe o forse Limpia Mescalero, Carnoviste tra gli Apache del New Mexico (comprendendo bande di Mimbre\u00f1os, bande di Mescaleros, e i Lipans guidati dal capo Avispa Colorada), in occasione del quale Victorio convinse i presenti a inviare messaggeri di pace ai Comanche e a stipulare con questi un'alleanza, alla quale due mesi pi\u00f9 tardi aderirono anche i Kiowa, per resistere insieme contro i bianchi. Con la morte di Cadete (assassinato nel 1872) e del pi\u00f9 anziano Santana (stroncato da una polmonite sopravvenuta al vaiolo nel 1876), Nautzili e San Juan divennero i capi principali nella riserva, dando asilo in diverse occasioni ai Mimbre\u00f1os di Victorio, Loco e Nana.\nNella riserva di Tularosa, i capi Sierra Blanca Mescalero (l'ormai anziano Santana e con lui Cadete, Roman e Nautzili) erano relativamente ben disposti, ma i capi Sacramento Mescalero (San Juan e Caballero), forse perch\u00e9 pi\u00f9 strettamente legati ai consanguinei Mimbre\u00f1os, oltre che ai Mescaleros meridionali, erano pi\u00f9 irrequieti. Nel 1879-1880 il grande capo Mimbre\u00f1o Victorio riprese il sentiero di guerra e i guerrieri Mescalero furono tutt'altro che insensibili al suo richiamo, tanto che si diffuse fra i militari la convinzione che i Mescaleros di Tularosa fornissero a Victorio approvvigionamenti e guerrieri: nel marzo 1880 Caballero lasci\u00f2 la riserva, con un permesso rilasciato dall'agente, per cercare Victorio, poi, non essendo rientrato il primo capo, fu concesso a San Juan di andare a cercare entrambi, ma nemmeno lui avrebbe fatto ritorno alla riserva, mentre quasi 500 militari venivano concentrati all'agenzia, temendosi un attacco da parte di Victorio e Nana, e l'agente chiedeva istruzioni per l'eventualit\u00e0 che, a fronte dell'intenzione di disarmarli, i Mescaleros abbandonassero in massa la riserva. La morte di Caballero poco prima dell'uccisione di Victorio a Tres Castillos e il rientro di San Juan (che non sembrava essersi unito a Victorio), con la successiva resa di Nana segnarono la riassunzione da parte dello stesso San Juan del proprio ruolo nella riserva insieme a Nautzili.\nNel 1885 la riserva di Tularosa fu colpita da un'epidemia proveniente dagli insediamenti bianchi vicini, e alcuni Mescaleros contrassero la malattia, intrattenendo rapporti coi Pindah: anche San Juan mor\u00ec di malattia (ma i Mescaleros accusarono alcuni Lipans - \"uomini della medicina\" che avevano avuto in cura il capo - di averlo ucciso ricorrendo alla magia) nello stesso anno o in quello successivo."}
{"id": "4990613", "revid": "120018938", "url": "https://it.wikipedia.org/wiki?curid=4990613", "title": "No Matter", "text": "No Matter \u00e8 un singolo di Mario Fargetta in collaborazione con i Montecarlo Five, interpretato da Mario Biondi e pubblicato nel 2006."}
{"id": "4990628", "revid": "88740", "url": "https://it.wikipedia.org/wiki?curid=4990628", "title": "Palazzo Notarianni (Villarosa)", "text": "Il Palazzo Notarianni \u00e8 situato in contrada Maiorana (o contrada \"Majurana\") di Villarosa, in Sicilia. Il palazzo \u00e8 stato costruito dall'ufficiale dell'esercito Notarianni nel '900; presenta pianta quadrata e torrioni agli angoli, come un piccolo castello."}
{"id": "4990629", "revid": "1573940", "url": "https://it.wikipedia.org/wiki?curid=4990629", "title": "Musseromys inopinatus", "text": "Musseromys inopinatus () \u00e8 un roditore della famiglia dei Muridi endemico dell'isola di Luzon, nelle Filippine.\nDescrizione.\nDimensioni.\nRoditore di piccole dimensioni, con la lunghezza totale tra 163 e 166\u00a0mm, la lunghezza della coda tra 85 e 88\u00a0mm, la lunghezza del piede tra 18 e 19\u00a0mm, la lunghezza delle orecchie di 17\u00a0mm e un peso fino a 19,5\u00a0g.\nAspetto.\nLa pelliccia \u00e8 corta, densa e soffice. Le parti dorsali sono bruno-rossastre, mentre le parti ventrali sono pi\u00f9 chiare e giallastre. La testa \u00e8 grande e larga, il muso \u00e8 corto. Gli occhi sono relativamente piccoli. Le orecchie sono lunghe, larghe e con l'estremit\u00e0 arrotondata. Le vibrisse sono lunghe. La coda \u00e8 lunga circa quanto la testa e il corpo, \u00e8 tozza, \u00e8 ricoperta da circa 22 file di scaglie per centimetro e termina con un ciuffo di lunghi peli. Sul palmo delle mani sono presenti dei cuscinetti molto grandi che coprono quasi interamente la superficie. I piedi sono lunghi e larghi e sulla loro pianta sono presenti dei cuscinetti ben sviluppati.\nBiologia.\nComportamento.\nProbabilmente \u00e8 una specie arboricola e notturna.\nRiproduzione.\nGiovani individui sono stati catturati a marzo ed aprile.\nDistribuzione e habitat.\nQuesta specie \u00e8 conosciuta soltanto sul monte Amuyao, sull'isola di Luzon, nelle Filippine.\nVive nelle foreste muschiose e montane tra 1.950 e 2.300 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4990631", "revid": "1573940", "url": "https://it.wikipedia.org/wiki?curid=4990631", "title": "Musseromys beneficus", "text": "Musseromys beneficus () \u00e8 un roditore della famiglia dei Muridi endemico dell'isola di Luzon, nelle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 75 e 84\u00a0mm, la lunghezza della coda tra 82 e 88\u00a0mm, la lunghezza del piede tra 18 e 19\u00a0mm, la lunghezza delle orecchie di 16\u00a0mm e un peso fino a 22\u00a0g.\nAspetto.\nLa pelliccia \u00e8 corta, densa e soffice. Le parti dorsali sono bruno-rossastre scure, mentre le parti ventrali sono pi\u00f9 chiare e giallastre con talvolta delle macchie biancastre al centro. La testa \u00e8 grande e larga, il muso \u00e8 corto. Gli occhi sono relativamente piccoli. Le orecchie sono lunghe, larghe e con l'estremit\u00e0 arrotondata. Le vibrisse sono lunghe. La coda \u00e8 lunga circa quanto la testa e il corpo, \u00e8 tozza, \u00e8 ricoperta da circa 23 file di scaglie per centimetro e termina con un ciuffo di lunghi peli. Sul palmo delle mani sono presenti dei cuscinetti molto grandi che coprono quasi interamente la superficie. I piedi sono lunghi e larghi e sulla loro pianta sono presenti dei cuscinetti ben sviluppati.\nBiologia.\nComportamento.\nProbabilmente \u00e8 una specie arboricola e notturna.\nRiproduzione.\nGiovani individui sono stati catturati ad aprile.\nDistribuzione e habitat.\nQuesta specie \u00e8 conosciuta soltanto nel Parco nazionale del Monte Pulag, sull'isola di Luzon, nelle Filippine.\nVive nelle foreste mature a circa 2.695 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4990632", "revid": "283141", "url": "https://it.wikipedia.org/wiki?curid=4990632", "title": "Lampaqquattro", "text": ""}
{"id": "4990635", "revid": "1573940", "url": "https://it.wikipedia.org/wiki?curid=4990635", "title": "Musseromys anacuao", "text": "Musseromys anacuao () \u00e8 un roditore della famiglia dei Muridi endemico dell'isola di Luzon, nelle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 74 e 83\u00a0mm, la lunghezza della coda tra 82 e 86\u00a0mm, la lunghezza del piede di 18\u00a0mm, la lunghezza delle orecchie tra 15 e 16\u00a0mm e un peso fino a 21\u00a0g.\nAspetto.\nLa pelliccia \u00e8 corta, densa e soffice. Il colore generale del corpo \u00e8 rossastro-arancione scuro con un sotto-pelliccia grigio scuro. La testa \u00e8 grande e larga, il muso \u00e8 corto. Gli occhi sono relativamente piccoli. Le orecchie sono lunghe, larghe e con l'estremit\u00e0 arrotondata. Le vibrisse sono lunghe. La coda \u00e8 lunga poco meno della testa e del corpo, \u00e8 sottile e termina con un ciuffo di lunghi peli. Sul palmo delle mani sono presenti dei cuscinetti molto grandi che coprono quasi interamente la superficie. I piedi sono lunghi e larghi e sulla loro pianta sono presenti dei cuscinetti ben sviluppati.\nBiologia.\nComportamento.\nProbabilmente \u00e8 una specie arboricola e notturna.\nRiproduzione.\nFemmine gravide con un feto sono state catturate nel mese di maggio.\nDistribuzione e habitat.\nQuesta specie \u00e8 conosciuta soltanto sul monte Anacuao, sull'isola di Luzon, nelle Filippine.\nVive nelle foreste muschiose primarie a circa 1.760 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4990638", "revid": "1573940", "url": "https://it.wikipedia.org/wiki?curid=4990638", "title": "Opluridae", "text": "Gli Opluridi (Opluridae ) sono una famiglia di sauri endemici del Madagascar e delle isole Comore.\nTassonomia.\nLa famiglia comprende due generi e 7 specie:\nIn passato questo raggruppamento veniva inquadrato come una sottofamiglia (Oplurinae) della famiglia Iguanidae. Studi filogenetici hanno portato al suo inquadramento come famiglia a s\u00e9 stante."}
{"id": "4990644", "revid": "729019", "url": "https://it.wikipedia.org/wiki?curid=4990644", "title": "Internazionali di Francia 1926 - Doppio femminile", "text": "Suzanne Lenglen e Julie Vlasto hanno battuto in finale Kitty McKane e Evelyn Colyer 6-1, 6-1."}
{"id": "4990645", "revid": "599013", "url": "https://it.wikipedia.org/wiki?curid=4990645", "title": "Omer Huyse", "text": "Professionista dal 1923 al 1930, conta la vittoria di una tappa al Tour de France.\nCarriera.\nOttenne due vittorie in otto anni di professionismo: il Giro del Belgio indipendenti nel 1923 e una tappa al Tour de France 1924. Partecip\u00f2 a quattro edizioni del Tour de France, con due piazzamenti nei primi dieci."}
{"id": "4990646", "revid": "820965", "url": "https://it.wikipedia.org/wiki?curid=4990646", "title": "Senegal Premier League", "text": ""}
{"id": "4990648", "revid": "827882", "url": "https://it.wikipedia.org/wiki?curid=4990648", "title": "Peter Bergen", "text": "Giornalista della stampa scritta e parlata, Peter Bergen \u00e8 analista di studi strategici relativi alla sicurezza nazionale per la CNN.\nNel 1997, Bergen realizz\u00f2 per la prima volta un'intervista televisiva con Osama bin Laden. Messa in onda dalla CNN, essa produsse grande interesse a livello internazionale perch\u00e9 per la prima volta Bin Laden pronunci\u00f2 la sua dichiarazione di guerra agli Stati Uniti d'America davanti a un ampio pubblico occidentale.\nBergen ha scritto quattro libri: \"Holy War, Inc.: Inside the Secret World of Osama bin Laden\" (2001), \"The Osama bin Laden I Know\" (2006), \"The Longest War: The Enduring Conflict Between America and al-Qaeda\" (2011), e \"Manhunt: The Ten-Year Search for Bin Laden From 9/11 to Abbottabad\" (2012).\nGiovinezza.\nPeter Bergen \u00e8 nato a Minneapolis il 12 dicembre 1962, ma \u00e8 cresciuto a Londra. Ha studiato nell'Ampleforth College ad Ampleforth, nel North Yorkshire prima di conseguire un'Open Scholarship per il New College di Oxford nel 1981, dove ottenne un Master of Arts (postgraduate) in Storia Moderna.\nCarriera.\nBergen dirige il National Security Studies Program nella New America Foundation, un \"think tank\" liberal a Washington, D.C. \u00c8 anche un Assegnista di ricerca nel Center on Law and Security della New York University e un analista politico esperto di problemi della sicurezza per la CNN. Nel 2008 \u00e8 stato \"adjunct\" (equivalente a Libero docente) nella Kennedy School of Government ad Harvard e professore aggregato presso la Paul H. Nitze School of Advanced International Studies della Johns Hopkins University (2003\u201307).\nBergen fa parte del Comitato editoriale di \"Studies in Conflict and Terrorism\" e ha svolto relazioni davanti a numerosi comitati del Congresso, inclusi la U.S. House of Representatives Homeland Security Committee e l'U.S. Senate Foreign Relations Committee. \u00c8 membro del National Security Preparedness Group, che ha preso il posto della Commissione d'indagine sugli attentati dell'11 settembre 2001, ed \u00e8 coeditore di \"AfPak Channel\", un canale televisivo costituito dalla rivista \"Foreign Policy\" e della New America Foundation.\nNel 1994 ha ricevuto l'Edward Murrow Award) dall'Overseas Press Club. Nel 1997, Bergen realizz\u00f2 per la prima volta un'intervista televisiva con Osama bin Laden, recandosi sulle montagne di Tora Bora in compagnia dell'anchorman Peter Arnett e del cameraman Peter Jouvenal. Messa in onda dalla CNN, essa produsse grande interesse a livello internazionale perch\u00e9 per la prima volta Bin Laden pronunci\u00f2 la sua dichiarazione di guerra agli Stati Uniti d'America davanti a un ampio pubblico occidentale.\n\"Holy War, Inc.\" (2001) e \"The Osama bin Laden I Know\" (2006) sono ricordati tra i migliori libri dell'anno, non di fantasia, dal \"The Washington Post\". Documentari basati su entrambi i libri sono stati indicati per il Premio Emmy nel 2002 e nel 2007. Il suo terzo libro \u00e8 \"The Longest War: The Enduring Conflict between America and Al-Qaeda\" (2011), uno sguardo approfondito sulla cosiddetta Guerra al terrorismo.\nBergen ha scritto su al-Qa'ida, l'Afghanistan, il Pakistan, l'Iraq, il controterrorismo e la sicurezza nazionale (\"homeland security\") per un insieme ampio di giornali e riviste statunitensi, tra cui \"The New York Times\", il \"Los Angeles Times\", \"Foreign Affairs\", \"The Washington Post\", \"Wall Street Journal\", \"The Atlantic Monthly\", \"Rolling Stone\", \"Time\", \"The Nation\", \"The National Interest\", \"Mother Jones\", \"Newsweek\" e \"Vanity Fair\". Contribuisce inoltre con \"The New Republic\". Il suo pezzo sulla extraordinary rendition per \"Mother Jones\" ha fatto parte di un gruppo di articoli nominati nel 2008 per un National Magazine Award. Ha anche scritto per quotidiani e riviste internazionali, come il \"The Guardian\", \"The Times\", \"The Daily Telegraph\", \"International Herald Tribune\", \"Prospect\", \"El Mundo\", \"la Repubblica\", \"The National (Abu Dhabi)\" e \"Die Welt\". Ha operato come corrispondente per National Geographic Channel, Discovery Channel e per la CNN. Il 2 maggio 2011, poco dopo che fu divulgata la notizia sulla morte di Osama bin Laden, Bergen dichiar\u00f2 sulla CNN: \"L'uccisione di Bin Laden costituisce la fine della guerra al terrorismo\".\nVita privata.\nPeter Bergen \u00e8 sposato con una direttrice-produttrice di documentari, Tresha Mabile, da cui ha avuto un figlio, Pierre Timothy Bergen."}
{"id": "4990653", "revid": "599013", "url": "https://it.wikipedia.org/wiki?curid=4990653", "title": "Nick Saban", "text": "Carriera.\nIl primo ruolo di capo-allenatore, Saban lo ebbe nel college football coi Toledo Rockets. L'anno successivo divenne il coordinatore difensivo dei Cleveland Browns, rimanendovi fino al 1994 sotto la direzione di Bill Belichick. Nel 1995 divenne l'allenatore dei Michigan State Spartans, che non avevano una stagione con un record positivo dal 1990. Nel 1999 li port\u00f2 a un record di 9-2, prima di abbandonare la squadra all'improvviso per passare ad allenare gli LSU Tigers. Il suo sostituto Bobby Williams port\u00f2 la squadra alla vittoria del Cytrus Bowl e a un record finale di 10-2, la miglior stagione di Michigan State dal 1965.\nNella prima stagione coi Tigers nel 2000, Saban guid\u00f2 l'istituto alla vittoria del Peach Bowl mentre nella successiva vinse lo Sugar Bowl. Dopo una stagione 2002 terminata con un record di 8-5 e la sconfitta contro i Texas Longhorns nel Cotton Bowl, nel 2003 Saban vinse port\u00f2 LSU alla vittoria del campionato nazionale, battendo in finale gli Oklahoma Sooners.\nDopo la stagione 2004, Saban accett\u00f2 il ruolo di capo-allenatore dei Miami Dolphins della NFL. Nella sua prima stagione termin\u00f2 con un record di 9-7, mancando per un soffio i playoff. Nel 2006 i Dolphins lottarono con una partenza di 1-6 e l'infortunio del quarterback titolare Daunte Culpepper. La squadra fece meglio nella seconda parte della stagione e termin\u00f2 con un record di 6-10.\nIl 7 gennaio 2007, Saban annunci\u00f2 al proprietario dei Dolphins Wayne Huizenga di avere accettato il ruolo di capo-allenatore degli Alabama Crimson Tide. Nel 2009 divenne il primo allenatore dell'era FBS a vincere il titolo con due diversi istituti, quando la sua squadra batt\u00e9 in finale Texas. Si ripet\u00e9 nel 2011 e nel 2012, battendo in finale rispettivamente la sua ex squadra, gli LSU Tigers, e Notre Dame. Nel 2013, i Crimson Tide non riuscirono a tornare in finale a causa di una rocambolesca sconfitta nel SEC Champioship contro Auburn. Furono invitati allo Sugar Bowl dove persero contro Oklahoma, numero 11 del ranking NCAA. Tornarono in seguito a vincere il titolo nel 2015, nel 2017 e nel 2020"}
{"id": "4990654", "revid": "84184", "url": "https://it.wikipedia.org/wiki?curid=4990654", "title": "Bartolo Gamba", "text": ""}
{"id": "4990655", "revid": "767487", "url": "https://it.wikipedia.org/wiki?curid=4990655", "title": "Gatchaman (film)", "text": "Gatchaman (\u30ac\u30c3\u30c1\u30e3\u30de\u30f3) \u00e8 un film del 2013 diretto da Toya Sato.\nLa pellicola \u00e8 la trasposizione live action della serie anime conosciuta in Italia col titolo \"La battaglia dei pianeti\".\nTrama.\nLa storia \u00e8 ambientata in un prossimo futuro; una pericolosa organizzazione terroristica chiamata \"Galactor\", dotata di avanzatissimi mezzi, pare lanciata alla conquista del mondo: al dottor Nanbu, membro del congresso mondiale delle scienze, non rimane altro da fare che chiedere aiuto ai cinque agenti ninja supereroi conosciuti come \"Gatchaman\"."}
{"id": "4990658", "revid": "339392", "url": "https://it.wikipedia.org/wiki?curid=4990658", "title": "Cubica a facce centrate", "text": ""}
{"id": "4990660", "revid": "767487", "url": "https://it.wikipedia.org/wiki?curid=4990660", "title": "Unione Sportiva Livorno 1952-1953", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1952-1953.\nStagione.\nNella stagione 1952-1953, dopo l'amara retrocessione in Serie C, a Livorno la parola d'ordine \u00e8: tornare subito in Serie B. La retrocessione brucia molto e allora per una pronta riscossa si pensa ad un tecnico navigato come Enrico Carpitelli puntando a non stravolgere la rosa, salvo la partenza del portiere Gino Merlo. La squadra labronica fa indispettire i tifosi a causa di risultati risicati. Vince o perde quasi sempre di misura, manca di un realizzatore, Giuseppe Rinaldi realizzer\u00e0 9 reti, ed in classifica si perde terreno dalle lepri del campionato, che sono la blasonata l'Alessandria, il Pavia e l'Arsenale Taranto. Neppure il cambio allenatore (Carpitelli \u00e8 avvicendato da Remo Galli) giova all'undici livornese che continua a collezionare risultati modesti. Alla penultima giornata becca cinque pappine a Pavia, facendo da comparsa alla festa promozione dei lombardi. La classifica finale parla di settima posizione, un punto sotto il Parma. Pavia ed Alessandria salgono in Serie B."}
{"id": "4990662", "revid": "729019", "url": "https://it.wikipedia.org/wiki?curid=4990662", "title": "Internazionali di Francia 1927 - Doppio femminile", "text": "Bobbie Heine e Irene Bowder hanno battuto in finale Peggy Saunders e Phoebe Holcroft 6-2, 6-1."}
{"id": "4990666", "revid": "136801", "url": "https://it.wikipedia.org/wiki?curid=4990666", "title": "Phoebe Holcroft", "text": ""}
{"id": "4990667", "revid": "729019", "url": "https://it.wikipedia.org/wiki?curid=4990667", "title": "Liberazione del Kuwait", "text": "La liberazione del Kuwait fu un'operazione militare terrestre effettuata dalla Coalizione internazionale a guida statunitense ed avvenuta tra il 24 e il 28 febbraio 1991, durante la guerra del Golfo e 39 giorni dopo l'inizio dell'Operazione Desert Storm.\nL'obiettivo era liberare il Kuwait il quale era stato invaso ed occupato dalla Guardia Repubblicana irachena, guidata dal dittatore Saddam Hussein.\nPreludio.\nAlcuni giorni prima dell'attacco, una forza anfibia ha simulato ripetuti attacchi e sbarchi a Kuwait City, nel tentativo di far credere alla Guardia Repubblicana irachena che la coalizione avrebbe attaccato via assalto anfibio. Le truppe, invece, dovevano entrare per il confine meridionale del Kuwait.\nBattaglia finale.\nAlle ore 04:00 il 24 febbraio 1991, dopo mesi di bombardamenti e sotto la costante minaccia di un attacco mediante l'uso di gas, la 1\u00aa e la 2\u00aa Divisione del Corpo dei Marines, insieme a truppe della Reale Forza Terrestre saudita, penetrarono in Kuwait. Una volta in territorio kuwaitiano, entrambe le divisioni dei Marines si diressero verso Kuwait City, incontrando tuttavia scarsa resistenza nel deserto: i soldati iracheni appartenenti alla famosa Guardia Repubblicana, infatti, dopo brevi combattimenti avvenuti nelle loro trincee-bunker, si arresero in circa 150.000.\nIl 26 febbraio, avvenne la Battaglia di Phase Line Bullet, l'unico scontro durante il quale le forze irachene riuscirono parzialmente a tener testa a quelle internazionali.\nIl 27 febbraio Saddam Hussein emise un ordine di ritirata alle sue truppe in Kuwait; tuttavia pare che un'unit\u00e0 irachena non fu raggiunta da tale ordine. Quando i Marines arrivarono al Kuwait International Airport incontrarono una strenua resistenza e furono necessarie diverse ore per prendere il controllo dell'area.\nNel corso della ritirata, i soldati iracheni intrapresero una politica di \"terra bruciata\", che incluse la distruzione di centinaia di pozzi petroliferi nel tentativo di distruggere l'economia del piccolo emirato.\nDopo la conquista dell'aeroporto, i Marines si fermarono alla periferia della capitale, permettendo ai loro alleati di avanzare ed occupare Kuwait City, ponendo fine alle operazioni terrestri di combattimento.\nDopo la battaglia.\nDopo quattro giorni di combattimenti, le truppe irachene abbandonarono il Kuwait, ponendo fine a quasi sette mesi di occupazione del Kuwait da parte dell'Iraq ed intraprendendo una disastrosa ritirata lungo la cosiddetta \"autostrada della morte\".\nLa Coalizione ebbe oltre 1.100 vittime. Le stime delle vittime irachene vanno da 30.000 a 150.000 morti. L'Iraq perse inoltre migliaia di veicoli anche per via della netta inferiorit\u00e0 tecnologica dei Carri armati T-72 utilizzati dagli iracheni rispetto ai M1 Abrams americani."}
{"id": "4990668", "revid": "125430115", "url": "https://it.wikipedia.org/wiki?curid=4990668", "title": "Janet Yellen", "text": "Biografia.\nNata in una famiglia ebraica di Brooklyn, Janet Yellen studi\u00f2 economia all'Universit\u00e0 Brown e a Yale. Dopo la laurea, Yellen ha lavorato per diversi anni come docente universitaria di macroeconomia presso la Haas School of Business dell'Universit\u00e0 della California, Berkeley; negli anni novanta venne scelta dal Presidente Clinton come presidente del Consiglio dei Consulenti Economici. Dal 1994 al 1997 fu membro del consiglio dei governatori del Federal Reserve System e successivamente fu vicepresidente dell'American Economic Association. Negli anni seguenti fu membro votante della Federal Open Market Committee e per sei anni presidente della \"Federal Reserve Bank\" di San Francisco.\nNel 2010 Barack Obama la nomin\u00f2 vicepresidente della Federal Reserve, carica che mantenne per quattro anni, fin quando cio\u00e8 divenne presidente succedendo a Ben Bernanke. Yellen fu cos\u00ec la prima donna a rivestire questo ruolo e la prima democratica dai tempi di Paul Volcker. Grazie a questo ruolo, nel 2014 Yellen ha ottenuto il secondo posto nella lista delle 100 donne pi\u00f9 potenti del mondo secondo \"Forbes\". Dopo le elezioni presidenziali statunitensi del 2020, il presidente-eletto Joe Biden annuncia la scelta di Yellen come segretaria del tesoro. Il 25 gennaio 2021 il Senato conferma la sua nomina con 84 voti a favore e 15 contrari, entrando in carica il giorno dopo.\nVita privata.\nJanet Yellen \u00e8 coniugata con il collega economista George Akerlof, anche lui Professore emerito all'Universit\u00e0 della California, Berkeley e vincitore del Nobel per l'economia."}
{"id": "4990671", "revid": "827882", "url": "https://it.wikipedia.org/wiki?curid=4990671", "title": "Fougasse", "text": "La fougasse \u00e8 una focaccia tipica della cucina provenzale ma che pu\u00f2 essere trovata anche nella gastronomia di altre regioni della Francia.\nQuelle non farcite sono scolpite in modo da riprodurre una spiga di grano."}
{"id": "4990672", "revid": "339392", "url": "https://it.wikipedia.org/wiki?curid=4990672", "title": "Burkinab\u00e9 Premier League", "text": ""}
{"id": "4990679", "revid": "923674", "url": "https://it.wikipedia.org/wiki?curid=4990679", "title": "Roberto Mazzucato", "text": "Vanta un primato personale di 16,92 m ottenuto nell'agosto del 1979 a Torino nel corso della finale di Coppa Europa, gara in cui Mazzucato giunse secondo battuto per due centimetri dal francese Bernard Lamiti\u00e9. Il mese seguente vinse la medaglia di bronzo alle Universiadi di Citt\u00e0 del Messico con 16,87 m. \n\u00c8 stato per 3 volte vincitore del campionato italiano assoluto di specialit\u00e0 (1977, 1979 e 1982) e per altrettante volte primo ai campionati nazionali indoor (1982, 1983, 1986)."}
{"id": "4990682", "revid": "1573940", "url": "https://it.wikipedia.org/wiki?curid=4990682", "title": "Chalarodon madagascariensis", "text": "Chalarodon madagascariensis () \u00e8 un sauro della famiglia Opluridae endemico del Madagascar.\nDistribuzione e habitat.\nL'areale di questa specie si estende nelle regioni aride e semiaride del Madagascar sud-occidentale."}
{"id": "4990683", "revid": "21880", "url": "https://it.wikipedia.org/wiki?curid=4990683", "title": "Chalarodon", "text": ""}
{"id": "4990685", "revid": "729019", "url": "https://it.wikipedia.org/wiki?curid=4990685", "title": "Internazionali di Francia 1929 - Doppio femminile", "text": "Lil\u00ed \u00c1lvarez e Cornelia Bouman hanno battuto in finale Bobbie Heine e Alida Neave 7-5, 6-3."}
{"id": "4990690", "revid": "62748", "url": "https://it.wikipedia.org/wiki?curid=4990690", "title": "William A. Brady", "text": "Era il padre dell'attrice Premio Oscar Alice Brady."}
{"id": "4990699", "revid": "1573940", "url": "https://it.wikipedia.org/wiki?curid=4990699", "title": "Oplurus", "text": "Oplurus \u00e8 un genere di sauri endemici del Madagascar e delle isole Comore.\nTassonomia.\nIl genere comprende 6 specie:"}
{"id": "4990700", "revid": "729019", "url": "https://it.wikipedia.org/wiki?curid=4990700", "title": "Internazionali di Francia 1930 - Doppio femminile", "text": "Elizabeth Ryan e Helen Wills hanno battuto in finale Simone Barbier e Simonne Mathieu 6-3, 6-1."}
{"id": "4990702", "revid": "767487", "url": "https://it.wikipedia.org/wiki?curid=4990702", "title": "The Corbett-Fitzsimmons Fight", "text": "The Corbett-Fitzsimmons Fight \u00e8 un film del 1897 diretto da Enoch J. Rector. \u00c8 un documentario raffigurante un incontro di pugilato tra James J. Corbett e Bob Fitzsimmons a Carson City nella Festa di san Patrizio dello stesso anno. Usc\u00ec il 22 maggio 1897, venendo proiettato per la prima volta all'Academy of Music di New York con un commento dal vivo, e fu distribuito anche nel Regno Unito di Gran Bretagna e Irlanda il 27 settembre. Del film oggi esistono solo alcuni frammenti, ma \u00e8 noto da fonti contemporanee che esso superava i 90 o 100 minuti includendo tutti i quattordici round dell'incontro, l'introduzione di cinque minuti con l'ex campione John L. Sullivan (che Corbett aveva sconfitto nel 1892) e il suo manager Billy Madden, quella dell'arbitro George Siler, l'entrata sul ring di entrambi i pugili, l'intervallo di un minuto tra ogni round e un epilogo di dieci minuti del ring vuoto alla fine del combattimento preso poi d'assalto da membri del pubblico. Fu il film pi\u00f9 lungo che fosse mai stato distribuito fino ad allora, e il primo lungometraggio della storia del cinema. I frammenti noti furono trasferiti negli anni ottanta da una stampa di propriet\u00e0 di Jean A. LeRoy di New York su una stampante ottica appositamente costruita per convertire il film in pellicola 35 millimetri.\nIl film fu anche il primo ad essere stato girato in formato widescreen, con un rapporto d'aspetto di circa 1,65:1. Secondo Dan Streible, \"The Corbett-Fitzsimmons Fight\" \u00e8 \"una delle prime produzioni individuali a sostenere il commento pubblico sul cinema\". Il film \u00e8 cos\u00ec importante per la storia del cinema che Luke McKernan dichiar\u00f2 che \"\u00e8 stata la boxe a creare il cinema\". Nel 2012 \u00e8 stato definito \"culturalmente, storicamente o esteticamente significativo\" dalla Biblioteca del Congresso e selezionato per la conservazione nel National Film Registry.\nProduzione.\nEnoch J. Rector era stato un dipendente della Kinetoscope Exhibition Company, che gir\u00f2 \"Corbett and Courtney Before the Kinetograph\" (1894) in sei round di un minuto, ognuno esposto tramite kinetoscopio come un peep show separato per una tassa separata. Qualche tempo dopo aver lasciato l'azienda, Rector organizz\u00f2 il film con il promoter di pugilato Dan Stuart. Stuart offr\u00ec 10.000 dollari al vincitore dell'incontro in un accordo firmato da entrambi i pugili il 4 gennaio 1897. Corbett, insieme ai suoi fan, era ansioso di riconquistare il titolo che aveva perso contro Fitzsimmons in Messico. Il produttore William A. Brady ottenne un accordo da Rector secondo cui il 25% dei proventi del film sarebbe andato a lui e a Corbett; Fitzsimmons e il suo manager, Martin Julian, avrebbero ricevuto 13.000 dollari. Fitzsimmons era indignato dopo aver appreso della transazione, e le condizioni furono rinegoziate. In base ai nuovi termini, ogni pugile e il suo manager avrebbero preso il 25%, mentre Rector, Stuart, e Samuel J. Tilden Jr. (che aveva lasciato la Kinetoscope con Rector in una disputa su chi aveva inventato il Latham loop) si sarebbero divisi il restante 50%.\nIl film fu girato in formato widescreen su pellicola calibro 2 3/16, con una tecnologia nota come Latham loop della quale Rector rivendicava l'invenzione. Egli us\u00f2 tre cineprese cos\u00ec equipaggiate posizionandole adiacenti al ring e riprendendo su pellicola in nitrato da 63 millimetri dell'Eastman Company. Rector port\u00f2 48.000 piedi di pellicola, la pi\u00f9 grande quantit\u00e0 che fosse mai stata portata in una location, ed espose 11.000 piedi di essa. La notte prima dell'incontro, Stuart abbass\u00f2 il ring da 24 piedi a 22 piedi per facilitare le riprese, ma l'arbitro se ne accorse e Stuart fu costretto a ripristinarlo."}
{"id": "4990709", "revid": "287204", "url": "https://it.wikipedia.org/wiki?curid=4990709", "title": "Coppa del Baltico 2014", "text": "La Coppa del Baltico 2014 \u00e8 la 25\u00aa edizione della competizione, la 14\u00aa dalla reistituzione di questa manifestazione nel 1991 a seguito del collasso dell'Unione Sovietica.\nFormula.\nLe vincitrici delle semifinali hanno disputato la finale, mentre le squadre sconfitte hanno giocato la finale per il 3\u00ba-4\u00ba posto. In caso di parit\u00e0 al termine dei tempi regolamentari, il regolamento prevede la battuta dei calci di rigore senza tempi supplementari."}
{"id": "4990710", "revid": "533647", "url": "https://it.wikipedia.org/wiki?curid=4990710", "title": "Bacile (disambigua)", "text": ""}
{"id": "4990711", "revid": "1272592", "url": "https://it.wikipedia.org/wiki?curid=4990711", "title": "Cappella Rothko", "text": "La Cappella Rothko \u00e8 una cappella aconfessionale situata a Houston, fondata da John e Dominique de Menil.\nLo spazio interno assolve non solo il compito di cappella, ma costituisce altres\u00ec un'importante opera d'arte moderna. Alle sue pareti vi sono 14 dipinti neri, con sfumature, realizzati dall'artista Mark Rothko. La forma dell'edificio, un ottagono iscritto in una croce greca, e il suo design sono stati ampiamente influenzati dall'artista.\nLa Cappella \u00e8 diventata \"il primo centro del mondo ampiamente ecumenico, un luogo sacro aperto a tutte le religioni, ma che non appartiene a nessuna. \u00c8 diventato un centro per scambi culturali, religiosi e filosofici internazionali, per seminari e rappresentazioni, e insieme luogo di preghiera privata di individui di ogni fede\".\nIl 16 settembre 2000, la Cappella Rothko \u00e8 stata inserita nel National Register of Historic Places.\nStoria.\nNel 1964, John e Dominique de Menil (fondatori anche del vicino Menil Collection) commissionarono a Rothko la creazione di uno spazio per la meditazione adornato da suoi dipinti. Allorch\u00e9 fu data a Rothko licenza creativa per la progettazione dell'edificio, questi si scontr\u00f2 con il progetto originale dell'architetto Philip Johnson. I piani conobbero molte revisioni e l'avvicendarsi di pi\u00f9 architetti. Rothko continu\u00f2 a lavorare prima con Howard Barnstone, poi con Eugene Aubry, ma in definitiva non visse a sufficienza per vedere il completamento della Cappella nel 1971. Dopo una lunga battaglia con la depressione, Rothko si suicid\u00f2 nel suo studio di New York il 25 febbraio 1970.\nDal 1973 in avanti, la Cappella Rothko ha visto estendere il suo uso a centro per seminari finalizzati alla promozione della reciproca comprensione su argomenti che toccano la giustizia e la libert\u00e0 in tutto il mondo. Il primo seminario ha riunito studiosi provenienti da Libano, Iran, India, Pakistan, Nigeria, Giappone, Italia, Stati Uniti e Canada.\nNel 1981 promosse il \"Premio Cappella Rothko per l'impegno verso la Verit\u00e0 e la Libert\u00e0\". Nel 1986, un secondo premio \u00e8 stato istituito in onore e per testimoniare lo spirito di Oscar Romeo, Arcivescovo di San Salvador, ucciso il 24 marzo 1980. Questi premi hanno avuto come destinatari sia individui che organizzazioni che, con grande rischio personale, denunciano violazioni dei diritti umani. Nel 1991, la Cappella ha festeggiato il proprio 20\u00ba anniversario con un premio congiunto con la Carter-Menil Human Rights Foundation, fondata nel 1986 con l'ex presidente Jimmy Carter. Nelson Mandela \u00e8 stato il relatore principale e ha ricevuto il Premio speciale Cappella Rothko.\nNel 1999, la Cappella Rothko \u00e8 stata chiusa per un radicale restauro. I dipinti avevano mostrato prematuri segni di invecchiamento, e i pi\u00f9 grandi tra essi non potevano essere rimossi per i trattamenti conservativi. Nel 2000, la Cappella ha riaperto i battenti, dopo un restauro durato 18 mesi e del costo di 1,8 milioni di dollari, con le opere dell'artista restaurate.\nArchitettura.\nLa Cappella \u00e8 un edificio costruito in mattoni, di forma ottagonale, con pareti a stucco grigio o rosa e un lucernario a luce diffusa. \u00c8 arredata con otto semplici panche mobili. Sono disponibili libri di numerose religioni. Ogni anno \u00e8 visitata da circa 55.000 persone.\nOpere.\nLa Cappella \u00e8 legata a diverse opere d'arte, oltre all'edificio stesso, riguardanti la pittura, la scultura e la musica.\nPittura.\nNella Cappella, sono disposti quattordici dipinti di Rothko. Tre delle pareti contengono dei trittici, mentre le altre cinque ospitano dipinti singoli. A partire dal 1964, Rothko inizi\u00f2 a dipingere una serie di dipinti neri, che incorporavano altre sfumature scure ed effetti tramati. \nI de Menil commissionarono la Cappella a Rothko nel 1964. Dall'autunno del 1964 alla primavera del 1967, il pittore dipinse i quattordici grandi dipinti e quattro sostitutivi, che contenevano molte delle caratteristiche dei precedenti dipinti neri del 1964.\nScultura.\nUna caratteristica scultura di Barnett Newman, \"Broken Obelisk\" (1963-1967), si erge di fronte alla Cappella. La scultura \u00e8 posizionata in una vasca, in cui vi si specchia, disegnata da Philip Johnson ed \u00e8 stata dedicata allo scomparso Martin Luther King. La scultura originariamente si trovava a Washington D.C. ed era stata offerta dai de Menil alla citt\u00e0 di Houston come memoriale per Martin Luther King jr. da porre davanti al municipio. Questl'ultimo rifiut\u00f2 la donazione, e i de Menil allora donarono la scultura e i dipinti per iniziare la Cappella Rothko.\nMusica.\nUno dei brani pi\u00f9 conosciuti di Morton Feldman \u00e8 stato ispirato e scritto per essere eseguito nella Cappella - anche questo \u00e8 chiamato \"Rothko Chapel\" (1971). Il musicista Peter Gabriel ha intitolato una delle sue canzoni \"Fourteen Black Paintings\" dopo la sua esperienza nella Cappella.\nAnche il cantante-cantautore indipendente David Dondero ha intitolato un'ode al sito \"Rothko Chapel\" (2007).\nRiconoscimenti.\nLa Cappella ha ricevuto numerosi riconoscimenti, incluso il Premio per la Pace dalla The Houston Baha'\u00ed Community (1998), il Community Award dal Museum District Business Alliance (2000), il James L. Tucker Interfaith dai Ministeri Interreligiosi (2004), l'Urban Greenery Award dal Park People (2005) e i riconoscimenti dal Centro di Pace e Giustizia di Houston (2008)."}
{"id": "4990712", "revid": "481666", "url": "https://it.wikipedia.org/wiki?curid=4990712", "title": "The Derelict", "text": ""}
{"id": "4990716", "revid": "767487", "url": "https://it.wikipedia.org/wiki?curid=4990716", "title": "Biblioteca civica Ezio Vanoni", "text": "La biblioteca civica Ezio Vanoni \u00e8 la biblioteca comunale di Morbegno. Nata per volont\u00e0 dell'amministrazione comunale a met\u00e0 anni sessanta, \u00e8 stata aperta al pubblico nel 1968 ed \u00e8 una delle biblioteche pi\u00f9 significative per dimensioni e per quantit\u00e0 di documenti posseduti del Sistema Bibliotecario della Valtellina.\nStoria e descrizione.\nLa decisione di costituire una biblioteca pubblica risale al 1965 in occasione del 10\u00ba anniversario della morte dell'illustre statista valtellinese Ezio Vanoni e della volont\u00e0 del comune di dedicargli un monumento commemorativo. Su consiglio della famiglia Vanoni, venne preferita la realizzazione di una biblioteca che ricordasse la figura dello statista, che conservasse i suoi libri e desse la possibilit\u00e0 alla comunit\u00e0, ed in particolare agli studenti, di poter usufruire di un servizio pubblico fondamentale per la loro formazione e crescita culturale. Il progetto fu realizzato tra il 1965 e il 1966 dall'architetto d'origine morbegnese Luigi Caccia Dominioni, con la volont\u00e0 di realizzare una biblioteca d'avanguardia, concepita secondo le pi\u00f9 avanzate indicazioni progettuali dell'epoca. L'edificio ha l'aspetto d'austera fortezza con due torri, inserito suggestivamente nel contesto naturale e nel paese di Morbegno. La biblioteca ha una struttura moderna, con nuove tecnologie costruttive e soluzioni di luminosit\u00e0 come obl\u00f2 a soffitto, vetrate verticali e una parete a vetri che si apre sul monte Disgrazia. Il rivestimento esterno in pietra appare invece simile ai tradizionali rustici valtellinesi che utilizzano le pietre locali, in questo caso quelle raccolte nel letto del vicino torrente Bitto. L'aspetto gradevole di unitariet\u00e0 degli spazi e d'inserimento col paesaggio si mantiene anche negli interni, in cui si susseguono pareti concave e convesse. La \"Torre del Sapere\" \u00e8 il cuore dell'intero complesso e nucleo generativo di tutta l'architettura della biblioteca..\nPatrimonio librario e documentario.\nNel 2014 il patrimonio complessivo della biblioteca Vanoni \u00e8 costituito da oltre 39.360 documenti per lo pi\u00f9 libri stampati, non manca tuttavia una cospicua quantit\u00e0 di altre tipologie di materiali come manoscritti, periodici, materiali audiovisivi e grafici. Quotidianamente vengono offerti in lettura 12 quotidiani e 40 riviste.\nLa biblioteca civica Vanoni \u00e8 citata nel volume \u201cI fondi speciali delle biblioteche lombarde\u201d con i suoi sei fondi che costituiscono i nuclei centrali orientati alla documentazione locale:\nFondo locale.\nIl fondo locale \u00e8 costituito da un complesso di documenti con informazioni su istituzioni, persone, eventi passati o presenti della vita e della realt\u00e0 di Morbegno. Questo fondo \u00e8 il pi\u00f9 importante progetto bibliografico della biblioteca per documentare la memoria, l'eredit\u00e0 culturale e le tradizioni della comunit\u00e0 morbegnese.\nStoria.\nIl fondo locale \u00e8 stato allestito a partire dagli anni \u201890 con la volont\u00e0 di raccogliere e riorganizzare, in uno specifico spazio, il materiale bibliografico relativo alla cittadina valtellinese. L'incremento dei documenti del fondo negli anni si \u00e8 basato sulle indicazioni fornite dalla carta delle collezioni del sistema bibliotecario della Valtellina, sulle richieste dei lettori e da approfondite ricerche del direttore. Sono stati acquisiti, mediante acquisti e donazioni, materiali su Morbegno e sulla Provincia di Sondrio. Successivamente, sono stati raccolti anche libri di vario argomento che si riferiscono alla regione Lombardia ma che trattano anche tematiche che coinvolgono Morbegno o la Valtellina in generale.\nMateriali.\nOggi il fondo locale, che consta di circa 3.360 documenti, \u00e8 composto prevalentemente da documenti a stampa tra cui biografie su personaggi illustri, guide turistiche, monografie, opere generali, opuscoli, pubblicazioni minori prodotte in occasione di eventi e mostre, documentazioni di attivit\u00e0 di studio e 249 tesi di laurea, di cui 140 che approfondiscono tematiche locali. Nel fondo sono incluse circa 700 fotografie, diapositive e cartoline che testimoniano la vita e la conformazione della Morbegno di un tempo. Inoltre \u00e8 conservata una cospicua raccolta di periodici, circa una trentina di testate, tra quelle di Morbegno, di comuni limitrofi e di societ\u00e0, enti, gruppi culturali, oppure banche Valtellinesi come il \"Notiziario\" della Banca Popolare di Sondrio.\nLo storico mensile parrocchiale di Morbegno \u00e8 Le Vie del Bene, fondato nel gennaio 1926 e pubblicato nella cittadina ininterrottamente sino ad oggi, a parte una sospensione tra il 1943 e il 1949 a causa della seconda guerra mondiale e delle difficolt\u00e0 economiche postbelliche. Ogni numero riporta delle note iniziali di beneficenza, articoli di storia e arte locale con illustrazioni o fotografie e una rubrica con notizie di cronaca di Morbegno e dei paesi vicini.\nBibliografia tematica.\nAlcuni testi significativi del fondo locale:\nServizi.\nLa biblioteca dal 2006 aderisce al catalogo unico e al servizio di prestito interbibliotecario con le altre 35 biblioteche della Valtellina suddivise in 3 sistemi bibliotecari: \nOltre ai servizi di prestito, nel 2011 sono state messe a disposizione del pubblico postazioni con accesso alla rete, servizi wi-fi e, in seguito, il sistema bibliotecario della valtellina ha aderito al progetto \u201cMLOL\u201d (Media Library On-Line)."}
{"id": "4990718", "revid": "1494169", "url": "https://it.wikipedia.org/wiki?curid=4990718", "title": "Michael Hobbs", "text": ""}
{"id": "4990719", "revid": "1851848", "url": "https://it.wikipedia.org/wiki?curid=4990719", "title": "Oskar Thierbach", "text": "Professionista dal 1930 al 1939 e dal 1947 al 1948, vinse tre tappe al Giro di Germania.\nCarriera.\nTra i dilettanti, fu campione nazionale della cronometro a squadre nel 1928. Pass\u00f2 professionista nel 1930, ottenendo nella prima stagione una vittoria di tappa al Giro di Germania. Nel 1934 si impose alla Harzrundfahrt, mentre nel 1937 e nel 1939 ottenne altre due vittorie di tappa al Giro di Germania. Fu secondo nella generale del Giro di Germania del 1931 ed ai campionati nazionali su strada nel 1935. Su pista, vinse la sei giorni di Breslavia nel 1933. Partecip\u00f2 a sei edizioni del Tour de France, con due piazzamenti tra i primi dieci, un'edizione del Giro d'Italia e due mondiali."}
{"id": "4990720", "revid": "537927", "url": "https://it.wikipedia.org/wiki?curid=4990720", "title": "Spirit of America", "text": "La Spirit of America \u00e8 una vettura da record realizzata da Craig Breedlove nel 1962. \nSviluppo.\nLa vettura venne progettata e costruita da Craig Breedlove come passatempo nel proprio garage avvalendosi della collaborazione di due esperti di aerodinamica. \nTecnica.\nCome propulsore il veicolo impiegava un motore a reazione General Electric J47, mentre il design deriv\u00f2 da quello utilizzato sui veicoli con propulsione a getto dell'epoca. Dopo i primi tentativi di record, lo Spirit venne modificato nell'aerodinamica e gli fu installato un motore General Electric J79. Dalle iniziali tre ruote, nel 1964 ne fu dotato di quattro. \nRecord.\nIl progetto di Breedlove venne sostenuto finanziariamente dalla Shell e dalla Goodyear. Un primo tentativo di record venne compiuto nel 1962, dove venne raggiunta la velocit\u00e0 di 587\u00a0km/h. Un anno dopo, ad un nuovo tentativo, si arriv\u00f2 alla velocit\u00e0 di 655\u00a0km/h. Solo nel 1964 e nel 1965, grazie al potenziamento del mezzo, il pilota statunitense riusc\u00ec a battere per tre volte di fila il record di velocit\u00e0 su terra, con un tetto massimo di 966,528\u00a0km/h. "}
{"id": "4990722", "revid": "767487", "url": "https://it.wikipedia.org/wiki?curid=4990722", "title": "Red House Blues", "text": "I Red House Blues sono un gruppo rock/Indie rock italo-statunitense, formatosi nel 2001 grazie all'iniziativa di Sean Meadows (artista dei pi\u00f9 noti June of 44) e David Lenci. Al duo originario si sono uniti i Laundrette, la band marchigiana composta da Marco Carlini, Lucio Febo e Massimo Bartera.\nIl nome del gruppo trae spunto dallo studio di registrazione di Senigallia, Red House Recordings, dove la band ha dato alle stampe l'album d'esordio omonimo e il successivo \"Essential Ordinary Revolutions\".\nTra il 2002 e il 2004 la band ha avuto l'opportunit\u00e0 di esibirsi dal vivo in Italia e in Spagna. Testimonianza delle esibizioni resta il video \"Red House Blues 2002 Italy tour\" magistralmente girato dalla talentuosa Ruth Chon di Los Angeles. Rompendo un lungo silenzio, tra giugno del 2017 e il giugno del 2019 la formazione italoamericana registra otto nuove tracce."}
{"id": "4990723", "revid": "125428245", "url": "https://it.wikipedia.org/wiki?curid=4990723", "title": "1, 2, 3 Jovanotti", "text": "1, 2, 3 Jovanotti \u00e8 stato un programma televisivo italiano di genere musicale trasmesso nel 1988 su Italia 1 e condotto da Jovanotti.\nStoria.\nIl programma \u00e8 stato trasmesso al sabato pomeriggio dal 15 ottobre al 31 dicembre 1988 ed era registrato nella discoteca \"Rolling Stone\" di Milano.\nNella trasmissione hanno fatto il loro esordio gli 883 chiamati ai tempi \u201cI Pop\u201d con il brano \"Live in the Music\""}
{"id": "4990724", "revid": "1924342", "url": "https://it.wikipedia.org/wiki?curid=4990724", "title": "It's My Birthday", "text": "It's My Birthday \u00e8 un brano musicale del cantante statunitense will.i.am in duetto con il cantante Cody Wise. \u00c8 stato pubblicato il 28 maggio 2014 tramite Interscope Records."}
{"id": "4990725", "revid": "57342", "url": "https://it.wikipedia.org/wiki?curid=4990725", "title": "1, 2, 3, Jovanotti!", "text": ""}
{"id": "4990727", "revid": "599013", "url": "https://it.wikipedia.org/wiki?curid=4990727", "title": "C\u00e9dric Moubamba", "text": "Carriera.\nClub.\nHa giocato nel massimo campionato gabonese, congolese e dell'Oman.\nNazionale.\nHa esordito con la Nazionale gabonese nel 1998. Ha preso parte alla Coppa d'Africa nel 2000, nel 2010 e nel 2012. Ha dato l'addio alla rappresentativa del suo paese dopo aver collezionato 74 presenze in 14 anni."}
{"id": "4990734", "revid": "486946", "url": "https://it.wikipedia.org/wiki?curid=4990734", "title": "Raccordo Industriale di Acerra", "text": ""}
{"id": "4990735", "revid": "819238", "url": "https://it.wikipedia.org/wiki?curid=4990735", "title": "Raccordo ferroviario di Acerra", "text": "Il raccordo ferroviario di Acerra \u00e8 un raccordo costruito per servire i vari impianti della zona industriale Pomigliano d'Arco. Dal 2011 \u00e8 in concessione alla FIAT.\nStoria.\nInaugurata agli inizi degli anni settanta, la breve diramazione \u00e8 stata costruita per collegare la stazione di Acerra agli impianti della zona industriale Pomigliano d'Arco.\nDal 2011 \u00e8 in concessione alla FIAT Group Automobiles, concessione che durer\u00e0 fino al 2021.\nCaratteristiche.\nLa tratta \u00e8 doppio a binario non elettrificato di cui solo uno in uso. Alcune sezioni del tracciato sono in disuso, in particolare nei pressi degli stabilimenti FIAT. Lo stabilimento servito \u00e8 esclusivamente quello della FIAT nella sua area centrale, mentre in precedenza erano servite anche le sue aree settentrionali e i reparti produttivi.\nTutti i deviatoi sono azionati manualmente. I raddoppi di binario sono presenti negli stabilimenti industriali e nello scalo di Acerra.\nPercorso.\nLo scalo di testa della linea \u00e8 un piccolo scalo merci costituito da 5 binari pi\u00f9 uno che connesso ad una costruzione di cemento aperta.\nSuperato lo scalo vi \u00e8 un passaggio a livello su via San Francesco d'Assisi, immettendosi nel tracciato vero e proprio. I due binari si staccano dalla ferrovia Roma-Cassino-Napoli piegando verso sud, incrociando di nuovo un passaggio a livello. Il tracciato prosegue attraversando varie file di edifici incontrando vari attraversamenti a raso con le strade della viabilit\u00e0 locale. La tratta sottopassa l'Asse Mediano e, nelle vicinanze, vi \u00e8 una comunicazione tra i due binari. Il binario di sinistra entra nell'area settentrionale dello stabilimento Alfa Romeo dove vi \u00e8 un fascio merci inutilizzato; il binario di sinistra continua fino ad un deviatoio dove si divide: il binario di sinistra entra nello stabilimento FIAT Auto ex Alfa Romeo ed il binario di destra continua ancora fino a raggiungere i reparti produttivi dell'Alfa Romeo e l'Alfa Avio, dove termina con un paraurti. Anche l'altro binario termina nei pressi dei reparti produttivi nelle adiacenze di un'area di deposito.\nAll'interno dello stabilimento FIAT ex Alfa Romeo vi \u00e8 un lungo fascio merci di 9 binari dedicato al carico e scarico delle automobili.\nTraffico.\nIl traffico effettuato sul raccordo \u00e8 solo di tipo merci e viene effettuato dalla FIAT.\nMateriale rotabile.\nPer trasportare le tradotte di auto viene utilizzata una D.345 dagli stabilimenti fino al fascio merci di Acerra e da li fino alla stazione, per poi essere inserite in composizione ai treni merci e inviate verso le varie destinazioni."}
{"id": "4990736", "revid": "767487", "url": "https://it.wikipedia.org/wiki?curid=4990736", "title": "Edmond Mouele", "text": "Carriera.\nClub.\nHa sempre giocato per l'AS Mangasport.\nNazionale.\nHa esordito con la Nazionale gabonese nel 2006 con cui ha preso parte alla Coppa d'Africa 2012."}
{"id": "4990740", "revid": "838137", "url": "https://it.wikipedia.org/wiki?curid=4990740", "title": "Risultati elettorali del Partito della Rifondazione Comunista per regione italiana", "text": "Le presenti tabelle riassumono i risultati elettorali del Partito della Rifondazione Comunista nelle regioni italiane. I valori espressi si riferiscono alla percentuale sui voti validi. Per le elezioni politiche, il dato si riferisce all'elezione della Camera dei deputati, prendendo in considerazione la parte proporzionale durante i periodi in cui sono state in vigore la legge Mattarella, ad eccezione del dato della Valle d'Aosta, che ha votato anche durante tale periodo con il sistema maggioritario, e la legge elettorale italiana del 2017."}
{"id": "4990742", "revid": "599013", "url": "https://it.wikipedia.org/wiki?curid=4990742", "title": "Yann Bidonga", "text": "Carriera.\nClub.\nHa sempre giocato per l'AS Mangasport.\nNazionale.\nHa esordito con la Nazionale gabonese nel 2001 con cui ha preso parte alla Coppa d'Africa 2012."}
{"id": "4990743", "revid": "66213505", "url": "https://it.wikipedia.org/wiki?curid=4990743", "title": "Abraham Abulafia", "text": ""}
{"id": "4990744", "revid": "599013", "url": "https://it.wikipedia.org/wiki?curid=4990744", "title": "Jock Hobbs", "text": "Da dirigente \u00e8 stato presidente della New Zealand Rugby Union alla quale riusc\u00ec a fare assegnare l'organizzazione della .\nMor\u00ec nel 2012 a causa di una leucemia."}
{"id": "4990749", "revid": "66213545", "url": "https://it.wikipedia.org/wiki?curid=4990749", "title": "Ferro meteorico", "text": ""}
{"id": "4990755", "revid": "1498232", "url": "https://it.wikipedia.org/wiki?curid=4990755", "title": "Music Awards 2014 (compilation)", "text": "Music Awards 2014 \u00e8 la quarta ed ultima compilation dedicata all'evento Wind Music Awards, pubblicata il 3 giugno 2014 dalla Universal Music Italia. \u00c8 l'unica a non riportare il nome dello sponsor storico dell'evento, Wind, in seguito alla chiusura del contratto che univa le due propriet\u00e0. \u00c8 anche l'unica compilation dei Wind Music Awards a contenere un solo CD."}
{"id": "4990756", "revid": "599013", "url": "https://it.wikipedia.org/wiki?curid=4990756", "title": "Rodrigue Moundounga", "text": "Carriera.\nClub.\nHa giocato l'intera carriera tra Gabon e Tunisia.\nNazionale.\nHa esordito con la Nazionale gabonese nel 2001, collezionando 56 presenze in 11 anni e partecipando alla Coppa d'Africa 2010 e alla Coppa d'Africa 2012."}
{"id": "4990759", "revid": "741067", "url": "https://it.wikipedia.org/wiki?curid=4990759", "title": "Cheating the Public", "text": ""}
{"id": "4990761", "revid": "599013", "url": "https://it.wikipedia.org/wiki?curid=4990761", "title": "Charly Moussono", "text": "Carriera.\nClub.\nHa trascorso tutta la carriera tra Gabon e Sud Africa.\nNazionale.\nCon la Nazionale gabonese ha preso parte alla Coppa d'Africa 2012."}
{"id": "4990773", "revid": "767487", "url": "https://it.wikipedia.org/wiki?curid=4990773", "title": "Yves Bits\u00e9ki", "text": "Carriera.\nClub.\nHa sempre giocato in Gabon\nNazionale.\nCon la Nazionale gabonese ha preso parte alle Coppe d'Africa 2010, 2012, 2015 e 2017."}
{"id": "4990775", "revid": "1610933", "url": "https://it.wikipedia.org/wiki?curid=4990775", "title": "Geoffrey Hodson", "text": "Biografia.\nNato in una famiglia di agricoltori e proprietari terrieri, primogenito di cinque figli, fu educato alla Grammar School di Bishop's Stortford nell'Hertfordshire, ma una crisi della situazione finanziaria familiare lo costrinse a quindici anni a lasciare gli studi per occuparsi degli affari di famiglia.\nHodson riferisce di aver avuto le sue prime esperienze chiaroveggenti all'et\u00e0 di cinque o sei anni. Cresciuto nella religione cristiana anglicana, superati i vent'anni inizi\u00f2 un cammino personale alla ricerca di un significato pi\u00f9 profondo dei testi biblici. Ben presto entr\u00f2 in contatto con la sede della Societ\u00e0 Teosofica di Manchester e con la sua principale esponente di quegli anni, Annie Besant.\nAllo scoppio della prima guerra mondiale si arruol\u00f2 nel 1914 come ufficiale nell'esercito britannico, dove prese parte ad un'importante e difficile missione di incursione nelle linee nemiche alla guida di un carro armato, che era a quel tempo ancora un'arma segreta. Per il successo ottenuto il suo nome venne proposto per la premiazione con la Croce Militare, che invece sar\u00e0 assegnata al suo comandante di compagnia sebbene questi non fosse rimasto coinvolto nell'azione. Del periodo della guerra Hodson dir\u00e0 in seguito che i suoi poteri chiaroveggenti furono fortemente inibiti per quasi tutta la durata del conflitto.\nNel 1919, dopo la smobilitazione, Hodson torn\u00f2 alle sue regolari meditazioni e attivit\u00e0 teosofiche, stupendosi di riuscire a recuperare in breve tempo i suoi poteri. Cominci\u00f2 intanto a lavorare all'interno dell'organizzazione cristiana YMCA offrendo assistenza a ragazzi disagiati. Nel marzo dello stesso anno si spos\u00f2 con Jane Carter, incontrata in precedenza durante il suo addestramento militare a Kendal nel Westmorland, stabilendosi con lei a Preston nel Lancashire. Qui, girando per le campagne, si dedic\u00f2 a divulgare le sue visioni degli esseri e degli spiriti elementali di quelle terre che affermava di percepire grazie alle sue ritrovate capacit\u00e0 sensitive. Molti dei suoi libri, in particolare \"Fairies at Work and Play\", e \"The Fairy Kingdom\", conterranno i frutti di questa ricerca, durante la quale fu anche coinvolto nella vicenda giornalistica delle fate di Cottingley.\nNel 1924 fu invitato a partecipare ad alcuni esperimenti di chimica occulta, come gi\u00e0 avevano fatto Annie Besant e Charles Webster Leadbeater. Del 1927 \u00e8 uno dei suoi libri di maggior successo sugli insegnamenti angelici, \"The Brotherhood of Angels and of Men\" (\"La Fratellanza degli angeli e degli uomini\"), che conteneva anche una prefazione di Annie Besant, allora presidente della Societ\u00e0 Teosofica. Comp\u00ec in seguito una serie di viaggi dagli Stati Uniti all'Indocina, impegnato in ricerche e conferenze sull'archeologia maya e azteca, su elementi di antropologia, geologia, psicologia, fisica e astronomia, in particolare sui legami esoterici tra suoni, colori e forme. Nel 1937 a Citt\u00e0 del Capo in Sudafrica soggiorn\u00f2 presso i coniugi Quaglie ed Ethelwynne dando indicazioni alla loro figlia, artista e pittrice, di disegnare le illustrazioni per il suo libro \"The Kingdom of the Gods\" (\"Il regno degli Dei\") che avrebbe visto la pubblicazione nel 1952.\nSi rec\u00f2 quindi in Australia per raggiungere sua moglie che dal 1929 si era ammalata di sclerosi multipla; alla sua morte nel 1962, Sandra Chase che l'aveva assistita nelle sue paralisi, diverr\u00e0 la nuova moglie di Hodson. Dal 1953 al 1955 aveva intanto diretto la \u00abScuola della Saggezza\u00bb presso la sede internazionale della Societ\u00e0 Teosofica di Adyar nel Madras, in India, mentre nel 1954 fu insignito della medaglia \"Subba Row\" per i suoi contributi alla letteratura teosofica. Trasferitosi in Nuova Zelanda, nel dicembre del 1956 collabor\u00f2 con David Lyness in una serie di indagini chiaroveggenti sull'atomo.\nContinu\u00f2 ancora a scrivere e rilasciare diversi libri, discorsi radiofonici e numerosi articoli di riviste incentrate sul lato pi\u00f9 occulto e spirituale del cristianesimo, andando alla ricerca costante di una compenetrazione tra teosofia e fede cristiana. Tenne la sua ultima lezione il 4 maggio 1982 nella sede teosofica di Auckland, all'et\u00e0 di 96 anni; mor\u00ec l'anno seguente in Nuova Zelanda."}
{"id": "4990777", "revid": "741067", "url": "https://it.wikipedia.org/wiki?curid=4990777", "title": "Tipped Off", "text": ""}
{"id": "4990778", "revid": "76963", "url": "https://it.wikipedia.org/wiki?curid=4990778", "title": "Greta Van Susteren", "text": "Biografia.\nNata nel Wisconsin, Greta Van Susteren \u00e8 figlia del giudice Urban Van Susteren, vecchio amico e collaboratore del senatore repubblicano Joseph McCarthy. La sorella di Greta, Lise, \u00e8 una psichiatra forense che nel 2006 si candid\u00f2 infruttuosamente al Senato con il Partito Democratico per lo stato del Maryland.\nLa Van Susteren studi\u00f2 all'Universit\u00e0 del Wisconsin-Madison e si laure\u00f2 in legge alla Georgetown University. Successivamente lavor\u00f2 molti anni alla CNN, cominciando come analista legale durante gli approfondimenti televisivi sul caso O. J. Simpson e proseguendo poi come conduttrice di trasmissioni come \"Burden of Proof\" e \"The Point\". Nel 2002 fu assunta da Fox News Channel, dove le venne affidato il programma di attualit\u00e0 \"On the Record w/ Greta Van Susteren\", che ha condotto ininterrottamente per 14 anni. Il 6 settembre 2016 FOXNEWS annuncia la fine del rapporto di lavoro in seguito alla fallita rinegoziazione del contratto tentata da Susteren, che ha scelto di attivare la clausola che le avrebbe permesso di uscire se Roger Ailes non fosse pi\u00f9 stato a capo del canale allnews, cosa accaduta nell'estate 2016 in seguito alle accuse di molestie sessuali mosse a Ailes da un'altra conduttrice FOX, Gretchen Carlson.\nGreta Van Susteren \u00e8 sposata dal 1988 con l'avvocato John P. Coale: entrambi sono seguaci di Scientology."}
{"id": "4990783", "revid": "963023", "url": "https://it.wikipedia.org/wiki?curid=4990783", "title": "Spiriti elementali", "text": ""}
{"id": "4990784", "revid": "486946", "url": "https://it.wikipedia.org/wiki?curid=4990784", "title": "Sweet Revenge (film 1921)", "text": ""}
{"id": "4990799", "revid": "298229", "url": "https://it.wikipedia.org/wiki?curid=4990799", "title": "Harry Glover Lee", "text": ""}
{"id": "4990800", "revid": "916580", "url": "https://it.wikipedia.org/wiki?curid=4990800", "title": "Kiwa puravida", "text": "Kiwa hirsuta \u00e8 una specie di crostacei della famiglia delle Kiwaidae. \u00c8 stata scoperta nel 2006, in vita, a circa un chilometro di profondit\u00e0 nelle acque della Costa Rica da Andrew Thurber, William J. Jones e Kareen Schnabel.\nIl suo nome, \"puravida\", significa \"vita pura\" e si riferisce ad un modo di dire in spagnolo costaricano molto diffuso in Costa Rica.\nQuesti granchi vivono nelle fredde profondit\u00e0 dell'oceano e si cibano essenzialmente di proteobatteri simbiotici, che fanno crescere sui loro lunghi arti anteriori. Questi batteri metabolizzano l'idrogeno solforato e il metano per produrre l'energia necessaria ai crostacei, i quali successivamente li ingeriscono mediante il loro apparato boccale a forma di pettine."}
{"id": "4990802", "revid": "741067", "url": "https://it.wikipedia.org/wiki?curid=4990802", "title": "Secret Service (film 1919)", "text": ""}
{"id": "4990804", "revid": "767487", "url": "https://it.wikipedia.org/wiki?curid=4990804", "title": "Bernardo Del Nero", "text": "Sostenitore di Lorenzo il Magnifico, nel 1497 fu connivente, in qualit\u00e0 di gonfaloniere, di una congiura contro i piagnoni per riportare a Firenze il dominio pallesco.\nLa sua illegale condanna a morte provoc\u00f2 lo sdegno di molti cittadini verso il Savonarola."}
{"id": "4990807", "revid": "741067", "url": "https://it.wikipedia.org/wiki?curid=4990807", "title": "A Pair of Silk Stockings", "text": ""}
{"id": "4990809", "revid": "253269", "url": "https://it.wikipedia.org/wiki?curid=4990809", "title": "Michael Shamus Wiles", "text": "Biografia.\nHa ricoperto piccoli ruoli a partire dal 1980, in oltre 100 tra film e serie TV. Tra le apparizioni: \"Il ritorno dei giocattoli assassini\", \"\", \"Fatti, strafatti e strafighe\" e \"Pearl Harbor\", mentre, per le serie TV, in \"Breaking Bad\" nel ruolo di George Merkert."}
{"id": "4990810", "revid": "124123", "url": "https://it.wikipedia.org/wiki?curid=4990810", "title": "Pietro Tornabuoni", "text": "Nel 1497 fu esiliato dai piagnoni, ma fu gi\u00e0 riammesso nel 1500 da Pier Soderini. Dopo il ritorno dello stato mediceo nel 1512 ebbe ruolo di primo piano nel consiglio cittadino."}
{"id": "4990812", "revid": "1573940", "url": "https://it.wikipedia.org/wiki?curid=4990812", "title": "Pipistrellus abramus", "text": "Pipistrellus abramus () \u00e8 un pipistrello della famiglia dei Vespertilionidi diffuso nell'estremo oriente.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 60\u00a0mm, la lunghezza dell'avambraccio tra 31 e 36\u00a0mm, la lunghezza della coda tra 29 e 45\u00a0mm, la lunghezza del piede tra 6 e 10\u00a0mm, la lunghezza delle orecchie tra 8 e 13\u00a0mm e un peso fino a 5,8\u00a0g.\nAspetto.\nLa pelliccia \u00e8 corta e arruffata. Le parti dorsali sono bruno-grigiastre o grigio-olivastre, leggermente brizzolate, mentre le parti ventrali sono bruno-grigiastre chiare. Il muso \u00e8 largo, con due masse ghiandolari sui lati. Le orecchie sono corte, larghe, triangolari, con un antitrago ispessito che si estende in avanti fino all'angolo posteriore del muso. Il trago \u00e8 circa la met\u00e0 del padiglione auricolare, leggermente piegato in avanti e con l'estremit\u00e0 arrotondata. Le membrane alari sono marroni, semi-trasparenti e attaccate posteriormente alla base dell'alluce. I piedi sono piccoli. La punta della lunga coda si estende pet circa un millimetro oltre l'ampio uropatagio. Il calcar \u00e8 lungo e carenato. Il pene \u00e8 molto lungo. Il cariotipo \u00e8 2n=26 FNa=44.\nEcolocazione.\nEmette ultrasuoni sotto forma di impulsi a banda stretta e frequenza modulata con massima energia a 43,8-52 kHz. \nBiologia.\nComportamento.\nSi rifugia in gruppi anche di un centinaio di individui negli edifici, spesso sotto le tegole dei tetti.\nAlimentazione.\nSi nutre di insetti volanti, particolarmente coleotteri, ditteri, tricotteri e in misura minore di emitteri, omotteri, imenotteri e lepidotteri catturati intorno alle luci artificiali.\nDistribuzione e habitat.\nQuesta specie \u00e8 diffusa nelle province cinesi orientali e nord-orientali della Mongolia interna, Heilongjiang, Liaoning, Hebei, Tianjin, Shanxi, Jiangsu, Gansu, Sichuan, Yunnan, Shandong, Anhui, Zhejiang, Hubei, Hunan, Guangxi, Fujian, Jiangxi, Guangdong, Hong Kong, Macao, Guizhou, Xizang, Shaanxi e isole di Hainan e Taiwan, Penisola coreana, isole giapponesi di Hokkaid\u014d, Honsh\u016b, Shikoku, Ky\u016bsh\u016b, Tsushima, Takarajima, Yaku, Tane, Kuchino, Amami \u014cshima, Tokunoshima, Okinawa, Kakeroma, Miyako, Irabu, Ishigaki, Iriomote e Yonaguni; Myanmar nord-orientale, Vietnam settentrionale e centrale, Laos settentrionale e negli stati indiani dell'Andhra Pradesh, Arunachal Pradesh e Uttar Pradesh. \u00c8 nota un'osservazione anche sull'isola russa di Sachalin.\nVive nelle zone urbane, \u00e8 invece assente dalle zone montane e dalle foreste dove non sono presenti strutture dove rifugiarsi.\nStato di conservazione.\nLa IUCN Red List, considerato il vasto areale, l'adattabilit\u00e0 e l'assenza di minacce rilevanti, classifica \"P.abramus\" come specie a rischio minimo (LC)."}
{"id": "4990813", "revid": "287204", "url": "https://it.wikipedia.org/wiki?curid=4990813", "title": "L'uomo visibile e l'uomo invisibile", "text": "L'uomo visibile e l'uomo invisibile \u00e8 un saggio di esoterismo scritto dal teosofo Charles Webster Leadbeater, vescovo della Chiesa cattolica liberale, pubblicato la prima volta nel 1902 a Londra presso la Theosophical Publishing Society editrice.\nDescrizione.\nBasandosi sulla capacit\u00e0 di chiaroveggenza che l'autore afferma di possedere, il libro intende esplicitamente divulgare al grande pubblico nozioni ed esperienze sulla dimensione occulta, cio\u00e8 nascosta, degli esseri viventi, riguardanti in particolare l'anima dell'uomo, gli strati e le emanazioni della sua aura, e le sue possibilit\u00e0 di evoluzione.\nNel libro sono presenti anche delle raffigurazioni disegnate da pittori su indicazioni di veggenti che illustrano il modo in cui costoro hanno visto l'aura di diverse persone: essa viene generalmente rappresentata come un ovoide multi-colore che circonda l'essere umano, i cui colori appaiono pi\u00f9 o meno brillanti e marcati a seconda del grado di evoluzione raggiunto. I colori emessi da uomini allo stato primitivo appaiono ad esempio meno definiti e pi\u00f9 tendenti allo sporco."}
{"id": "4990819", "revid": "124535169", "url": "https://it.wikipedia.org/wiki?curid=4990819", "title": "Thomas Pesquet", "text": "Nel 2016 partecip\u00f2 al suo primo volo spaziale a bordo della Stazione Spaziale Internazionale (ISS) per la missione Sojuz MS-03 (Expedition 50/51). Torn\u00f2 la seconda volta nello spazio il 23 aprile 2021 per prendere parte alla missione SpaceX Crew-2 (Expedition 65), diventando il primo europeo a volare sul veicolo commerciale Crew Dragon e, da ottobre 2021, il quarto europeo a comandare la ISS.\nBiografia.\nIstruzione.\nNel 1998 prese un diploma al classes pr\u00e9paratoires aux grandes \u00e9coles presso il Lyc\u00e9e Pierre Corneille. Consegu\u00ec una laurea in ingegneria aeronautica nel 2001 presso l'\u00c9cole nationale sup\u00e9rieure de l'a\u00e9ronautique et de l'espace a Tolosa e un master in sistemi spaziali e meccanica dei veicoli spaziali. Nell'ultimo del master fu uno studente di scambio presso l'Ecole Polytechnique de Montr\u00e9al, in Canada.\nCarriera come ingegnere e pilota commerciale.\nDopo aver conseguito la laurea lavor\u00f2 come ingegnere di dinamiche spaziali in missione di telerilevamento per la GMV Innovating Solutions di Madrid, in Spagna, mentre tra il 2002 e il 2004 fu ingegnere di ricerca presso l'Agenzia spaziale francese (CNES), il cui campo di ricerca era l'autonomia nelle missioni spaziali. Svolse inoltre diversi studi sulla futura armonizzazione europea della tecnologia spaziale. Alla fine del 2002, fu un rappresentante del CNES presso il Consultative Committee for Space Data Systems, dove lavor\u00f2 sul supporto tra le agenzie spaziali internazionali. Nel 2004 venne selezionato per il programma di addestramento al volo della Air France, ottenendo la licenza di pilota di linea (ATPL-IR) due anni dopo e iniziando a volare sugli Airbus A320. Ha al suo attivo pi\u00f9 di 2000 ore di volo su diversi aerei di linea commerciali, e la qualifica istruttore di volo su A320 e istruttore di gestione delle risorse dell'equipaggio.\nCarriera di astronauta.\nPesquet venne selezionato come candidato astronauta per l'ESA nel maggio 2009, iniziando l'addestramento di base pochi mesi dopo. Completato con successo l'addestramento nel novembre 2010, lavor\u00f2 come Eurocom, il responsabile europeo per la comunicazione con gli astronauti in orbita durante i voli spaziali, e fu responsabile di possibili progetti futuri con nuovi partner internazionali, tra cui la Cina. In attesa di essere assegnato a una missione spaziale approfond\u00ec le sue conoscenze sui sistemi della Stazione Spaziale Internazionale, tute spaziali, Canadarm2 e veicolo Sojuz, nei centri spaziali negli Stati Uniti, Russia, Canada e Giappone. Nel 2011 partecip\u00f2 alla missione analoga ESA CAVES, durante la quale trascorse una settimana in una grotta della Sardegna con altri astronauti di varie nazionalit\u00e0. Nel 2013 e 2014 partecip\u00f2 alle missioni analoghe SEATEST-II e NEEMO 18, rispettivamente come direttore di volo e come aquanauta.\nNel marzo 2014 venne assegnato alla missione di lunga durata Sojuz MS-03 (Expedition 50/51) a bordo della Stazione Spaziale Internazionale. A seguito della sua prima missione, per mantenere le abilit\u00e0 pratiche di pilotaggio, nel gennaio 2018, inizi\u00f2 ad addestrarsi per pilotare gli aerei Airbus A310 Zero-G di Novespace a Tolosa; complet\u00f2 l'addestramento un paio di mesi dopo. Nel frattempo, continu\u00f2 ad addestrarsi per approfondire le sue conoscenze tecniche in preparazione a una futura missione spaziale, compreso per il programma Lunar Gateway. Nell'estate del 2019 prese parte alla missione analoga NEEMO NXT, durante la quale con gli astronauti Feustel e Kanai test\u00f2 le tute spaziali, tecnologie, strumenti e procedure per l'esplorazione futura di altri corpi celesti. Nel luglio 2020 venne assegnato alla sua seconda missione spaziale SpaceX Crew-2 (Expedition 65), il cui lancio \u00e8 previsto per il 23 aprile 2021.\nSojuz MS-03 (Expedition 50/51).\nIl 17 novembre 2016 part\u00ec a bordo della Sojuz MS-03 per la sua prima missione, soprannominata Proxima, verso la Stazione Spaziale Internazionale, insieme al comandante russo Oleg Novickij e all'astronauta statunitense Peggy Whitson; i tre arrivarono sulla ISS due giorni dopo, unendosi agli altri tre membri dell'Expedition 50. Durante i 196 giorni di missione, svolse centinaia di esperimenti scientifici, manovr\u00f2 il braccio robotico Canadarm2 per l'aggancio e lo sgancio dei veicoli cargo e partecip\u00f2 a due attivit\u00e0 extraveicolari con Shane Kimbrough per aggiornare il sistema elettrico della ISS e preparare la Stazione per l'arrivo negli anni successivi dei veicoli commerciali statunitensi. Fece ritorno sulla Terra il 2 giugno 2017 insieme a Novickij, atterrando nelle terre disabitate del Kazakistan.\nSpaceX Crew-2 (Expedition 65).\nNel luglio 2020 venne assegnato alla missione SpaceX Crew-2, durante la quale trascorrer\u00e0 sei mesi a bordo della Stazione Spaziale Internazionale a partire da aprile del 2021 per l'Expedition 65. Il 23 aprile 2021 venne lanciato dal Kennedy Space Center, diventando il primo europeo a volare a bordo di una Crew Dragon mentre da ottobre 2021 diventer\u00e0 il quarto comandante europeo della ISS.\nAmbasciatore di buona volont\u00e0.\nIl 12 aprile 2021 Thomas Pesquet \u00e8 stato nominato Ambasciatore di buona volont\u00e0 per l'Organizzazione delle Nazioni Unite per l'alimentazione e l'agricoltura.\nVita privata.\n\u00c8 il pi\u00f9 giovane di due fratelli. \u00c8 cintura nera di judo e giocatore di basket, oltre che praticante di jogging, nuoto e squash. Appassionato di attivit\u00e0 outdoor e avventura, pratica la mountain bike, il kite surf, la vela, lo sci e l'alpinismo. Ha anche una vasta esperienza, e detiene licenze avanzate sia in immersioni subacquee che in paracadutismo. Gli altri suoi interessi comprendono viaggiare, suonare il sassofono e la lettura. Parla cinque lingue, francese, inglese, spagnolo, tedesco e russo, ed \u00e8 membro dell'Association a\u00e9ronautique et astronautique de France (3AF), e dell'American Institute of Aeronautics and Astronautics (AIAA)."}
{"id": "4990820", "revid": "963023", "url": "https://it.wikipedia.org/wiki?curid=4990820", "title": "Teosofo", "text": ""}
{"id": "4990823", "revid": "963023", "url": "https://it.wikipedia.org/wiki?curid=4990823", "title": "Anatomia occulta", "text": ""}
{"id": "4990826", "revid": "682976", "url": "https://it.wikipedia.org/wiki?curid=4990826", "title": "Ludovico Tornabuoni", "text": "Cavaliere gerosolomitano, partecip\u00f2 nel 1480 alla battaglia di Rodi. Nel 1497 fu esiliato dai piagnoni per aver partecipato ad una congiura filomedicea."}
{"id": "4990827", "revid": "767487", "url": "https://it.wikipedia.org/wiki?curid=4990827", "title": "Claudia Mariani", "text": "Carriera.\nDopo aver fatto parte dell'organico del Dinamo Ravenna, nel 2010, a seguito della fusione con il Cervia, entra nella rosa del Riviera di Romagna sempre iscritta al Campionato di Serie A2 femminile. Con la nuova squadra riesce a contribuire alla promozione, al termine della stagione 2010-2011, in Serie A, massimo livello del campionato italiano di calcio femminile, dove fa il suo debutto alla 2\u00aa giornata della stagione 2011-2012 e ottiene la sua prima marcatura nella partita vinta sulla Lazio per 1-0 il 26 novembre 2011, alla 7\u00aa di campionato.\nDopo un anno di stop si accorda con il San Zaccaria, societ\u00e0 di Ravenna che milita nel girone C della ricostituita Serie B, con la cui maglia conquista nel giro di due anni la promozione in massima serie.\nTuttavia durante il calciomercato estivo trova un accordo con il continuando la sua attivit\u00e0 in cadetteria. Al suo primo anno con la societ\u00e0 abruzzese si conferma tra le giocatrici pi\u00f9 prolifiche del campionato andando a segno 25 volte su 26 partite, mentre al secondo \u00e8 tra le artefici della conquista del primo posto in Serie B 2015-2016 e della storica promozione in Serie A della societ\u00e0 abruzzese. Al termine della stagione 2016-2017 conclude la sua attivit\u00e0 agonistica non riuscendo assieme alle compagne ad evitare la retrocessione. Dall'estate 2017 \u00e8 entrata nello staff dirigenziale del San Zaccaria."}
{"id": "4990832", "revid": "15756", "url": "https://it.wikipedia.org/wiki?curid=4990832", "title": "Timothy Peake", "text": "Biografia.\nHa studiato alla \"High School\" di Chichester lasciandola nel 1990 per entrare alla Royal Military Academy Sandhurst.\nDopo la laurea a Sandhurst nel 1992, Peake \u00e8 stato comandante di plotone nell reggimento di fanteria leggera dei \"royal green Jackets\" ormai sciolto. Divenne pilota di elicottero nel 1994 e istruttore di volo nel 1998. Nel 2005 si \u00e8 laureato \"Empire Test Pilots' School\" e ha ottenuto il \"Westland's Trophy\" come miglior allievo. L'anno seguente ha ottenuto un master presso l'Universit\u00e0 di Portsmouth e nel 2009 ha lasciato l'esercito, dopo 17 anni di servizio e oltre 3000 ore di volo al suo attivo, diventando un pilota collaudatore alla AgustaWestland.\nPeake ha battuto oltre 8.000 altri candidati per uno dei sei posti sul nuovo programma di formazione degli astronauti dell'ESA. Il processo di selezione includeva test accademici, valutazioni di idoneit\u00e0 e diverse interviste. Peake si trasfer\u00ec a Colonia con la sua famiglia per la formazione all'ESA.\nIn caso di successo, Peake sarebbe diventato il primo britannico a volare nello spazio senza un contratto privato (Helen Sharman, Sarah Brightman) o la cittadinanza americana (Michael Foale, Piers Sellers e Nicholas Patrick).\nIl 16 aprile 2012, la NASA ha annunciato che Peake sarebbe stato impiegato come acquanauta a bordo del laboratorio sottomarino Aquarius durante l'esplorazione sottomarina missione NEEMO 16, che avrebbe avuto inizio l'11 giugno 2012 e termine dodici giorni dopo. L'equipaggio del NEEMO 16 si immerse con successo alle 11:05 dell'11 giugno. La mattina del 12 giugno, Peake e suoi compagni divennero ufficialmente aquanauti, dopo aver trascorso oltre 24 ore sott'acqua. L'equipaggio torn\u00f2 in superficie il 22 giugno.\nPer la missione \"Expedition 44\" Tim Peake fu nominato come astronauta di riserva per la Soyuz TMA-17M.\nPeak il 15 Dicembre 2015 alle 11:03 GMT \u00e8 partito a bordo della Soyuz TMA-19M dal Cosmodromo di Baikonur in Kazakistan in direzione della Stazione Spaziale Internazionale (ISS) per le missioni \"Expedition 46\" e \"Expedition 47\".\nIl rendevouz automatico ha avuto inizio alle 15:15 GMT, per poi avere l'aggancio della Soyuz TMA-19M con la ISS alle 17:33 GMT, mentre il portello \u00e8 stato aperto alle 19:58 GMT, dopo che gli astronauti si sono accertati che l'attracco fosse avvenuto correttamente. Ad accoglierli sulla stazione orbitale c'erano i cosmonauti russi Mikhail Korniyenko e Sergei Volkov, oltre all'astronauta NASA Scott Kelly.\nLa missione Principia ha visto coinvolto Tim in diversi esperimenti, oltre a prevedere il coinvolgimento da Terra di bambini e ragazzi in numerose attivit\u00e0, tra cui lezioni a scopo educativo tenute dallo stesso astronauta britannico. In particolare, alcuni esperimenti hanno riguardato lo studio del comportamento dei cristalli e dei vasi sanguigni in condizioni di microgravit\u00e0, cos\u00ec come approfondimenti per lo studio dell'adattamento del cervello in condizioni molto stressanti, come pu\u00f2 essere appunto un viaggio nello spazio.\nUna particolarit\u00e0 sulla permanenza di Tim sulla ISS riguarda il fatto che per la prima volta un astronauta ha partecipato alla maratona londinese dallo spazio. Infatti l'astronauta britannico ha iniziato la sua corsa per la maratona di Londra il 24 Aprile alle ore 10:00 GMT, esattamente alla stessa ora di tutti gli altri partecipanti sulla Terra. La sua gara ovviamente \u00e8 stata monitorata dai medici del Centro Astronauti ESA di Colonia, in modo da non compromettere le condizioni di salute dell'astronauta britannico per il suo ritorno sulla Terra.\nIl 18 Giugno 2016 Peake dopo 185 giorni 22 ore e 12 minuti \u00e8 avvenuto il rientro sulla Terra a bordo della capsula Soyuz TMA-19M. L'astronauta britannico \u00e8 atterrato nella steppa del Kazakistan a circa 500 Km a sud ovest dalla citt\u00e0 di Karaganda alle 9.15 GMT.\nPartenariato Stazione Spaziale Internazionale e il Premio Nobel per la Pace.\nAlla \"UK National Student Space Conference\" dei primi mesi del 2014, Peake ha espresso il suo sostegno all'iniziativa di assegnare alle \"International Space Station partnership\" il Premio Nobel per la Pace. \"Mi ha fatto piacere leggere che la partnership della Stazione Spaziale Internazionale sia stata proposta per il Premio Nobel per la Pace, perch\u00e9 ... \u00e8 una delle pi\u00f9 incredibili partnership internazionali ... [L'ISS] ha riunito molte nazioni nonostante le difficolt\u00e0, e continua a farlo\". Peake ha osservato che con l'aumentare costante dei vincoli sui programmi spaziali di tutto il mondo, iniziative di collaborazione come ISS saranno necessarie per i futuri impegni. \"Penso che [ISS] debba davvero essere il modello per la futura esplorazione dello spazio, perch\u00e9 con budget sempre pi\u00f9 ridotti, davvero una singola nazione non potr\u00e0 avere la capacit\u00e0 di ampliare l'esplorazione fuori dal sistema solare, oltre che su Marte. Ci apprestiamo a lavorare insieme sui progetti \"."}
{"id": "4990841", "revid": "585241", "url": "https://it.wikipedia.org/wiki?curid=4990841", "title": "Andreas Mogensen", "text": "Biografia.\nMogensen ha lavorato in Danimarca come ingegnere nel reparto ricerca e sviluppo della Vestas Wind Systems e in Germania come controllore di assetto e di guida in orbita, ingegnere di navigazione e di controllo per la HE Space Operations, connessi con la missione SWARM. Quando venne selezionato dall'Agenzia Spaziale Europea (ESA) era ingegnere aerospaziale al Surrey Space Centre, presso l'Universit\u00e0 del Surrey. Durante la sua carriera ha anche avuto esperienze in Thailandia, Singapore, Portogallo, Congo e Stati Uniti.\nMogensen venne scelto nel maggio 2009 per diventare il primo astronauta danese dall'ESA. Ha completato la formazione iniziale divenendo, nel novembre 2010, membro del Corpo Astronauti Europeo.\nIl 2 settembre 2015 alle 4:37 UTC \u00e8 stato lanciato con Volkov e Aimbetov dal Cosmodromo di Baikonur a bordo della Sojuz TMA-18M, diventando il primo danese della storia ad andare nello spazio. Il docking con la ISS \u00e8 avvenuto venerd\u00ec 4 settembre 2015 alle 8:42 UTC.\nIl 12 settembre 2015 \u00e8 tornato sulla Terra, questa volta con la Sojuz TMA-16M insieme ad Aidyn Aimbetov. Al posto di Sergej Volkov come comandante c'era Gennady Padalka andato nello spazio sei mesi prima insieme a Kelly e Kornienko a bordo della Sojuz TMA-16M.\nI suoi passatempi sono il rugby, l'alpinismo e le immersioni."}
{"id": "4990842", "revid": "741067", "url": "https://it.wikipedia.org/wiki?curid=4990842", "title": "The Border Wireless", "text": ""}
