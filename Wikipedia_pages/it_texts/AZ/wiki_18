{"id": "4880153", "revid": "181699", "url": "https://it.wikipedia.org/wiki?curid=4880153", "title": "Stagione di college football 1907", "text": "La Stagione di college football 1907 fu la trentanovesima stagione di college football negli Stati Uniti.\nLa stagione riporta l'esordio di 37 scuole statunitensi, nessuna attualmente in Division I FBS. Inizi\u00f2 le operazioni la allora Missouri Valley Intercollegiate Athletic Association (MVIAA) poi diventata Big Eight.\nRegolamento.\nIl regolamento venne mantenuto identico a quello dell'anno prima:\nIl passaggio in avanti si fece strada nel playbook delle squadre, tuttavia a causa della penalizzazione di 15 yard in caso di incompleto e del limitato uso che se ne fece, rimase tema di discussione, ivi compresa la sua abolizione. Il nuovo regolamento segn\u00f2 un calo degli incidenti di gioco, non si contarono deceduti nelle gare tra i principali college, mentre il computo totale sull'intero territorio nazionale fu di undici vittime, di cui nove in gare di High School.\nEventi principali.\nDiverse squadre si presentarono ai nastri di partenza per completare la stagione imbattute, tra queste ovviamente Princeton e Yale che avevano completato la stagione 1906 imbattute ed avevano impattato 0-0 nello scontro diretto. Assieme a loro vi erano altre scuole ch poi si sarebbero costituite nella Ivy League: Harvard e Pennsylvania. Allo stesso modo altre compagini al di fuori di queste quattro storiche, puntavano in alto: la United States Naval Academy e la Carlisle Indian School allenata da Glenn Scobey \"Pop\" Warner con la star Jim Thorpe in campo. A sud, Vanderbilt e la University of the South Sewanee Tigers nella Southern Intercollegiate Athletic Association (SIAA) erano le pi\u00f9 accreditate per la vittoria finale assieme a Georgia Tech allenata da John Heisman). Infine nella Western Conference ci si aspettava come campioni la University of Chicago, dopo l'uscita dalla conference di Michigan.\nYale apr\u00ec la sua stagione mercoled\u00ec 2 ottobre battendo 25-0 Wesleyan. Lo stesso giorno Harvard sconfisse Maine 30-0, Navy 26-0 su St. John's College of Maryland, Pennsylvania 16-0 su Villanova, e Carlisle 91-0 Susquehanna. Tre giorni dopo la United States Military Academy (Army) apr\u00ec la stagione battendo 23-0 Franklin &amp; Marshall.\nIl 9 ottobre con la vittoria su Holy Cross 52-0, Yale chiuse un tour de force di quattro gare vinte in 12 giorni. Pennsylvania sconfisse Franklin &amp; Marshall 57-0 e Swarthmore 16-8, andando 5-0-0. Vanderbilt e Navy impattarono in un pareggio 6-6. Il 19 ottobre fu la volta di Yale che si ferm\u00f2 sul pareggio 0-0 contro Army to a 0-0 a West Point to \"precipitando\" a 4-0-1, ma il risultato pi\u00f9 interessante venne il 26 ottobre quando a Philadelphia, Carlisle (6-0-0) batt\u00e9 Pennsylvania (7-0-0) 26-6 davanti a circa 20.000 persone. e nello stesso tempo Princeton sub\u00ec la prima sconfitta stagionale 6-5 a Cornell.\nIl 2 novembre la Carlisle (7-0-0) fu sorprendentemente sconfitta da Princeton (5-1-0) al Polo Grounds di New York grazie a tre touchdown ed un punto addizionale sotto la pioggia. Pennsylvania batt\u00e9 Lafayette a Philadelphia 15-0 estendendo il record a 8-1-0.\nIl 9 novembre, Harvard (7-0-0) chiuse in vantaggio 12-9 il primo tempo contro Carlisle (7-1-0) davanti a circa 20.000 spettatori, ma cadde 23-15 soprattutto grazie ad un touchdown del quarterback di Carlisle, Frank Mount Pleasant, da 85 yards Navy sub\u00ec la seconda sconfitta 18-0 da Swarthmore, ed Army sub\u00ec la prima, battuta 14-10 dalla Cornell. Nell'ottava vittoria senza subire punti di Yale, 22-0 su Brown, Ted Jones riport\u00f2 un punt di 90 yard per il primo dei tre touchdown segnati nel secondo tempo. Sewanee batt\u00e9 Georgia Tech ad Atlanta, 18-0, e sconfisse due giorni dopo anche Georgia ad Athens, 16-0, portando il suo record a 8-0-0. Pennsylvania infine batt\u00e9 in casa Penn State 28-0 raggiungendo il traguardo di 9 vittorie e una sconfitta.\nIl 16 novembre fu il turno del \"classico\": Yale (7-0-1) ospit\u00f2 Princeton (7-1-0) davanti a 35.000 persone a New Haven. I Bulldogs rischiarono la prima sconfitta stagionale andando al riposo sotto di 10-0 con un punt bloccato ed un field goal. Nel secondo tempo, Ted Coy segn\u00f2 i due touchdown che permisero a Yale il sorpasso 12-10. Lo stesso giorno, Pennsylvania (9-1-0) sal\u00ec al Ferry Field di Ann Arbor dove davanti a 18.000 persone inflisse la prima sconfitta casalinga della storia di Michigan (5-0-0) segnando l'unica meta con un recupero di un on side kick, 6-0.. Nel frattempo Carlisle sal\u00ec 9-1-0 con la vittoria 12-10 su Minnesota.\nIl 23 novembre Yale infine batt\u00e9 Harvard dopo che i Crimson fallirono due field goal nel primo tempo, un touchdown di Coy per tempo e la gara termin\u00f2 12-0 permettendo ai Bulldogs di terminare la stagione imbattuti 9-0-1. Sewanee, (8-0-0) fu sorprendentemente sconfitta a Nashville da Vanderbilt 17-12, mentre Carlisle batt\u00e9 a domicilio la University of Chicago, gi\u00e0 campione della Western Conference, 18-4 davanti a 27.000 spettatori. Infine per il Thanksgiving Day, 28 novembre, al St. Louis University sconfisse nettamente Nebraska 34-0 allo Sportsman's Park."}
{"id": "4880157", "revid": "1573940", "url": "https://it.wikipedia.org/wiki?curid=4880157", "title": "Cyclosa serena", "text": "Cyclosa serena \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito alla localit\u00e0 cilena di La Serena, a pochi chilometri dalla quale sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 2,4mm, largo 1,5mm; opistosoma lungo 4,1mm.\nDistribuzione.\nLa specie \u00e8 stata reperita nel Cile centrosettentrionale: a \"Loma de Panuelas\", 6\u00a0km a sud della citt\u00e0 di La Serena, appartenente alla regione di Coquimbo.\nAltri esemplari sono stati rinvenuti in Argentina: nel dipartimento di Calamuchita, della provincia di C\u00f3rdoba.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880165", "revid": "1305772", "url": "https://it.wikipedia.org/wiki?curid=4880165", "title": "Crimea (disambigua)", "text": ""}
{"id": "4880167", "revid": "3440", "url": "https://it.wikipedia.org/wiki?curid=4880167", "title": "Terme di Cluny", "text": "Le Terme di Cluny sono le rovine dei bagni termali gallo-romani che si trovano nel cuore del V arrondissement di Parigi, e che sono inglobate nel Mus\u00e9e national du Moyen \u00c2ge - Thermes et H\u00f4tel de Cluny.\nStruttura.\nLe attuali rovine delle terme costituiscono solo un terzo del massiccio complesso termale che si ritiene sia stato costruito verso la fine del II secolo a.C. e l'inizio del III. Lo spazio meglio conservato \u00e8 il \"frigidarium\", con elementi architettonici intatti, come volte, costole e mensole e frammenti di pittura murale decorativa originale e mosaici. \u00c8 l'unica sala romana presente in Francia e misura 20 metri per 11,5 e 14 d'altezza.\nStoria.\nLe terme di Lutetia, dette terme di Cluny, furono costruite verso la fine del II secolo o all'inizio del III secolo a.C. sulla riva sinistra della Senna, all'incrocio del cardo e del decumano di Lutetia. Si ritiene che il complesso termale sia stato costruito dalla potente confraternita dei battellieri della Lutetia del III secolo, dall'evidenza del fatto che le mensole su cui poggiano le volte a botte, siano fatte a forma di prua di nave. \nCome tutte le terme romane, anche queste erano aperte al pubblico e sono considerate, in parte, un mezzo di romanizzazione dell'antica Gallia. \nTuttavia al tempo Parigi non aveva delle fortificazioni urbane, e la citt\u00e0 e quindi le terme, furono facile preda delle incursioni barbariche che apparentemente distrussero il complesso termale verso la fine del III d.C. secolo. Una prima probabile distruzione ci fu gi\u00e0 con l'invasione dei Franchi e degli Alemanni nel 275.\nNel VI secolo, Venanzio Fortunato, descrive le terme denominandole di \"arx celsa\" (gran palazzo), come residenza del re Childeberto I, re di Parigi dal 511 al 558. La vedova, la regina Ultrogota, vi risieder\u00e0 ugualmente con le figlie, come riportato nel \"De horto Ultrogothonis\".\nCi furono probabilmente distruzioni durante i numerosi assedi e incendi dei Vichinghi, del 845, 856, 861 e del 885-886. Infine l'assedio d'Ottone II nel 978, che incendi\u00f2 parte sud della citt\u00e0.\nLa descrizione delle terme di Jean d'Hauville (1150?-1200?) nel suo poema \"Architrenius\" (capitolo 8, \"De aula in montis vertice constituta\"), ci illustra il \"palazzo dei re\", la cui...\nIl \"palatium de Terminis\" era propriet\u00e0 di Simon de Poissy (\"Simonis de Pissiaco\") nel marzo 1218. Quando il re Filippo Augusto d\u00e0 in possesso perpetuo la Montagna di Santa Genoveffa al suo ciambellano, Henri le concierge (\"Henrico Consergio\") come ricompensa dei suoi servizi, la propriet\u00e0 comprendeva anche le terme. Con la costruzione della prima cinta muraria di Parigi, si utilizzarono alcune parti delle terme come cava di materiali da costruzione.\nIl \"palais des Thermes\" e le sue dipendenze sono acquistati nel 1340 da Pierre de Ch\u00e2telus, abate di Cluny per il suo ordine. Gli abati di Cluny costruiscono il loro H\u00f4tel sulle terme e una parte degli ambienti termali fu usata come un fienile. L'h\u00f4tel de Cluny venne ricostruito nell'aspetto attuale tra il 1485 e il 1510.\nLa sala centrale, che era stata utilizzata come fienile nel 1456, fu occupata nel 1691 dalle scuderie e dalle rimesse delle diligenze per Chartres e Laval. Un affitta-carrozze vi si installa verso il 1750, poi un albergatore, e dai bottai \"Falaise\" e \"Garnier\" dal 1781.\nAbbandonato e danneggiato durante la Rivoluzione francese, venne recuperato con l'inizio di scavi, nel 1819 per volere di Luigi XVIII. Nel 1843 tutto il complesso (con l'H\u00f4tel de Cluny) fu acquistato dallo Stato che lo apr\u00ec al pubblico nel 1844 come Museo.\nDescrizione e collezioni.\nIl complesso termale si compone di tre ambienti principali: il Frigidarium, abbastanza integro, e le rovine del Caldarium e del Tepidarium.\nOggi \u00e8 ora parte di un sito archeologico ed \u00e8 incluso nel \"Mus\u00e9e national du Moyen Age et des Thermes de Cluny\", e per questo motivo ospita sculture o murature ritrovate in varie occasioni a Parigi.\nLo spettacolare \"Frigidarium\" \u00e8 una sala rettangolare coperta da volta a botte. Accoglie il prezioso Pilastro dei nauti, dedicato a Giove e forse proveniente da un tempio a lui dedicato. Venne realizzato dalla potente corporazione dei battellieri, da cui il nome, nel I secolo d.C. \nAnche se in parte modificati dai restauri e dal riuso nel corso dei secoli, diversi altri spazi del complesso termale , in particolare il \"Gymnasium\", ora ospitano le collezioni museali. Fra esse spiccano i busti e le teste delle statue originali provenienti dalla \"Galleria dei Re\" (di Giudea) della facciata di Notre-Dame; quelle statue decapitate al tempo della Rivoluzione in quanto ritenute raffiguranti i Re di Francia."}
{"id": "4880168", "revid": "339392", "url": "https://it.wikipedia.org/wiki?curid=4880168", "title": "Caldarium", "text": ""}
{"id": "4880173", "revid": "47767", "url": "https://it.wikipedia.org/wiki?curid=4880173", "title": "Alexius", "text": ""}
{"id": "4880174", "revid": "47767", "url": "https://it.wikipedia.org/wiki?curid=4880174", "title": "Alexios", "text": ""}
{"id": "4880175", "revid": "47767", "url": "https://it.wikipedia.org/wiki?curid=4880175", "title": "Aleksi", "text": ""}
{"id": "4880176", "revid": "47767", "url": "https://it.wikipedia.org/wiki?curid=4880176", "title": "Aljo\u0161a", "text": ""}
{"id": "4880177", "revid": "47767", "url": "https://it.wikipedia.org/wiki?curid=4880177", "title": "Aleix", "text": ""}
{"id": "4880178", "revid": "47767", "url": "https://it.wikipedia.org/wiki?curid=4880178", "title": "Aleixo", "text": ""}
{"id": "4880179", "revid": "47767", "url": "https://it.wikipedia.org/wiki?curid=4880179", "title": "Aleksey", "text": ""}
{"id": "4880180", "revid": "47767", "url": "https://it.wikipedia.org/wiki?curid=4880180", "title": "Aleksej", "text": ""}
{"id": "4880185", "revid": "1728", "url": "https://it.wikipedia.org/wiki?curid=4880185", "title": "Terme di Lutezia", "text": ""}
{"id": "4880186", "revid": "47767", "url": "https://it.wikipedia.org/wiki?curid=4880186", "title": "Oleksij", "text": ""}
{"id": "4880187", "revid": "47767", "url": "https://it.wikipedia.org/wiki?curid=4880187", "title": "Alexej", "text": ""}
{"id": "4880188", "revid": "47767", "url": "https://it.wikipedia.org/wiki?curid=4880188", "title": "Al\u00eb\u0161a", "text": ""}
{"id": "4880189", "revid": "47767", "url": "https://it.wikipedia.org/wiki?curid=4880189", "title": "Aleksy", "text": ""}
{"id": "4880192", "revid": "1573940", "url": "https://it.wikipedia.org/wiki?curid=4880192", "title": "Cyclosa tamanaco", "text": "Cyclosa tamanaco () \u00e8 un ragno appartenente alla famiglia Araneidae.\nEtimologia.\nIl nome della specie deriva dalla trib\u00f9 indigena Tamanaku, del gruppo Caribe, che un tempo abitava l'isola di Trinidad, dove sono stati rinvenuti gli esemplari.\nCaratteristiche.\nL'olotipo femminile ha dimensioni: cefalotorace lungo 2,9mm, largo 2,1mm; opistosoma lungo 4,9mm.\nDistribuzione.\nLa specie \u00e8 stata reperita sull'isola di Trinidad, appartenente alle Piccole Antille.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880198", "revid": "1573940", "url": "https://it.wikipedia.org/wiki?curid=4880198", "title": "Scotoecus albofuscus", "text": "Scotoecus albofuscus () \u00e8 un pipistrello della famiglia dei Vespertilionidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 76 e 95\u00a0mm, la lunghezza dell'avambraccio tra 29 e 34\u00a0mm, la lunghezza della coda tra 27 e 41\u00a0mm, la lunghezza del piede tra 8 e 9\u00a0mm, la lunghezza delle orecchie tra 9 e 15\u00a0mm e un peso fino a 9,5\u00a0g.\nAspetto.\nLa pelliccia \u00e8 corta, soffice e densa. Le parti dorsali sono marrone scuro, bruno-dorato o fulvo, mentre le parti ventrali sono leggermente pi\u00f9 chiare. La testa \u00e8 alquanto appiattita, il muso \u00e8 largo e con le narici che si aprono lateralmente su di un cuscinetto carnoso trasversale. Le orecchie sono corte, ovali, ben separate tra loro e con l'estremit\u00e0 arrotondata. Il trago \u00e8 corto, largo, arrotondato e con una piccola proiezione alla base del bordo posteriore. Le membrane alari sono bianche, semi-trasparenti e pi\u00f9 brunastre lungo i margini e il corpo. L'avambraccio e le prime tre dita sono marroni, mentre le ultime due sono bianche. La lunga coda \u00e8 inclusa completamente nell'ampio uropatagio, il quale \u00e8 bruno-nerastro. Il calcar \u00e8 lungo e delicato. Il pene \u00e8 lungo. \nEcolocazione.\nEmette ultrasuoni a basso ciclo di lavoro sotto forma di impulsi di breve durata a banda larga con frequenza di picco di 39,3 kHz. Una seconda armonica \u00e8 talvolta presente.\nBiologia.\nComportamento.\nSi rifugia in gruppi tra le foglie di palme della foresta del genere \"Hyphaene\". Il volo \u00e8 veloce e poco manovrabile.\nAlimentazione.\nSi nutre di emitteri, coleotteri, lepidotteri, ditteri catturati sopra spazi aperti o la volta pforestale.\nRiproduzione.\nUna femmina \u00e8 stata osservata partorire due piccoli alla fine di novembre nella provincia sudafricana del KwaZulu-Natal, mentre un'altra che aveva appena terminato l'allattamento \u00e8 stata catturata i primi di aprile nel Malawi.\nDistribuzione e habitat.\nQuesta specie \u00e8 diffusa nell'Africa occidentale, dal Senegal al Camerun e in quella orientale e sud-orientale, dall'Uganda al Sudafrica nord-orientale.\nVive nelle savane alberate dominate da \"Isoberlinia\", boscaglie, foreste costiere e ripariali, boschi di mopane e nelle foreste lungo le dune costiere del KwaZulu-Natal.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"S.albofuscus\" come specie con dati insufficienti (DD)."}
{"id": "4880199", "revid": "640277", "url": "https://it.wikipedia.org/wiki?curid=4880199", "title": "Pontificie accademie", "text": ""}
{"id": "4880201", "revid": "1573940", "url": "https://it.wikipedia.org/wiki?curid=4880201", "title": "Cripta di San Nicola all'Annunziata", "text": "La cripta di San Nicola all'Annunziata, anticamente dedicata a \"Santa Maria de Olivara\", \u00e8 un'antica chiesa rupestre di Matera.\nDescrizione.\nLa chiesa, completamente scavata nella roccia, \u00e8 suddivisa in due navate intercomunicanti tramite tre arcate. Presenta elementi strutturali bizantini, quali, ad esempio l'iconostasi, ovvero un muretto divisorio tra il coro e l'aula.\nL'apparato pittorico della parete destra \u00e8 andato quasi completamente perduto a causa del dilavamento delle acque in seguito al crollo di parte del soffitto."}
{"id": "4880203", "revid": "124123", "url": "https://it.wikipedia.org/wiki?curid=4880203", "title": "Nati nel 672", "text": ""}
{"id": "4880204", "revid": "661526", "url": "https://it.wikipedia.org/wiki?curid=4880204", "title": "Norma (linguistica)", "text": "Il termine norma indica l'insieme delle regole linguistiche seguite dai parlanti come membri di una comunit\u00e0 linguistica. La norma descrive il comportamento linguistico a livello fonologico, lessicale, grammaticale ecc.\nIl termine venne sviluppato dal linguista Eugen Co\u0219eriu come termine intermedio tra quelli preesistenti di \"langue\" e \"parole\". In questo senso, si tratta di una norma che descrive, e non di un insieme di regole da rispettare affinch\u00e9 un enunciato risulti \"corretto\". In tal caso, invece, si parlerebbe di norma prescrittiva."}
{"id": "4880207", "revid": "1573940", "url": "https://it.wikipedia.org/wiki?curid=4880207", "title": "Cyclosa teresa", "text": "Cyclosa teresa \u00e8 un ragno appartenente alla famiglia Araneidae.\nEtimologia.\nIl nome della specie deriva dal comune brasiliano di Santa Teresa, dove sono stati rinvenuti gli esemplari\nCaratteristiche.\nL'olotipo maschile ha dimensioni: cefalotorace lungo 1,56mm, largo 1,23mm; opistosoma lungo 1,24mm.\nDistribuzione.\nLa specie \u00e8 stata reperita nel Brasile sudorientale, nei pressi del comune di Santa Teresa, appartenente allo stato di Esp\u00edrito Santo.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880231", "revid": "729019", "url": "https://it.wikipedia.org/wiki?curid=4880231", "title": "Like This Like That (Mauro Picotto)", "text": "Like This Like That \u00e8 una canzone del dj italiano Mauro Picotto."}
{"id": "4880232", "revid": "110157", "url": "https://it.wikipedia.org/wiki?curid=4880232", "title": "Cripta del Cristo", "text": "La Cripta del Cristo sorge a Matera in prossimit\u00e0 della \"Gravina di Picciano\".\nDescrizione.\nLungo la strada provinciale per Gravina di Puglia, dopo km.8,300, si svolta sulla sinistra per la via che conduce al borgo rurale di La Martella. Percorsi circa km. 2 si piega nuovamente sulla sinistra per la carrareccia che porta alla masseria del Cristo. Questa tipica costruzione rurale si articola in numerosi ambienti molti dei quali distrutti da un recente imponente crollo e si presenta come un autentico fortilizio agreste. L'edificio trae il suo nome da un bassorilievo e si suddivide in tre settori: l'aula, il presbiterio ed un ambiente laterale di servizio. Un muretto separa il presbiterio dal resto dell'aula. L'altare \u00e8 ancora quello originario."}
{"id": "4880240", "revid": "729019", "url": "https://it.wikipedia.org/wiki?curid=4880240", "title": "Frederik Wilhelm Stabell", "text": "Fu membro dell'Assemblea costituente norvegese nel 1814.\nBiografia.\nVita privata.\nStabell nacque nel comune di Hole, Ringerike, figlio del holzf\u00f8rster Lars Bastian Stabell e di Lucie Marie Bruenech. Spos\u00f2 Helene Voigt nel 1792 e mor\u00ec a Christiania nel 1836.\nCarriera militare.\nStabell prest\u00f2 servizio nel reggimento di fanteria della Norvegia meridionale dal 1777 e studi\u00f2 presso l'Accademia militare norvegese di Christiania (\"Den frie mathematiske Skole\") dal 1780 al 1783. Dopo un periodo passato fuori dall'esercito, riprese la carriera militare come sottufficiale del reggimento di fanteria Sleswick. Dal 1786 fu aggregato alla compagnia \"Kongsberg\", incorporata nel 1788 nel neonato \"Norske gevorbne jegerkorps\". Divenne capitano nel 1791, comand\u00f2 la propria compagnia a partire dal 1801, fu comandante \"ad interim\" del \"S\u00f8ndenfjeldske skil\u00f8perbataljon\" dal 1805, e fu promosso maggiore nel 1807. Fu decorato con l'Ordine del Dannebrog nel 1808, grazie ai meriti conquistati nella battaglia di Trangen ed a Jaren, nel corso della guerra danese-svedese del 1808-1809. Dal 1809 al 1810 fu comandante \"ad interim\" della fortezza di Kongsvinger e successivamente prest\u00f2 servizio nel \"Akershusiske skarpskytterregiment\", con il grado di tenente colonnello dal 1811. Durante la guerra svedese-norvegese comand\u00f2 un corpo di 3.000 unit\u00e0. Divenne Colonnello e comandante della \"2nd Akershusiske Infanteribrigade\" nel 1818, nominato maggior generale nel 1818, tenente generale nel 1821 e Generale nel 1833.\nCarriera politica.\nStabell rappresentava l'\"Akershusiske skarpskytterregiment\" e lo \"Smaalenenes amt\" presso l'Assemblea Costituente Norvegese nel 1814."}
{"id": "4880251", "revid": "1573940", "url": "https://it.wikipedia.org/wiki?curid=4880251", "title": "Scotoecus hirundo", "text": "Scotoecus hirundo () \u00e8 un pipistrello della famiglia dei Vespertilionidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 77 e 105\u00a0mm, la lunghezza dell'avambraccio tra 28 e 40\u00a0mm, la lunghezza della coda tra 28 e 40\u00a0mm, la lunghezza del piede tra 8 e 10\u00a0mm, la lunghezza delle orecchie tra 9 e 14\u00a0mm e un peso fino a 15\u00a0g.\nAspetto.\nLa pelliccia \u00e8 corta, soffice e densa. Le parti dorsali sono marroni scure o bruno-olivastre, mentre le parti ventrali sono grigie o color beige, talvolta con il petto pi\u00f9 chiaro. La testa \u00e8 alquanto appiattita, il muso \u00e8 largo, marrone scuro e con le narici che si aprono lateralmente su di un cuscinetto trasversale. Gli occhi sono molto piccoli. Le orecchie sono corte, ovali, ben separate tra loro e con la punta arrotondata. Il trago \u00e8 corto, largo, con l'estremit\u00e0 arrotondata piegata in avanti. Le membrane alari sono marroni scure e leggermente semi-trasparenti. La lunga coda \u00e8 inclusa completamente nell'ampio uropatagio. Il cariotipo \u00e8 2n=30 FNa=50.\nEcolocazione.\nEmette ultrasuoni a basso ciclo di lavoro sotto forma di coppie impulsi di durata intermedia a frequenza quasi costante di 30-34 kHz il primo, mentre di durata pi\u00f9 breve e a frequenza modulata il secondo.\nBiologia.\nComportamento.\nSi rifugia sotto i tetti di capanne o case. Raggiunge uno stato di torpore durante il giorno a temperature sotto i 21 \u00b0C. Probabilmente effettua migrazioni durante le stagioni secche.\nAlimentazione.\nSi nutre di insetti catturati su spazi aperti o sopra la volta forestale. Cattura le prede a velocit\u00e0 elevate e con lunghi voli intervallati da spettacolari manovre acrobatiche.\nRiproduzione.\nDanno alla luce due piccoli alla volta nel mese di novembre. Gli accoppiamenti si svolgono a marzo, successivamente le femmine trattengono lo sperma o ritardano l'impianto embrionico fino ad agosto.\nDistribuzione e habitat.\nQuesta specie \u00e8 diffusa nell'Africa subsahariana, dal Senegal alla Somalia meridionale ad est e al Malawi a sud.\nVive in boschi, boscaglie, arbusteti, boschi di miombo, fattorie, foreste pluviali relitte, boschi ripariali, giardini, villaggi e citt\u00e0 tra 100 e 1.500 metri di altitudine.\nTassonomia.\nSono state riconosciute 4 sottospecie:\nAlcuni autori considerano le sottospecie \"S.albigula\" e \"S.h.hindei\" come forme distinte.\nStato di conservazione.\nLa IUCN Red List, considerato il vasto areale, classifica \"S.hirundo\" come specie a rischio minimo (LC)."}
{"id": "4880262", "revid": "400694", "url": "https://it.wikipedia.org/wiki?curid=4880262", "title": "I destini generali", "text": "I destini generali \u00e8 un singolo del gruppo musicale italiano Le luci della centrale elettrica, pubblicato il 28 febbraio 2014 come primo estratto dal terzo album in studio \"Costellazioni\".\nDescrizione.\nIl brano viene descritto dall'autore come una \"canzone liberatoria, un festeggiamento senza senso\" che sta a rappresentare un \"buon augurio\".\nVideo musicale.\nIl videoclip del brano \u00e8 stato pubblicato insieme al singolo. La regia e l'animazione sono state dirette da Michele Bernardi, mentre la danza \u00e8 interpretata da Alice Guazzotti.\nBrondi spiega: \u00ab\u00c8 una specie di inno, un festeggiamento senza senso di illogica allegria. E cos\u00ec il video, nel quale la danzatrice ha intorno a s\u00e9 solo colori, e le sue mani disegnano le costellazioni che danno il titolo al disco. Volevo rappresentare qualcosa che fosse il contrario del buio.\u00bb"}
{"id": "4880263", "revid": "767487", "url": "https://it.wikipedia.org/wiki?curid=4880263", "title": "Perry Petty", "text": ""}
{"id": "4880273", "revid": "1573940", "url": "https://it.wikipedia.org/wiki?curid=4880273", "title": "Cyclosa turvo", "text": "Cyclosa turvo \u00e8 un ragno appartenente alla famiglia Araneidae.\nEtimologia.\nIl nome della specie deriva dalla riserva brasiliana \"Parque Estadual do Turvo\", dove sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,2mm, largo 0,8mm; opistosoma lungo 3,5mm.\nDistribuzione.\nLa specie \u00e8 stata reperita nel Brasile meridionale, nella riserva \"Parque Estadual do Turvo\", nel comune di Tenente Portela, appartenente allo stato di Rio Grande do Sul.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880274", "revid": "399137", "url": "https://it.wikipedia.org/wiki?curid=4880274", "title": "Manfredi Lancia", "text": ""}
{"id": "4880275", "revid": "599013", "url": "https://it.wikipedia.org/wiki?curid=4880275", "title": "Andrea Battilotti", "text": "Gioca nel ruolo di schiacciatore nel .\nCarriera.\nLa carriera di Andrea Battilotti inizia nelle giovanili della squadra della sua citt\u00e0, il Volley Valdagno, con cui disputa anche una stagione in Serie A2. L'esordio in Serie A1 avviene l'anno successivo, con la maglia della Schio Sport. Seguono tre annate nuovamente nel Valdagno Volley, due in Serie A2 e una in Serie B1, e tre ancora con la Schio Sport, sempre in Serie B1.\nNella stagione 2001-02 torna nella seconda divisione nazionale con la maglia della Pallavolo Lamezia; segue un'annata in Serie B1 con il Nicosia Volley, prima del terzo ritorno alla Schio Volley, con cui rimane per due anni. Dopo una parentesi nella Pallavolo Squinzano in Serie B1 torna in Serie A2 con Pallavolo Loreto e Club Atletico Bari Volley, prima di essere tesserato per la stagione 2007-08 dal Piemonte Volley di Cuneo, con cui partecipa alla Champions League.\nAlla fine dell'esperienza cuneese torna definitivamente in Serie B1, dove veste le maglie di Sir Safety Umbria Volley, Pallavolo Olbia, Team Volley Joya e Volley Casarano, di cui diventa capitano fino alla rinuncia all'iscrizione al campionato da parte della societ\u00e0 salentina. Dalla stagione 2013-14 gioca come schiacciatore nella Pallavolo Azzurra Alessano, in Serie B1."}
{"id": "4880305", "revid": "767487", "url": "https://it.wikipedia.org/wiki?curid=4880305", "title": "Kurt Vile", "text": "Figura fondamentale del folk rock contemporaneo, la sua vasta produzione solista, accanto all'esperienza con i The War on Drugs, gli ha permesso di entrare nell'olimpo dei grandi musicisti rock moderni e di ottenere non solo l'approvazione e il supporto della sua citt\u00e0 natale, ma anche di un'ampia e numerosa fan-audience, che, considerando la carriera dell'artista, \u00e8 disseminata in tutto il mondo.\nBiografia.\nI primi anni.\nVile nasce a Filadelfia il 3 gennaio del 1980, ma si trasferisce, ancora piccolo, a Landsdowne, in Pennsylvania, dove passer\u00e0 i primi anni della sua vita. Suo padre, come riferisce \"Allmusic\", era un fervido amante del bluegrass: non \u00e8 un caso, quindi, che in occasione del suo quattordicesimo compleanno, nel 1994, suo padre decise di regalargli un banjo, sperando cos\u00ec di incoraggiare la sua creativit\u00e0. I risultati non si fecero attendere: Kurt si attrezz\u00f2 subito per auto-registrare i propri pezzi, e a 17 anni cominci\u00f2 a pubblicare le musicassette delle sue registrazioni domestiche. Chiaramente, come molti altri teenager, le prime canzoni che impar\u00f2 a suonare erano cover di canzoni famose. Si pu\u00f2 dire, infatti, che Kurt cur\u00f2 da solo l'inizio della sua formazione musicale, configurandosi come un \"suonatore di banjo autodidatta\"; i gruppi che ascoltava (anche su influsso del padre), e che in un certo senso hanno influenzato le sue prime composizioni, spaziavano dai Pavement ai Cracker.\nTuttavia, nei suoi primi lavori \u00e8 ravvisabile anche un forte influsso da parte dello \"slacker pop\" pubblicato e incentivato dalle liste di Drag City. Nel corso degli anni, infatti, la sua produzione si fece sempre pi\u00f9 prolifica, ma, per motivi economici, fu forzatamente subordinata al suo lavoro giornaliero (Kurt, difatti, aveva trovato lavoro presso una ditta edile, in qualit\u00e0 di operatore del carrello elevatore).\nL'esperienza con i The War on Drugs.\nDopo un breve soggiorno a Boston, Kurt torn\u00f2 a Filadelfia nel 2003, e cominci\u00f2 a collaborare con il cantante Adam Granduciel (che, da parte sua, si era trasferito a Filadelfia da poco, e non aveva ancora avuto modo di essere iniziato alla scena musicale locale; ma sar\u00e0 proprio a Filadelfia che la sua carriera musicale subir\u00e0 un'imperiosa impennata). Leggenda vuole che i due si conobbero a una festa, dove, dopo una non meglio precisata serie di drink, scoprirono di avere gusti musicali in comune, a partire dal Bob Dylan di Highway 61 Revisited.\nNon ci volle molto prima che i due, spinti dalla stima reciproca, decidessero di formare i The War on Drugs; ma, perch\u00e9 il gruppo si configurasse come una vera e propria band, bisogner\u00e0 aspettare fino al 2005 (fino ad allora, infatti, Granduciel aveva costituito un membro esterno della band di Kurt i The Violators), quando al duo Vile/Granduciel si aggiunsero alcuni collaboratori: Kyle Lloyd (batteria), Dave Hartley (basso) e Charlie Hall (batteria e organo), quest'ultimo proveniente da un progetto musicale gi\u00e0 abbastanza consolidato, i Windsor for the Derby. Risale proprio a quell'anno la pubblicazione del loro primo demo.\nLa band, all'inizio, era comunque incapace di esporsi al pubblico come dovrebbe fare una band vera e propria: nel 2007, infatti, in varie occasioni il gruppo si era recato a New York per esibirsi, ma si era presentata senza essere in possesso di una preparazione ben adeguata: continuava a scordarsi le parole, improvvisava, e le persone in sala erano ben coscienti di quanto fossero impreparati e poco professionali. Ma con l'arrivo del loro primo album la situazione cambi\u00f2 radicalmente: la band acquist\u00f2 professionalit\u00e0 e cominci\u00f2 ad essere apprezzata dalle critiche del settore.\nTuttavia, dopo la pubblicazione di un EP (\"Barrel of Batteries\") e un LP (\"Wagonwheel Blues\"), Kurt lasci\u00f2 la band. La sua decisione (che di l\u00ec a poco fu imitata anche da Hartley e Hall), all'inizio, sconcert\u00f2 gli altri membri del gruppo: la band, infatti, stava cominciando a farsi un nome, e la title track del loro album di debutto aveva sbancato tra il pubblico indie. Malgrado ci\u00f2, Kurt si era accorto che la realt\u00e0 della band aveva cominciato a stargli stretta, e aveva deciso di darci un taglio, inaugurando una carriera solista che fin\u00ec col rivelarsi brillante e fortunata.\nLa carriera solista.\n\"b'lieve i'm goin down...\".\nCome solista, Kurt ha pubblicato 7 album, compreso uno in collaborazione con Courtney Barnett, ma la critica \u00e8 unanimemente d'accordo nel riconoscere che il picco della sua produzione solista \u00e8 rappresentato da \"b'lieve i'm goin down...,\" registrato e mixato in diverse localit\u00e0 dell'America, tra cui Los Angeles e Joshua Tree. La scelta di registrare in giro per l'America non \u00e8 casuale: l'album, infatti, riflette le eco di alcuni dei territori pi\u00f9 emblematici dell'America rurale e desertica.\nIl titolo dell'album deriva da una sorta di \"pastiche\" musicale: il \"\u201cbelieve\u201d\" iniziale, a detta di Kurt, \u00e8 un lascito del blues e del folk; \"\u201cgoing down\u201d,\" invece, \"sta per la mortalit\u00e0, quando ti senti gi\u00f9\". Inoltre, l'album contiene una strumentazione molto pi\u00f9 ampia di quanto non fosse quella usata da Kurt fino allora; tuttavia, lo strumento pi\u00f9 importante, ossia quello il cui inserimento \u00e8 stato pi\u00f9 significativo, \u00e8 il pianoforte: Kurt, in un'intervista a \"sentireascoltare\", ha affermato di essersi ispirato a Randy Newman, ma anche a Nick Cave, McCoy Tyner, e anche alle piano-songs di John Lennon.\nI testi dell'album sono marcatamente improntati verso una visione del mondo molto pi\u00f9 cupa rispetto agli album precedenti: \u00e8 lo stesso Kurt ad ammetterlo (in un'intervista a Kim Gordon arriva quasi a definirli \"post-apocalittici\"), dal momento che \u00e8 fermamente convinto del fatto che anche se non si tratta di una malinconia in stile Radiohead o di un pessimismo alla Marilyn Manson, tutte le parole presenti nell'album sono comunque permeate da una sorta di sincera, realistica tristezza.\nNell'album sono ravvisabili notevoli influenze da parte del gruppo maliano Tinariwen: Kurt, infatti, durante le sessioni di registrazione per \"Wakin on a Pretty Daze\", fu contattato dal loro manager, che gli propose di andare nel deserto per jammare con loro in una pausa durante il Coachella Valley Music and Arts Festival. Purtroppo, bench\u00e9 Kurt fosse eccitato all'idea di suonare con loro (non a caso, infatti, aveva avuto modo di ascoltare il loro album Tassili, e ne era rimasto molto, molto colpito), l'incontro non avvenne; perch\u00e9 i due artisti riescano finalmente nel loro intento, bisogner\u00e0 aspettare due anni, quando jammarono insieme presso \"Rancho de la Luna\" (un famoso studio di registrazione americano che nel corso degli anni ha visto avvicendarsi band del calibro di Queens of the Stone Age e Foo Fighters), a Joshua Tree. Per Kurt, la canzone di \"b'lieve\" che \u00e8 stata maggiormente influenzata dalla sua amicizia con i Tinariwen \u00e8 \"Wheelhouse\".\nFra l'altro, in fine di registrazione, l'album ha visto anche la partecipazione di Rob Schnapf e Peter Katis, cari amici di Kurt; e proprio con Rob, in fase di mixing, Kurt ha inciso \"Pretty Pimpin\"', che \u00e8 divenuta la pop-hit del disco.\nInoltre, la musica di Kurt deve molto ad artisti di fama internazionale come Neil Young e Tom Petty, e, in particolare, per quanto riguarda i suoi assoli \"nostalgic rock\", l'ispirazione proviene da Steve Gunn. Per la verit\u00e0, la musica di Kurt \u00e8 quasi una \"propaggine naturale\" del rock anni Settanta: capelli lunghi, Mustang enormi, jeans a zampa di elefante. E non a caso, per meglio rendere quest'atmosfera \"rock-revival\", Kurt inserisce spesso nei suoi videoclip musicali elementi che, ad oggi, appaiono quasi anacronistici, ma che in realt\u00e0 riescono a rendere perfettamente l'intento del loro autore.\n\"Wakin on a Pretty Daze\".\nCiononostante, bench\u00e9 non si possa certo negare l'importanza di \"b'lieve i'm goin down...\", anche il suo quinto album, \"Wakin on a Pretty Daze\", costituisce una tappa importante nel contesto della sua evoluzione stilistica e musicale: esso, accolto, come si vedr\u00e0, in modo abbastanza positivo dalla critica (anche se non mancano i giudizi pi\u00f9 severi e incolori), \u00e8 molto pi\u00f9 maturo dei suoi album precedenti. Secondo Kurt, parte di questo \"step\" migliorativo risiede nell'apporto di Rob Laakso, che si \u00e8 unito alla band subito dopo la pubblicazione di \"Smoke Ring for My Halo\". Lo stesso Kurt, in un'intervista rilasciata a MTV, ha dichiarato che \"abbiamo questo scherzo, [che] ho creato un nuovo genere, il prog-pop\".\nInoltre, \"Wakin\" \u00e8 anche il primo disco in cui Kurt \u00e8 accompagnato dalla presenza costante e significativa di Stella Mozgawa, batterista delle Warpaint e sua carissima amica, che torner\u00e0 a lavorare con lui in occasione delle sessioni di registrazione di \"b'lieve i'm goin down...\"\n\"Childish Prodigy\" e \"Smoke Ring For My Halo\".\nNel 2009 Kurt decide di cambiare etichetta, e si appoggia alla Matador; \"Smoke Ring For My Halo\", infatti, il secondo album ad essere pubblicato e sponsorizzato da questa etichetta, segna un cambiamento abbastanza significativo nell'approccio musicale di Kurt: esso, ora, non \u00e8 pi\u00f9 un seppur delicato raffazzonato mix \"lo-fi\" (come invece era stato \"Childish Prodigy\", del 2009, il primo disco con Matador); con quest'album Kurt decide di abbracciare musicalit\u00e0 dallo spettro pi\u00f9 classicamente ampio, ripulendo le varie piste e presentando un album pi\u00f9 orecchiabile e meno convenzionale.\nLa collaborazione con Courtney Barnett.\nIl 13 ottobre 2017 esce Lotta Sea Lice, frutto di una collaborazione con la cantautrice australiana Courtney Barnett, che segna, abbastanza verosimilmente, l'approdo di una vivace cooperazione (artistica e lavorativa) nata in seno ai vari palchi sui quali Vile e la Barnett si sono esibiti insieme nel corso degli anni precedenti. \nA dire il vero, per\u00f2, pur avendo gi\u00e0 affermato in passato di nutrire una grande stima l'uno dell'altra e di voler, testuali parole, \"provare a creare qualcosa insieme\", i due artisti avevano gi\u00e0 avuto modo di incontrarsi nel 2014: Vile, infatti, sponsorizzato a suo tempo dall'eclettica Kim Gordon (la storica bassista dei Sonic Youth), era stato accompagnato dalla Barnett durante il tour in supporto al suo penultimo album \"Wakin on a Pretty Daze,\" che ottenne un discreto successo di critica (le colonne di Pitchfork, infatti, gli assegnano un voto di 8.5, annoverandolo tra l'altro fra le \"Best New Music\" di quell'anno).\nL'idea dell'album \u00e8 sbocciata nel 2015, quando a Kurt, che si trovava a Filadelfia per un servizio fotografico, venne in mente di comporre una canzone per Courtney (si trattava dell'open track dell'album, \"Over Everything\"), sperando in un certo senso che lei, un giorno, avrebbe potuto cantarla con lui. Courtney accett\u00f2 il suo invito, e cos\u00ec i due cominciarono a lavorare all'album, fino al 2017. L'amicizia tra i due \u00e8 testimoniata dalla canzone \"Continental Breakfast\", composta da Kurt mentre era in vacanza alle Hawaii con la sua famiglia, che tratta della loro difficile amicizia a distanza.\nIl duo ha annunciato un tour attraverso l'America, e che alla batteria, in molte date, il duo verr\u00e0 affiancato da Janet Weiss delle Sleater-Kinney.\nTuttavia, anche se il progetto era partito pi\u00f9 come un gioco che come un lavoro, Vile e la Barnett non sono le uniche due figure musicali presenti nell'album; nelle varie canzoni, infatti, un ruolo fondamentale \u00e8 giocato dall'influenza di Jen Cloher, la moglie di Courtney. Jen e Courtney hanno fondato l'etichetta discografica Milk! a Melbourne; inoltre, Jen ha accompagnato Kurt e Courtney nei vari concerti in supporto all'album, e in esso \u00e8 presente anche una sua cover: \"Fear Is Like A Forest\".\nVita privata.\nLa moglie di Kurt si chiama Suzanne. La coppia ha due bambine, una nata nel 2010 e una nel 2012."}
{"id": "4880308", "revid": "599013", "url": "https://it.wikipedia.org/wiki?curid=4880308", "title": "Business Language Testing Service", "text": "BULATS (per esteso BUsiness LAnguage Testing Service) \u00e8 un test linguistico ideato da Cambridge ESOL in collaborazione con Goethe Institut, Alliance Fran\u00e7aise ed Universidad de Salamanca per la valutazione della conoscenza delle lingue inglese, tedesco, francese e spagnolo. \nIl test BULATS \u00e8 riconosciuto dall'\"Office of Qualifications and Examinations Regulation\" (Ofqual), ente governativo non-ministeriale che regola qualifiche, esami e test nel Regno Unito, e fa parte del \"National Qualifications Framework\" (NQF). \u00c8 anche riconosciuto dalla UK Border Agency in riferimento alle richieste di visto. Il test BULATS in francese \u00e8 riconosciuto quale titolo valido per le domande di naturalizzazione in Francia.\nEsame.\nIl test pu\u00f2 essere sostenuto in forma elettronica o cartacea presso i centri \"BULATS Customer\" abilitati.\nPu\u00f2 essere sostenuto per gli ambiti: \ned \u00e8 mirato a valutare le abilit\u00e0 linguistiche di \nVoto.\nLa valutazione del punteggio si basa su una scala di valori da 1 a 100, il risultato ottenuto \u00e8 automaticamente convertito al corrispondente livello CEFR/QCER."}
{"id": "4880315", "revid": "110157", "url": "https://it.wikipedia.org/wiki?curid=4880315", "title": "That's Not What I Heard", "text": "That's Not What I Heard \u00e8 il primo album discografico in studio del gruppo musicale garage rock statunitense Gossip (ai tempi chiamati The Gossip), pubblicato nel gennaio 2001."}
{"id": "4880316", "revid": "599013", "url": "https://it.wikipedia.org/wiki?curid=4880316", "title": "Cattedrale di Lamego", "text": "La cattedrale dell'Assunzione di Maria Vergine (in portoghese: \"S\u00e9 Catedral de Lamego\") \u00e8 la cattedrale cattolica di Lamego, in Portogallo, e sede della diocesi di Lamego.\nStoria.\nLa costruzione della cattedrale di Lamego ha avuto inizio nel 1159 per volere del re Alfonso I del Portogallo, per terminare nel 1191. L'edificio, sorto sui resti di un'antica cappella dedicata a San Sebastiano, \u00e8 stato realizzato in stile gotico e romanico e mantiene la torre romanica quadrata originale, mentre il resto della architettura riflette le modifiche apportate nei secoli XVI e XVIII, tra cui un chiostro rinascimentale con una dozzina di archi ben proporzionati."}
{"id": "4880320", "revid": "1573940", "url": "https://it.wikipedia.org/wiki?curid=4880320", "title": "Cyclosa vicente", "text": "Cyclosa vicente \u00e8 un ragno appartenente alla famiglia Araneidae.\nEtimologia.\nIl nome della specie deriva dal comune brasiliano S\u00e3o Vicente do Sul, dove sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 2,1mm, largo 1,5mm; opistosoma lungo 3,9mm.\nDistribuzione.\nLa specie \u00e8 stata reperita nel Brasile meridionale, nei pressi del comune di S\u00e3o Vicente do Sul, appartenente allo stato di Rio Grande do Sul.\nAltri esemplari sono stati rinvenuti in Argentina e Colombia\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880324", "revid": "110157", "url": "https://it.wikipedia.org/wiki?curid=4880324", "title": "Movement (The Gossip)", "text": "Movement \u00e8 il secondo album discografico in studio del gruppo musicale indie rock statunitense Gossip (ai tempi chiamati The Gossip), pubblicato nel maggio 2003. "}
{"id": "4880327", "revid": "965985", "url": "https://it.wikipedia.org/wiki?curid=4880327", "title": "Movemebt (The Gossip)", "text": ""}
{"id": "4880334", "revid": "104385878", "url": "https://it.wikipedia.org/wiki?curid=4880334", "title": "Friuli Grave", "text": "Friuli Grave \u00e8 una denominazione di origine controllata assegnata ad alcuni vini prodotti nel Friuli-Venezia Giulia centrale.\nViene gestita dal \"Consorzio Tutela Vini Doc Friuli Grave\" con sede a San Vito al Tagliamento.\nLe tipologie sono:\nCon l'esclusione del Novello e del Rosato, tutte le tipologie possono essere contraddistinte dalla qualificazione \"riserva\" (ma senza la dizione \"superiore\") se immessi al consumo dopo due anni a partire dall'11 novembre dell'annata della vendemmia."}
{"id": "4880346", "revid": "106456", "url": "https://it.wikipedia.org/wiki?curid=4880346", "title": "Santa spugna", "text": ""}
{"id": "4880349", "revid": "122836330", "url": "https://it.wikipedia.org/wiki?curid=4880349", "title": "Casa dei Canarini", "text": "Casa dei Canarini (anche palazzo dei Canarini) \u00e8 un palazzo storico di Schio, ubicato in via Mazzini, nel centro storico scledense.\nStoria.\nLa casa dei Canarini di Schio ha sicuramente origini antiche, ma le informazioni relative ad essa sono frammentarie e spesso riportate come consuetudini non sempre suffragate da documenti a noi pervenuti.\nSecondo tradizione infatti il palazzo fu un edificio utilizzato a scopo militare, sede della \"Milizia di Pe' di Monte\", un contingente veneziano destinato a difendere i confini tra la Serenissima ed il Tirolo. \nLa documentazione ad oggi disponibile conferisce invece all'edificio una funzione esclusivamente civile: il palazzo venne costruito nel XV secolo come propriet\u00e0 della nobile famiglia Bottari, che ne conserv\u00f2 la propriet\u00e0 fino tutto il XVIII secolo.\nGli antichi affreschi, verosimilmente eseguiti nel primo Cinquecento, raffiguranti due soldati vestiti di giallo, hanno con ogni probabilit\u00e0 conferito al palazzo il nome con il quale ancora oggi viene identificato, ed avvalorarono l'ipotesi che si trattasse appunto di un'antica caserma. Sembra pi\u00f9 probabile invece che gli affreschi fossero stati commissionati dai proprietari dell'edificio che vantavano una lunga tradizione come uomini d'armi, come semplice apparato decorativo per la loro dimora.\nDagli inizi dell'Ottocento il palazzo sub\u00ec dei cambi di propriet\u00e0: pass\u00f2 alla famiglia Covallero, poi a Pietro Gianesini, quindi, nel 1879, al pittore scledense Valentino Pupin, il quale commission\u00f2 dei radicali lavori di restauro e ristrutturazione dell'edificio, che venne tra l'altro elevato di un piano, assumendo cos\u00ec le forme che ancora oggi conserva. Risalgono a questo periodo le raffinate decorazioni pittoriche dipinte in facciata in aggiunta alle immagini cinquecentesche, probabilmente ad opera dello stesso Pupin.\nRisale agli anni venti l'apertura di una porta sestoacuta al pianterreno. L'edificio and\u00f2 successivamente incontro ad incuria, con generale compromissione degli affreschi in facciata, compresi i due soldati cinquecenteschi.\nNel 1979 un intervento di restauro poco rispettoso provoc\u00f2 la totale rimozione dell'intonaco originale, con conseguente distruzione delle scene affrescate. A partire dal 2005 i vari proprietari dell'edificio hanno dato il via ad un'operazione di indagine storica delle antiche decorazioni, culminato con il rifacimento delle stesse secondo il modello antico, avvenuto nel 2012; il palazzo quindi ha assunto nuovamente l'aspetto originale.\nDescrizione.\nLa casa dei Canarini presenta un'ordinata facciata neogotica, frutto dei consistenti interventi eseguiti a fine Ottocento sull'edificio di impianto antico.\nLa fascia al pianterreno presenta sulla parte sinistra un portico ad arco ribassato, che d\u00e0 accesso all'area scoperta retrostante l'edificio; una porta sestoacuta aperta negli anni venti sul lato destro, una trifora centinata ad arco nella parte centrale, una delle aperture \u00e8 per\u00f2 cieca.\nIl piano nobile dell'edificio \u00e8 caratterizzato dalla presenza di una trifora centrale dotata di poggiolo che, sfruttando la vicinanza di altre due aperture ai lati, simula l'effetto di una pentafora ogivale. Il piano superiore presenta le varie aperture sestoacute in asse con quelle sottostanti, mentre il sottotetto \u00e8 dotato di finestrelle ovali.\nIl complesso apparato pittorico della facciata, rifatto nel 2012 su modello di quello antico, presenta delle finte bugne a punte di diamante nella fascia al pian terreno, delle fasce monocrome decorate con motivi floreali stilizzati, grifoni e putti su fondo ocra che dividono i vari piani della costruzione e decorano la fascia del sottotetto. Due riquadri ai lati della pentafora del piano nobile sono dipinti con i soldati gi\u00e0 presenti nella decorazione cinquecentesca: se gli affreschi originali erano colorati, quelli riprodotti nel recente restauro sono per\u00f2 delle immagini monocrome.\nLa facciata posteriore del palazzo \u00e8 caratterizzata invece dalla presenza di una scala a chiocciola in pietra che permette l'accesso ai piani superiori e si evidenzia all'esterno dell'edificio come un corpo cilindrico sporgente."}
{"id": "4880360", "revid": "986322", "url": "https://it.wikipedia.org/wiki?curid=4880360", "title": "Leonardo Gigli", "text": "Biografia.\nNato da Ottavio, politico e pedagogista romano, e dall'aristocratica Cecilia Bartolini Salimbeni, Leonardo Gigli studi\u00f2 medicina e chirurgia a Firenze, nell'Istituto di studi superiori pratici e di perfezionamento. Indirizzati i suoi interessi verso la chirurgia, si laure\u00f2 nel 1889. Nello stesso anno assunse l'incarico di assistente nella clinica ostetrico-ginecologica diretta da Domenico Chiara, avendo vinto il relativo concorso.\nAlla morte di Chiara, nel 1891, Gigli, facendo un percorso formativo simile a quello compiuto dal toscano Vincenzo Balocchi, lasci\u00f2 Firenze per viaggi di perfezionamento: Parigi, dove frequent\u00f2 le cliniche dirette dai professori St\u00e9phane Tarnier, Adolphe Pinard e Pierre-Constant Budin, Londra e infine Breslavia, dove lavor\u00f2 con Johann von Mikulicz-Radecki e poi con Heinrich Fritsch. Quest'ultimo lo nomin\u00f2 interno nella sua clinica ostetrica.\nOsservando le sottili seghe realizzate in questa citt\u00e0 da H\u00e4rzel, fabbricante di strumenti chirurgici, Gigli ide\u00f2 e speriment\u00f2 la sua invenzione, il filo-sega (sega di Gigli), uno strumento per la dieresi ossea. Nella clinica del professor Fritsch lo applic\u00f2 con successo in interventi di pubiotomia, effettuando l'operazione che da allora in poi fu associata al suo nome, il taglio lateralizzato del pube (operazione di Gigli). L'operazione si rivel\u00f2 particolarmente efficace per facilitare il parto in donne affette da rachitismo e pi\u00f9 in generale in presenza di viziature pelviche, evitando cos\u00ec il ricorso alla sinfisiotomia o al taglio cesareo, allora pi\u00f9 rischiosi e complessi.\nTornato a Firenze nel 1894, Gigli intraprese la carriera ospedaliera presso l'Ospedale di Santa Maria Nuova, dove assunse nel 1899 l'incarico di chirurgo interno e direttore delle medicherie esterne. Non abbandon\u00f2 per\u00f2 le sue ricerche e nel 1901 decise di lasciare l'ospedale per dedicarsi completamente allo studio e all'attivit\u00e0 privata. L'operazione ideata da Gigli si diffuse rapidamente in Europa, riducendo drasticamente la mortalit\u00e0 delle partorienti, tanto che nel 1904 Gigli pot\u00e9 annunciare all'XI Riunione della Societ\u00e0 italiana di ostetricia e ginecologia in Roma che la sua tecnica era stata utilizzata positivamente in pi\u00f9 di cento casi. In Italia per\u00f2 non ebbe lo stesso successo, nonostante la sua ricca attivit\u00e0 scientifica.\nNel 1907 venne chiamato ad illustrare il suo metodo in Francia e a Dresda, dove gli vennero riconosciuti alti meriti e dove il taglio lateralizzato del pube fu fatto oggetto di quattro giorni di discussione.\nNegli ultimi anni della sua vita fu sostenuto nella battaglia per il riconoscimento anche in Italia dal ginecologo e politico Luigi Maria Bossi che, venuto a conoscenza mentre era all'estero dello strumento e dell'efficacia dell'operazione, si batt\u00e9 per far ottenere a Gigli la libera docenza universitaria, che non ottenne mai. Leonardo Gigli mor\u00ec infatti a Firenze di polmonite a soli 44 anni.\nLo strumento chirurgico di sua invenzione, divenuto col tempo obsoleto nell'ambito chirurgico ginecologico, \u00e8 tuttora usato nel campo della chirurgia ossea.\nL'archivio e la biblioteca Gigli.\nLa biblioteca del Museo Galileo conserva un fondo archivistico ed un fondo librario che portano il nome di Leonardo Gigli.\nIl primo raccoglie l'ampio carteggio familiare (circa 320 pezzi tra lettere e cartoline) e l'altrettanto ricco carteggio scientifico (circa 300 lettere), oltre a documenti che attestano la formazione professionale di Gigli e a numerosi scritti e appunti di argomento scientifico. Le carte permettono di ricostruire le vicende dell'autore, in particolare riguardo alla pratica chirurgica da lui adottata in campo ostetrico-ginecologico mediante il filo-sega.\nIl secondo \u00e8 formato da circa 200 opere di argomento medico e in particolare ostetrico ginecologico, principalmente in lingua italiana e tedesca.\nEntrambi furono raccolti dal fratello Ottavio Gigli e donati all'Istituto e Museo di storia della scienza, oggi Museo Galileo: il fondo librario dallo stesso Ottavio nel 1954 e il fondo archivistico nel 2003 dal nipote Fulvio, insieme ad alcuni strumenti chirurgici appartenuti a suo nonno."}
{"id": "4880362", "revid": "1573940", "url": "https://it.wikipedia.org/wiki?curid=4880362", "title": "Cyclosa vieirae", "text": "Cyclosa vieirae \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore della biologa e curatrice delle collezioni di artropodi Rosamary Vieira, dal 2013 \"visiting scientist\" al Museo di storia naturale di Karlsruhe (Germania)\nCaratteristiche.\nL'olotipo femminile ha dimensioni: cefalotorace lungo 1,49\u00a0mm, largo 1,17\u00a0mm; opistosoma lungo 2,31\u00a0mm.\nDistribuzione.\nLa specie \u00e8 stata reperita nel Brasile settentrionale, nella Cabo Frio Reserve, 80\u00a0km a nord di Manaus, capitale dello Stato di Amazonas.\nAltri esemplari sono stati rinvenuti in Per\u00f9\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4880367", "revid": "1543377", "url": "https://it.wikipedia.org/wiki?curid=4880367", "title": "Crazy Diamond", "text": "Crazy Diamond \u00e8 un cofanetto antologico su 3 CD dedicato alla carriera solista del cantautore britannico Syd Barrett, che riunisce gli album \"The Madcap Laughs\", \"Barrett\", e la raccolta di inediti \"Opel\". Tutti i dischi hanno inoltre l'aggiunta di varie tracce bonus alternative.\nIl disco.\nIl box set \u00e8 costituito da una scatola rettangolare contenente tre compact disc e un libretto fotografico di 24 pagine.\nSimultaneamente alla pubblicazione del cofanetto, la EMI ristamp\u00f2 separatamente \"The Madcap Laughs\", \"Barrett\" e \"Opel\", con l'aggiunta di nuove bonus tracks.\nDue brani inediti di Syd Barrett con i Pink Floyd, \"Scream Thy Last Scream\" e \"Vegetable Man\", furono remixati da Malcolm Jones, per l'inclusione nella raccolta \"Opel\" del 1988, ma la loro presenza venne cancellata, apparentemente per volere degli stessi Pink Floyd.\nTitolo.\nIl titolo del cofanetto proviene dal testo di \"Shine on You Crazy Diamond\", una canzone dei Pink Floyd dedicata a Barrett, che era stato il leader del gruppo nei primi anni della band."}
{"id": "4880370", "revid": "1573940", "url": "https://it.wikipedia.org/wiki?curid=4880370", "title": "Laephotis namibensis", "text": "Laephotis namibensis () \u00e8 un pipistrello della famiglia dei Vespertilionidi diffuso nell'Africa meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 49 e 65\u00a0mm, la lunghezza dell'avambraccio tra 36 e 40\u00a0mm, la lunghezza della coda tra 38 e 47\u00a0mm, la lunghezza del piede tra 7 e 8\u00a0mm, la lunghezza delle orecchie tra 22 e 25\u00a0mm e un peso fino a 11\u00a0g.\nAspetto.\nLa pelliccia \u00e8 lunga, soffice e leggermente arruffata sulla groppa. Le parti dorsali sono bruno-crema o bruno-giallastre con la base dei peli marrone scura, mentre le parti ventrali sono biancastre o color crema chiaro, con la base dei peli pi\u00f9 scura e la regione pelvica interamente bianca. Il muso \u00e8 marrone chiaro. Le orecchie sono marroni chiare, triangolari e molto allungate, con la punta arrotondata e i margini interni molto vicini tra loro sulla fronte ma mai uniti. Possono essere tenute erette sulla testa o piegate lateralmente ad angolo retto con il capo. Il trago \u00e8 curvato in avanti, con la punta arrotondata, il margine interno convesso, quello esterno concavo e con un lobo basale. Le membrane alari sono bruno-crema o marroni scure, con il bordo posteriore delle braccia bianco. La coda \u00e8 lunga ed inclusa completamente nell'ampio uropatagio, il quale \u00e8 pi\u00f9 chiaro delle membrane alari e semi-trasparente. Il cariotipo \u00e8 2n=34 FNa=50.\nEcolocazione.\nEmette ultrasuoni a basso ciclo di lavoro sotto forma di impulsi di breve durate a frequenza modulata con picchi a 22\u00b10,6 kHz. Una seconda armonica \u00e8 spesso presente.\nBiologia.\nComportamento.\nSi rifugia probabilmente tra le fessure rocciose.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Namibia sud-occidentale e nella provincia sudafricana del Capo occidentale.\nVive in ambienti montani e aridi, in prossimit\u00e0 di specchi d'acqua.\nStato di conservazione.\nLa IUCN Red List, considerato che gran parte del suo areale \u00e8 all'interno di aree protette e che non ci sono minacce, classifica \"L.namibensis\" come specie a rischio minimo (LC)."}
{"id": "4880371", "revid": "1573940", "url": "https://it.wikipedia.org/wiki?curid=4880371", "title": "Laephotis wintoni", "text": "Laephotis wintoni () \u00e8 un pipistrello della famiglia dei Vespertilionidi diffuso in Africa orientale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 53 e 64\u00a0mm, la lunghezza dell'avambraccio tra 37 e 41\u00a0mm, la lunghezza della coda tra 38 e 50\u00a0mm, la lunghezza del piede tra 6 e 9\u00a0mm, la lunghezza delle orecchie tra 21 e 24\u00a0mm e un peso fino a 10\u00a0g.\nAspetto.\nLa pelliccia \u00e8 lunga. Le parti dorsali variano dal bruno-giallastro al bruno-rossastro con la base dei peli marrone scura, mentre le parti ventrali sono giallo-arancioni, bruno-rossastre o marroni chiare con la base dei peli bruno-nerastra, la gola pi\u00f9 chiara e la regione pelvica completamente bianca. La testa \u00e8 appiattita, il muso \u00e8 marrone scuro. Le orecchie sono marroni scure, triangolari e molto allungate, con la punta arrotondata e i margini interni molto vicini tra loro sulla fronte ma mai uniti. Possono essere tenute erette sulla testa o piegate lateralmente ad angolo retto con il capo. Il trago \u00e8 curvato in avanti, con la punta arrotondata, il margine interno convesso, quello esterno concavo e con un lobo basale. Le ali sono marroni scure o bruno-nerastre. La coda \u00e8 lunga ed inclusa completamente nell'ampio uropatagio, il quale \u00e8 pi\u00f9 chiaro delle membrane alari e semi-trasparente. Il cariotipo \u00e8 2n=34 FNa=50.\nBiologia.\nComportamento.\nSi rifugia probabilmente tra le fessure di pareti rocciose. L'attivit\u00e0 inizia la sera e continua per circa tre ore.\nAlimentazione.\nSi nutre di insetti.\nRiproduzione.\nFemmine gravide sono state catturate in Lesotho nel mese di novembre.\nDistribuzione e habitat.\nQuesta specie \u00e8 diffusa in Etiopia centrale, Kenya centro-meridionale, Tanzania settentrionale e centrale, Lesotho e nella provincia sudafricana del Free State.\nVive in boschi di acacia, foreste montane, fattorie, praterie fino a 2.650 metri di altitudine.\nStato di conservazione.\nLa IUCN Red List, considerato il vasto areale e sebbene sia stato osservato in poche occasioni, classifica \"L.wintoni\" come specie a rischio minimo (LC)."}
{"id": "4880377", "revid": "599013", "url": "https://it.wikipedia.org/wiki?curid=4880377", "title": "Massimiliano Russo", "text": "Gioca nel ruolo di centrale nel Volley Segrate 1978.\nCarriera.\nLa carriera di Massimiliano Russo inizia nella Pallavolo Modena. In tre stagioni vince la Coppa dei Campioni 1995-96, la Coppa delle Coppe 1994-95, la Supercoppa europea 1995, il titolo di campione d'Italia 1994-95 e due edizioni della Coppa Italia, nel 1993-94 e nel 1994-95.\nFanno seguito tre stagioni nella seconda serie nazionale. Nella stagione 1996-97 viene ingaggiato dal VBA Olimpia Sant'Antioco, mentre nell'annata successiva gioca per un'altra societ\u00e0 modenese, la Villa d'Oro Pallavolo Modena. Con il Volley Forl\u00ec vince subito il campionato, ottenendo la promozione alla Serie A1, e la Coppa Italia di Serie A2. Rimane nella formazione forlivense per sei stagioni, a parte una parentesi nel Cuneo Volley Ball Club, con cui conquista la Supercoppa italiana 2002.\nSeguono diverse stagioni in Serie A2, con le maglie di Volley Arezzo, Pallavolo Pineto e Volley Team La Spezia. Dalla stagione 2009-10 \u00e8 in forza al Volley Segrate 1978, con cui gioca una finale di Coppa Italia di Serie A2 e ottiene una promozione dalla Serie B2 alla Serie B1."}
{"id": "4880378", "revid": "436907", "url": "https://it.wikipedia.org/wiki?curid=4880378", "title": "No Introduction", "text": "No Introduction \u00e8 il primo album discografico in studio del rapper statunitense Tyga, pubblicato nel giugno 2008."}
{"id": "4880381", "revid": "799504", "url": "https://it.wikipedia.org/wiki?curid=4880381", "title": "Badia di San Gemolo", "text": "La Badia di San Gemolo in Ganna si trova nel comune di Valganna, in Lombardia. Luogo di culto dedicato alla memoria del martire San Gemolo, che perse la vita nelle vicinanze e i cui resti sono esposti nell'altare maggiore della chiesa.\nStoria.\nEretto nel 1095 e sviluppato sull'area della chiesa romanica precedente, il monastero benedettino dipendente del XII secolo dall'Abbazia di Fruttuaria, esercit\u00f2 nel corso del medioevo un forte dominio sul controllo delle attivit\u00e0 della Valganna.\nEstinto nel 1556, i beni del monastero passarono sotto il controllo dell'Ospedale Maggiore di Milano. La basilica venne mutata in diocesi, mantenendo per\u00f2 il titolo di priore per il parroco reggente.\nArchitettura.\nLa badia \u00e8 un complesso architettonico formato dalla chiesa, il campanile, il chiostro, la foresteria e le abitazioni dei monaci.\nLa chiesa, consacrata nel 1160 da Umberto IV da Pirovano, venne ampliata verso la fine del XVI secolo con l'aggiunta delle cappelle laterali, e successivamente nel XVII secolo venne ricostruita l'abside.\nIl campanile di architettura romanica venne eretto nel XII secolo, mentre il chiostro, a forma pentagonale venne edificato in due periodi differenti: nel XIV secolo, in stile gotico con archi a sesto acuto e nel XVII secolo venne concluso nella forma attuale."}
{"id": "4880385", "revid": "115239794", "url": "https://it.wikipedia.org/wiki?curid=4880385", "title": "Hotel California (Tyga)", "text": "Hotel California \u00e8 il terzo album discografico in studio del rapper statunitense Tyga, pubblicato nell'aprile 2013.\nSingoli.\nreal deal (2014)"}
{"id": "4880389", "revid": "47767", "url": "https://it.wikipedia.org/wiki?curid=4880389", "title": "San Sofronio", "text": ""}
{"id": "4880391", "revid": "767487", "url": "https://it.wikipedia.org/wiki?curid=4880391", "title": "Poeta urbano", "text": "Poeta urbano \u00e8 il primo album in studio del rapper italiano Rocco Hunt, pubblicato il 25 giugno 2013 dalla Sony Music."}
{"id": "4880392", "revid": "986305", "url": "https://it.wikipedia.org/wiki?curid=4880392", "title": "BULATS", "text": ""}
{"id": "4880393", "revid": "21880", "url": "https://it.wikipedia.org/wiki?curid=4880393", "title": "Aerides odorata", "text": "Aerides odorata \u00e8 una pianta della famiglia delle Orchidacee originaria dell'Asia Sud-Orientale.\nDescrizione.\n\u00c8 una orchidea epifita di grande taglia, con fusti eretti ramificati e foglie carnose, ricurve, oblungo-lanceolate. I fiori, molto profumati, sono riuniti in infiorescenze cilindriche molto appariscenti, che raggruppano sino a 30 fiori, lunghe sino a 60\u00a0cm., che originano dalle ascelle foliari, ricadendo verso il basso. Fiorisce dalla tarda primavera all'autunno.\nDistribuzione e habitat.\nPianta originaria dell'Asia orientale (Himalaya, Bangladesh, India, Nepal, Isole Andamane, Myanmar, Thailandia, Laos, Cambogia, Vietnam, Malaysia peninsulare, Borneo, Sumatra, Giava, Sulawesi e Filippine).\nCresce come epifita nelle foreste sempreverdi di latifoglie da 200 a 2000 m di altitudine.\nColtivazione.\nLe piante sono meglio coltivate in vaso e richiedono una posizione luminosa, in piena luce del sole e temperature calde. Nel periodo vegetativo devono essere annaffiate frequentemente. Queste piante andrebbero coltivate in terreno di media consistenza e ben drenato, come le fibre di felce."}
{"id": "4880394", "revid": "110157", "url": "https://it.wikipedia.org/wiki?curid=4880394", "title": "Presidenti di Panama", "text": "Questa pagina raccoglie i capi di stato di Panama dal 1903, quando il trattato Hay-Bunau Varilla ne sanc\u00ec la separazione dalla Colombia e la definitiva autonomia.\nPrima di allora Panama aveva vissuto un breve periodo di indipendenza dalla Repubblica della Nuova Granada come \"Stato libero dell'Istmo\" tra il 1840 e il 1841 sotto la guida di Tom\u00e1s de Herrera.\nDall'11 ottobre 1968 al 20 dicembre 1989 il paese viene governato \"de facto\" da una dittatura militare, nonostante vengano comunque nominati nel corso degli anni dei presidenti."}
{"id": "4880402", "revid": "224230", "url": "https://it.wikipedia.org/wiki?curid=4880402", "title": "Fondazione Memoria della Deportazione", "text": "La Fondazione Memoria della Deportazione Biblioteca Archivio Pina e Aldo Ravelli - Centro Studi e Documentazione sulla Resistenza e sulla Deportazione nei lager nazisti ONLUS ha lo scopo di salvaguardare la memoria della deportazione nei lager nazisti, di promuovere la ricerca storica e lo sviluppo permanente dell'istruzione e della cultura, favorendo la maturazione civile delle nuove generazioni, mediante la conoscenza dei fatti e delle azioni, che determinarono l'oppressione nazifascista.\nStoria.\nLa Fondazione \u00e8 stata costituita dall'Associazione nazionale ex deportati politici nei campi nazisti (ANED). La Fondazione e l'Associazione sono in ogni caso soggetti distinti. La Fondazione possiede un patrimonio che \u00e8 costituito da una donazione, effettuata da Pina e Aldo Ravelli, che fu deportato a Mauthausen e a Gusen, consistente in un immobile e in una somma in denaro.\nInaugurata la sede a Milano in via Dogana 3 nel 2003, la Fondazione ha dato avvio alla raccolta, conservazione e messa a disposizione di materiale documentario, ricerca, divulgazione e promozione di attivit\u00e0 culturali e didattiche\nLa Fondazione \u00e8 associata alla \"Rete degli Istituti per la storia della Resistenza e dell'et\u00e0 contemporanea\", un sistema federativo coordinato dall'Istituto Nazionale Ferruccio Parri. Gianfranco Maris \u00e8 stato il presidente della Fondazione sino alla sua morte.\nArchivio.\nLa Fondazione conserva tra i propri fondi archivistici quello dell'ANED nazionale, dell'ANED di Milano, e quello di Italo Tibaldi, sopravvissuto al lager di Mauthausen, consigliere nazionale e tesoriere dell'ANED fino al 2002, che ha dedicato la sua vita a studi e ricerche sulla deportazione, in particolare alla compilazione di un'anagrafe di tutti i deportati italiani nei campi di concentramento nazisti. Sono conservati anche fondi archivistici di altri ex deportati, quali Felice Pirola, Giandomenico Panizza, Armando Sacchetta, Giuseppe Cammareri. Sono stati poi realizzati lavori di catalogazione e inventariazione anche di materiale fotografico, audio, video.\nBiblioteca.\nLa Fondazione possiede una biblioteca di circa diecimila volumi, catalogati in ambiente SBN, che rappresenta una raccolta organica di ci\u00f2 che \u00e8 stato scritto in Italia e all'estero sulla deportazione. Sono in corso lavori di schedatura di materiale librario di recente acquisizione.\nDidattica.\nLa Fondazione gestisce varie iniziative didattiche e di aggiornamento professionale destinate a studenti e insegnanti che intendano trattare il tema della deportazione, anche mettendo a disposizione materiali e strumenti adatti."}
{"id": "4880403", "revid": "1971044", "url": "https://it.wikipedia.org/wiki?curid=4880403", "title": "Saratoga Springs (New York)", "text": "Saratoga Springs \u00e8 una citt\u00e0 della contea di Saratoga, New York, Stati Uniti. La popolazione era di abitanti al censimento del 2010. Il nome riflette la presenza di sorgenti minerali nell'area, che hanno reso Saratoga una destinazione popolare per oltre 200 anni.\nSaratoga Springs si \u00e8 classificata al decimo posto nella lista dei primi 10 posti in cui vivere nello Stato di New York per il 2014 secondo l'intermediazione immobiliare nazionale online Movoto.\nGeografia fisica.\nSecondo lo United States Census Bureau, ha un'area totale di .\nStoria.\nL'area pittoresca un tempo era abitata dai Mohicani parlanti le lingue algonchine, prima che venissero cacciati dai coloni olandesi e britannici. I Mohicani alla fine si spostarono verso est, alleati con altri popoli rimanenti, e si insediarono vicino a Stockbridge, Massachusetts, dove divennero noti come \"i nativi di Stockbridge\".\nI britannici costruirono il Fort Saratoga nel 1691 sulla riva occidentale del fiume Hudson. Poco dopo, i coloni britannici fondarono l'attuale villaggio di Schuylerville a circa un miglio a sud; era conosciuto come Saratoga fino al 1831.\nI nativi americani credevano che le sorgenti a circa 10 miglia () ad ovest del villaggio - oggi chiamate High Rock Spring - avessero propriet\u00e0 \"medicinali\". Nel 1767, William Johnson, un soldato britannico considerato eroe durante la guerra franco-indiana, fu portato dai suoi amici, i nativi americani, alla sorgente per curare le sue ferite di guerra. (Nel 1756, Johnson era stato nominato sovrintendente britannico degli affari indiani nella regione nord-orientale grazie al suo successo nella costruzione di alleanze con i Mohawk e altre trib\u00f9 irochesi. Aveva imparato la lingua e creato molte relazioni commerciali e propriet\u00e0 terriere, e fu nominato cavaliere per il suo servizio alla Corona con gli Irochesi).\nIl primo colono permanente euroamericano costru\u00ec un'abitazione intorno al 1776. Le sorgenti attirarono i turisti e Gideon Putnam costru\u00ec il primo hotel per i viaggiatori. Putnam progett\u00f2 anche le strade e la terra donata per l'uso come spazi pubblici.\nLa battaglia di Saratoga, il punto di svolta nella guerra d'indipendenza americana, non ebbe luogo a Saratoga Springs. Piuttosto, il campo di battaglia \u00e8 situato a 15 miglia (24 km) a sud-est nel comune di Stillwater. Un museo dedicato alle due battaglie si trova sugli ex campi di battaglia. L'accampamento britannico prima della resa a Saratoga si svolse a 10 miglia (16 km) ad est della citt\u00e0, a Schuylerville, dove diversi cartelli storici delineano i punti di interesse. La resa della spada della battaglia ebbe luogo dove un tempo si trovava il Fort Saratoga, a sud di Schuylerville.\nSaratoga Springs fu fondata come insediamento nel 1819 da una porzione occidentale del comune di Saratoga. La sua comunit\u00e0 principale fu incorporata come villaggio nel 1826 e l'intera regione divenne una citt\u00e0 nel 1915. Il turismo fu grandemente aiutato dall'arrivo nel 1832 della Saratoga and Schenectady Railroad, che port\u00f2 migliaia di viaggiatori alle famose sorgenti minerali. Dei hotel resort furono creati per accoglierli. Il patrocinio della ferrovia aument\u00f2 costantemente dopo che la Delaware and Hudson Canal Company prese il controllo nel 1870 e inizi\u00f2 a gestire l'Empire State Express direttamente tra New York e il resort.\nNel XIX secolo, il noto dottore Simon Baruch incoraggi\u00f2 lo sviluppo di spa in stile europeo negli Stati Uniti come centri per la salute. Con la sua ricchezza di acque minerali, Saratoga Springs si svilupp\u00f2 come spa, generando lo sviluppo di molti grandi hotel, tra cui l'United States Hotel e il Grand Union Hotel. Quest'ultimo era, ai suoi tempi, il pi\u00f9 grande hotel del mondo.\nNel 1863, l'ippodromo di Saratoga venne aperto, trasferendosi nella sua posizione attuale l'anno seguente. Le corse di cavalli e le scommesse associate aumentarono notevolmente l'attrazione della citt\u00e0 come meta turistica in un'epoca in cui le corse di cavalli erano uno sport popolare per gli spettatori. Inoltre, l'area di Saratoga Springs era conosciuta per il suo gioco d'azzardo, che dopo i primi anni del XX secolo era illegale, ma ancora molto diffuso. La maggior parte delle strutture per il gioco d'azzardo erano situate sul lago Saratoga, sul lato sud-est della citt\u00e0.\nDurante gli anni 1950, lo stato e la citt\u00e0 chiusero le famose case da gioco in una repressione del gioco d'azzardo illegale. La chiusura e la demolizione negli anni 1950 di alcuni hotel di prestigio, tra cui il Grand Union e l'United States, danneggiarono il turismo a Saratoga Springs.\nLa citt\u00e0 inizi\u00f2 a prosperare ancora negli anni 1960 con il completamento dell'Adirondack Northway (Interstate 87), che consentiva ai visitatori provenienti da nord e sud un accesso molto pi\u00f9 facile. Inoltre, la costruzione del Saratoga Performing Arts Center alla fine degli anni 1960, che presenta musica classica e popolare e danza, favor\u00ec la rinascita della citt\u00e0. Il New York City Ballet e la Philadelphia Orchestra hanno residenze estive l\u00ec, insieme ad altri gruppi di danza e musicisti di alta qualit\u00e0. Dall'inizio degli anni 1990, c'\u00e8 stato un boom di costruzione, sia residenziale che al dettaglio, nella zona ovest della citt\u00e0 e nelle aree del centro.\nSecondo la leggenda, la creazione delle patatine \u00e8 associata a Saratoga Springs. La leggenda narra che un cliente che visit\u00f2 il ristorante Moon's Lake House a Saratoga Springs nel 1853 non fosse soddisfatto della consistenza delle patate fritte che aveva ordinato e le rimand\u00f2 in cucina pi\u00f9 volte in segno di protesta. Lo chef, George Crum, era cos\u00ec seccato con il cliente che tagli\u00f2 le patate molto pi\u00f9 sottili del solito, le copr\u00ec di sale e le frisse profondamente. Il cliente era finalmente soddisfatto.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,3% di bianchi, il 2,6% di afroamericani, lo 0,2% di nativi americani, il 2,0% di asiatici, lo 0,0% di oceanici, lo 0,6% di altre razze, e il 2,2% di due o pi\u00f9 etnie. Ispanici o latinos di qualunque razza erano il 3,2% della popolazione."}
{"id": "4880405", "revid": "21880", "url": "https://it.wikipedia.org/wiki?curid=4880405", "title": "Chysis bractescens", "text": "Chysis bractescens \u00e8 una pianta della famiglia delle Orchidacee originaria del Messico e dell'America centrale.\nDescrizione.\n\u00c8 una orchidea epifita o talora litofita. Fiorisce in primavera con una infiorescenza racemosa retta da un peduncolo arcuato o ricadente, lungo fino a 30 cm, che porta fino a dieci fiori molto profumati.\nDistribuzione e habitat.\nLa specie \u00e8 diffusa nel Messico meridionale e in Guatemala, Belize, El Salvador, Honduras e Nicaragua.\nIl suo habitat sono le foreste pluviali ad altitudini comprese tra 800 e 1500 m.\nColtivazione.\nLe piante sono meglio coltivate in vaso e richiedono una posizione a mezz'ombra, temendo la luce diretta del sole e temperature calde. Nel periodo vegetativo devono essere annaffiate frequentemente, ma il terreno non dovrebbe disseccarsi totalmente neanche nella stagione di riposo. Queste piante andrebbero coltivate in terreno di media consistenza, ben drenati."}
{"id": "4880406", "revid": "117051752", "url": "https://it.wikipedia.org/wiki?curid=4880406", "title": "GoonRock", "text": "Nel 2009 inizia la collaborazione con i LMFAO con i quali nel 2011 scriver\u00e0 e eseguir\u00e0 il loro pi\u00f9 grande successo \"Party Rock Anthem\". Con i LMFAO canter\u00e0 in \"Best Night\", in \"We Came Here to Party\" e in \"Party Rock Anthem\".\nNel 2012 scrive e produce \"Goin' In\" di Jennifer Lopez. Sempre nel 2012 canta \"I'm That Chick\" con gli Enur e Nicki Minaj.\nNel 2013 scrive e canta insieme a Fergie e Q-Tip \"A Little Party Never Killed Nobody\", che far\u00e0 parte della colonna sonora del film \"Il grande Gatsby\"."}
{"id": "4880408", "revid": "155634", "url": "https://it.wikipedia.org/wiki?curid=4880408", "title": "Anna Holmlund", "text": "Biografia.\nIn Coppa del Mondo ha esordito il 10 gennaio 2009 a Les Contamines (28\u00aa) e ha ottenuto la prima vittoria, nonch\u00e9 primo podio, il 21 dicembre dello stesso anno a San Candido.\nHa vinto la Coppa del Mondo di ski cross nel 2011, nel 2015 e nel 2016.\nIn carriera ha partecipato a due edizioni dei Giochi olimpici invernali, (6\u00aa nello ski cross) e (3\u00aa nello ski cross), e a due dei Campionati mondiali, vincendo una medaglia di bronzo a Deer Valley 2011.\nLuned\u00ed 19 dicembre 2016 ha subito un gravissimo incidente durante un allenamento sulle piste dei Baranci a San Candido (ITA).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4880409", "revid": "154893", "url": "https://it.wikipedia.org/wiki?curid=4880409", "title": "Warner Bros. Italia", "text": ""}
{"id": "4880411", "revid": "410660", "url": "https://it.wikipedia.org/wiki?curid=4880411", "title": "Last Day of Summer (film 1984)", "text": "Last Day of Summer \u00e8 un film televisivo del 1984, diretto da Derek Banham e basato sul racconto \"L'ultimo giorno d'estate\" scritto da Ian McEwan e presente nella raccolta \"Primo amore, ultimi riti\".\nTrama.\nDurante una vacanza estiva Jenny, una tata, soggiorna presso una comune hippy situata nella campagna inglese, sulle rive del Tamigi. Ben presto la donna stringer\u00e0 amicizia con il giovane Tom, fratello minore del proprietario della comune. La donna diventer\u00e0 per lui come una sorella maggiore e il ragazzo mostrer\u00e0 alla donna tutte le meraviglie della campagna nel pieno dell'estate. "}
{"id": "4880412", "revid": "1904508", "url": "https://it.wikipedia.org/wiki?curid=4880412", "title": "Adelgonda di Baviera (1870-1958)", "text": "Biografia.\nMatrimonio.\nAdelgonda spos\u00f2 il principe Guglielmo di Hohenzollern, maggiore dei figli maschi di Leopoldo, principe di Hohenzollern e dell'Infanta Ant\u00f3nia di Portogallo, il 20 gennaio 1915 a Monaco di Baviera. Guglielmo era vedovo della principessa Maria Teresa delle Due Sicilie. Adelgonda e Guglielmo non ebbero figli."}
{"id": "4880415", "revid": "81195", "url": "https://it.wikipedia.org/wiki?curid=4880415", "title": "Marie Martinod", "text": "Biografia.\nHa esordito in Coppa del Mondo il 22 novembre 2003 a Saas-Fee, in Svizzera, subito ottenendo la prima vittoria. Nel 2004 ha conquistato la Coppa del Mondo di halfpipe.\nIn carriera ha preso parte a due edizioni dei Giochi olimpici invernali, (2\u00aa nell'halfpipe) e (2\u00aa nell'halfpipe), e a due dei Campionati mondiali, Oslo-Tryvann 2013 (5\u00aa nell'halfpipe) e Sierra Nevada 2017 (2\u00aa nell'halfpipe).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4880418", "revid": "46291", "url": "https://it.wikipedia.org/wiki?curid=4880418", "title": "Coelogyne cristata", "text": "Coelogyne cristata \u00e8 una pianta della famiglia delle Orchidacee originaria del Sud-est asiatico.\nDescrizione.\nPiante epifite che fioriscono dall'inverno alla primavera con infiorescenze recanti un massimo di dieci fiori, grandi una decina di centimetri. I fiori sono profumati nella notte, al fine di attrarre diverse specie di falena che ne favoriscono l'impollinazione.\nDistribuzione e habitat.\nPianta originaria delle montagne tropicali, si trova allo stato naturale nelle foreste di alta quota dell'Himalaya, India settentrionale (Assam e Sikkim), Nepal, Bhutan e isola di Giava, da 1500 a 2600 m di altitudine.\nColtivazione.\nLe piante sono meglio coltivate in vaso e richiedono una posizione in ombra, temendo la piena luce del sole e temperature fredde. Nel periodo vegetativo devono essere annaffiate ogni due giorni, riducendo progressivamente nella stagione fredda. Queste piante andrebbero coltivate in terreno di media consistenza e ben drenato, come le cortecce d'abete."}
{"id": "4880419", "revid": "599013", "url": "https://it.wikipedia.org/wiki?curid=4880419", "title": "Francesco Cil\u00e8a", "text": ""}
{"id": "4880421", "revid": "339392", "url": "https://it.wikipedia.org/wiki?curid=4880421", "title": "Presidente di Panam\u00e1", "text": ""}
{"id": "4880424", "revid": "155634", "url": "https://it.wikipedia.org/wiki?curid=4880424", "title": "Arnaud Bovolenta", "text": "Biografia.\nHa debuttato in Coppa del Mondo il 16 gennaio 2008 a Flaine, giungendo 44\u00ba nello ski cross in programma.\nIn carriera ha partecipato a un'edizione dei Giochi olimpici invernali, (2\u00ba nello ski cross), e a due dei Campionati mondiali (10\u00ba a Kreischberg 2015 il miglior risultato)."}
{"id": "4880425", "revid": "1305772", "url": "https://it.wikipedia.org/wiki?curid=4880425", "title": "Sergio Neri", "text": "Biografia.\nSergio Neri nasce a San Felice sul Panaro (Modena) il 21 agosto 1937, quarto di sei figli.\nIl padre \u00e8 un piccolo artigiano con un forte interesse per la politica, in virt\u00f9 del quale ricoprir\u00e0 via via le cariche di vicesindaco e di assessore del comune di Mirandola.\nIn casa, nonostante le modeste condizioni economiche, entrano quotidiani e libri, apprezzati soprattutto dalla madre di Sergio che \u00e8 un'appassionata lettrice.\nSergio trascorre gli anni dell'infanzia e della fanciullezza a San Martino Carano, una frazione di Mirandola, dove si scatena con il fratello Libero, di due anni maggiore di lui, in giochi e scorribande cos\u00ec vivaci da meritare spesso i castighi paterni. Solo l'intervento della madre (che dai figli \u00e8 ricordata come una donna molto dolce e protettiva) lo salva dalle punizioni pi\u00f9 severe.\nFrequenta i primi anni della scuola elementare a S.Martino Carano e gli ultimi delle elementari e la scuola media a Mirandola.\nNon \u00e8 uno studente brillante e tale si mantiene fino alla frequenza del 2\u00ba anno dell'Istituto Magistrale \"Carlo Sigonio\" di Modena dove ha la ventura di imbattersi in un insegnante di filosofia, il Prof. Violi, che sa suscitare in lui il gusto per lo studio. Da quel momento la curiosit\u00e0 e l'amore per la conoscenza sopravanzeranno tutti gli altri interessi.\nSi diploma nel 1955 e, dopo alcuni anni di insegnamento come incaricato, nel 1960, superato il concorso magistrale, parte per la Sardegna dove per due anni insegna presso la scuola elementare di Nulvi, in provincia di Sassari.\nNel 1962 rientra in Emilia e insegna come maestro elementare in alcune frazioni del Comune di Mirandola.\nNello stesso anno con l'amico Flavio Pellacani fonda, a Mirandola, il Circolo Culturale \"Piero Gobetti\" al quale aderisce subito un gruppo di amici che condivide con i due fondatori la spinta ideale, il gusto della discussione e dell'approfondimento, la curiosit\u00e0 culturale per i problemi sociali e politici e per le espressioni artistiche del momento storico che stanno vivendo.\nSempre nel 1962 si iscrive alla Facolt\u00e0 di Magistero dell'Universit\u00e0 di Bologna.\nDalla prima conoscenza e frequentazione della colonia estiva di Saint-Hilaire (villaggio francese affacciato sull'Atlantico, in Vandea) che, successivamente, sar\u00e0 oggetto della sua tesi di Laurea (1967), Sergio Neri ricava lo spunto per proporre al Comune di Mirandola un modo diverso di organizzare i soggiorni estivi per bambini.\nIn quegli anni, in Italia, avviene il passaggio da una visione assistenziale della colonia ad una concezione in cui prevalgono le finalit\u00e0 educative. L'Amministrazione comunale di Mirandola \u00e8 particolarmente sensibile e aperta alle nuove idee, perci\u00f2 incarica Neri dell'organizzazione delle case di vacanza. Egli le diriger\u00e0 dal 1965 al 1974, pur ricoprendo il ruolo di Direttore Didattico nel Comune di Concordia sulla Secchia dal 1968. Si tratta delle colonie di Dogana Nuova (sull'Appennino modenese) prima e di Pinarella di Cervia (sull'Adriatico) successivamente. Nel 1972 su incarico dell'allora Assessore all'Istruzione Liliano Famigli, Sergio Neri riorganizza, in base alle sue idee innovative, le colonie del Comune: a Pinarella di Cervia (vicino alla colonia di Mirandola), a Sestola e il campeggio di Pievepelago. Assistenti alle colonie estive sono quegli stessi insegnanti che, durante l'anno scolastico, sono impegnati come docenti comunali \"integrativi\" nelle varie scuole elementari.\nOltre alla ventata di aria fresca costituita dalle idee francesi, un altro rilevante elemento (in questo caso del tutto autoctono) ha connotato in modo rivoluzionario le colonie estive di Sergio Neri: l'ospitalit\u00e0 che veniva offerta ai disabili gravi e gravissimi ricoverati presso l'Istituto Charitas di Modena del quale Neri \u00e8 stato direttore dal 1970 al 1972.\nIl Comune di Modena, dove Sergio Neri si \u00e8 trasferito nel 1971, che \u00e8 molto sensibile ai problemi del diritto allo studio dei giovani e soprattutto dell'infanzia, non solo fornisce tutto il supporto logistico (mensa, trasporto, insegnanti \"integrativi\" e di sostegno) di cui la scuola ha bisogno per affrontare le nuove sfide, ma soprattutto si incarica della pianificazione territoriale tra scuola ed extrascuola.\nNello stesso anno 1971 Neri ricopre l'incarico di Coordinatore per le scuole dell'infanzia del Comune di Modena, incarico che mantiene fino al 1987.\nNel 1977 si laurea in psicologia presso l'Universit\u00e0 di Padova.\nNel 1987 diventa Ispettore Tecnico Periferico per la scuola elementare e viene assegnato al Provveditorato agli Studi di Modena.\nNel 1988 \u00e8 Dirigente Superiore del Ministero della Pubblica Istruzione per i servizi ispettivi: e in questa funzione si occupa di scuola dell'infanzia e disabilit\u00e0 (all'epoca denominata \"handicap\").\nNel 1997 viene nominato Coordinatore dell'Osservatorio Nazionale Permanente per l'integrazione dei portatori di handicap.\nSergio Neri \u00e8 educatore, ma anche uomo delle Istituzioni: \u00e8 capace di raccordare tra loro il progetto educativo che ha in mente (e che esplicita nella sua varia attivit\u00e0 pubblicistica e formativa) con il funzionamento delle istituzioni. Egli sostiene che non c'\u00e8 contrapposizione tra la norma e la prassi, se si conoscono, si rispettano e si utilizzano correttamente le procedure.\nAnche nel campo della pubblicistica il suo impegno \u00e8 rilevante: dal 1967 al 1973 collabora con la Casa editrice Giunti come redattore delle riviste \"Vita dell'infanzia\" e \"La vita scolastica\". Dal 1973 inizia la trentennale attivit\u00e0 di Direttore della rivista \"L'educatore\" (Fabbri Editori). Ha pubblicato numerose opere di pedagogia, didattica e organizzazione scolastica.\nSergio Neri muore il 18 ottobre 2000, colpito da un male incurabile.\nNel 2002 un gruppo di amici di Sergio Neri costituisce l'Associazione Sergio Neri con lo scopo di approfondire e diffonderne il pensiero pedagogico.\nPensiero.\nFin dai primissimi anni di insegnamento - e ne sono testimoni attendibili le cronache e le osservazioni contenute nei suoi registri/diari di classe - la prima e fondamentale preoccupazione di Sergio Neri \u00e8 che nessun bambino rimanga ancorato alle proprie iniziali difficolt\u00e0: anzi si sente fortemente impegnato a fare in modo che ciascuno possa disporre di tutte quelle opportunit\u00e0 e di quelle strategie didattiche che gli consentano di apprendere di pi\u00f9 e con maggiore soddisfazione. Questa esigenza, anzi questo dovere morale, implica una serie di conseguenze teoriche e pratiche su di una molteplicit\u00e0 di piani diversi e collegati tra loro e rappresenta il nucleo di partenza anche temporale del pensiero pedagogico di Sergio Neri. Nucleo dal quale si possono dipanare tutte le altre idee e proposte che si sviluppano, si intrecciano e si confermano reciprocamente nel corso degli studi e delle esperienze successivi.\nIn classe vuol dire innanzi tutto differenziare i percorsi formativi, cio\u00e8 attuare una prassi didattica flessibile, capace di valorizzare le competenze di cui ogni alunno \u00e8 in possesso.\nL'esperienza delle colonie estive in cui bambini e ragazzi disabili sono inseriti in gruppi di lavoro o di gioco, rappresenta un esempio di possibile inserimento di quegli stessi bambini e ragazzi nelle classi \"normali\".\nCome per il bambino selvaggio di Itard o come per i ritardati mentali della Montessori (il cui pensiero Neri studia assiduamente), egli sostiene che la non educabilit\u00e0 assoluta non esiste. Occorre mettere in campo la competenza scientifica, i valori ideali (non il volontarismo ideologico), la disponibilit\u00e0 umana a \"vivere\" con i bambini: perch\u00e9 sono queste le caratteristiche che permettono all'educatore di conoscere e identificare l'area di potenziale sviluppo presente in ogni bambino, in modo tale che su questa si possa fondare la prassi quotidiana.\nLe colonie estive.\nLa colonia di Saint-Hilaire.\nIl 1964 vede il giovane Sergio Neri \"monitore\" presso la colonia estiva di Saint-Hilaire sulla costa atlantica della Vandea.\nVa ricordato che la storia delle colonie francesi viene da lontano ed \u00e8 arricchita da un'evoluzione nel senso della scientificit\u00e0 di impostazione e della democraticit\u00e0 di fini e metodi, di gran lunga pi\u00f9 avanzati di quelli italiani.\nSaint-Hilaire \u00e8 un piccolo centro, ottimo dal punto di vista climatico, distante dai luoghi di vacanza pi\u00f9 turisticizzati, nel quale vengono inviati, per il soggiorno estivo, bambini e ragazzi di Villejuif, sobborgo della banlieu parigina che non brilla per salubrit\u00e0. La colonia \u00e8 separata dal mare da una serie di dune e da un bosco che spesso sono meta di escursioni da parte dei piccoli ospiti. La conoscenza di Villejuif da parte di Neri \u00e8 dovuta al fatto che la cittadina \u00e8 gemellata con Mirandola e tra le due avvengono scambi piuttosto frequenti.\nSaint-Hilaire non \u00e8 la perfezione, ma \u00e8 un luogo nel quale un'ottima architettura, un grande rispetto per l'ambiente e una intelligente organizzazione di spazi, tempi e attivit\u00e0 si uniscono e in cui vengono messi in atto i grandi progressi compiuti in campo educativo negli ultimi venti anni.\nLa colonia \u00e8 costituita da tante piccole costruzioni sparse a cerchio nel bosco in modo da ospitare attivit\u00e0, momenti e gruppi diversi. Al centro del circolo ci sono una radura e un boschetto a loro volta utilizzati in alcuni momenti della giornata. \nNella sua tesi di Laurea, \"Le colonie in Italia e in Francia e l'azione dei CEMEA [Centres d'Entrainement aux Methodes d'Education Active] per la formazione del personale educativo e il loro rinnovamento\", Neri cos\u00ec le descrive:\n\"Attualmente la colonia di vacanza si fonda su alcuni elementi originali, comuni a tutte le istituzioni francesi, che si possono cos\u00ec riassumere:\nLe colonie estive italiane.\nNaturalmente anche nelle colonie estive italiane dirette da Sergio Neri il valore salutistico non \u00e8 messo in discussione. Ci\u00f2 che si diversifica rispetto alla colonia tradizionale in uso nel nostro Paese fino a quel momento, \u00e8 un cambiamento radicale di organizzazione interna. E precisamente:\nGli operatori.\nNon va dimenticato che per molti bambini la colonia estiva \u00e8 la prima occasione di allontanamento dalla famiglia per vivere in un ambiente tutto nuovo per un certo numero di giorni. In base a ci\u00f2, all'operatore si chiede sensibilit\u00e0 e attenzione sempre, ma in questo primo momento, che spesso \u00e8 critico, ancora di pi\u00f9. Analogamente gli si chiede una programmazione/preparazione quotidiana delle attivit\u00e0, nonch\u00e9, su un altro fronte, la capacit\u00e0 di vivere con i bambini.\nPropedeutica ad ognuna di tali caratteristiche \u00e8 da una parte la selezione dei monitori, dall'altra la frequenza ad una serie di \"stages\" di studio e di lavoro di gruppo in cui ogni aspetto della vita di colonia viene considerato:\nLa scuola \u00e8 per tutti.\nTrasferire l'esperienza estiva nella quotidianit\u00e0 della scuola \u00e8 operazione molto complessa.\nAnche se nei primi anni sessanta vengono abolite le classi differenziali (dove erano parcheggiati bambini disabili o anche semplicemente svantaggiati o non scolarizzati) e ci\u00f2 potrebbe significare l'avvio del diritto allo studio per tutti e l'integrazione di tutti nella scuola \"normale\", Sergio Neri si rende conto che per dare concretezza alla norma occorre operare su pi\u00f9 fronti.\nIn pratica occorre coordinare tra loro due realt\u00e0 quasi opposte: innovazione, plasticit\u00e0, rispetto di tutti da una parte e rigidit\u00e0 burocratica e istituzionale dall'altra.\nIn quegli anni, infatti, un insieme di esperienze fortemente innovative animano il corpo vivo della scuola: soprattutto quella dell'obbligo e in particolare la scuola elementare. Mario Lodi, Bruno Ciari nella scuola elementare, Don Milani nella scuola media, Loris Malaguzzi nella scuola dell'infanzia, con le loro proposte e le loro pratiche tendono a superare una certa rigidit\u00e0 burocratica persistente al di l\u00e0 delle dichiarazioni di legge.\nNel corso degli anni settanta sul piano istituzionale, si apre per la scuola un periodo di grande fervore legislativo che cerca - non sempre riuscendovi - di dare risposte alla domanda di cultura, di partecipazione e di rinnovamento che sale dalla societ\u00e0 civile. Anche gli Enti Locali, in primo luogo le Regioni, legiferano su vari aspetti del sistema scolastico occupandosi soprattutto di formazione.\nIl Charitas.\n\u00c8 negli anni settanta che Sergio Neri attua una grande trasformazione dell'Istituto Charitas di Modena. L'Istituto raccoglieva bambini e ragazzi disabili e con gravi patologie, provenienti anche da diverse parti del Paese e che qui vivevano in condizioni disumane. Egli rivoluziona completamente tali condizioni, riconoscendo ai ragazzi il diritto ad una vita civile ed umana e iniziando un'opera educativa, sociale, politica basata sulla sensibilit\u00e0 e la partecipazione degli educatori; riorganizzando le strutture interne, e il funzionamento dell'Istituto; aprendo le sue porte al mondo esterno che i ragazzi iniziano a frequentare a partire dalle colonie. Tale operazione contribuisce a rendere visibile il problema dell'handicap e dell'integrazione alla stessa cittadinanza, fino ad allora inconsapevole delle condizioni dell'Istituto cos\u00ec come ad allargare il dibattito, in corso nello stesso periodo, sulla deistituzionalizzazione.\nDiritto allo studio ed ente locale.\nAttuare il diritto allo studio per tutti, cio\u00e8 integrare tutti nella scuola comune, toglie la scuola stessa dalla sua autosufficienza, ponendola al centro di una rete di relazioni e di agganci sul territorio.\nIl primo e naturale referente della scuola, anche per la sua collocazione \u00e8 l'Ente Locale che \u00e8 il rappresentante diretto del territorio stesso e della comunit\u00e0 che vi \u00e8 insediata. Secondo Neri, non deve trattarsi di una relazione generica o generalizzata, deve al contrario essere precisa e puntuale: perci\u00f2 deve occuparsi di un problema alla volta e ogni volta stipulare un patto chiaro e circoscritto.\nNel Comune di Modena, Neri partecipa all'organizzazione dei doposcuola comunali nelle scuole elementari. I doposcuola a Modena sono un'esigenza fortemente sentita dalla popolazione a causa della forte presenza di donne che lavorano. Dopo le prime inevitabili iniziali difficolt\u00e0, anche in questo settore si aprono innovazioni che porteranno ad attuare, in via sperimentale e in accordo con le Direzioni Didattiche, forme di tempo pieno che preludono ai principi contenuti nei Programmi del 1985.\nLa scuola ha il compito di realizzare progetti culturali e procedure didattiche di qualit\u00e0 anche attraverso l'estensione del tempo scolastico, dove si effettui la cooperazione tra gli insegnanti, il lavoro di gruppo, il rapporto stretto tra apprendimento e insegnamento che offre agli alunni una possibilit\u00e0 di maturazione attraverso una pluralit\u00e0 di linguaggi e di esperienze. \u00c8 difficile e artificioso distinguere tra attivit\u00e0 didattiche da intendersi come insegnamento delle materie principali e attivit\u00e0 integrative, tra insegnamento normale e attivit\u00e0 di recupero e di sostegno.\nNon va dimenticato a questo punto che il diritto allo studio per tutti si attua solo se la scuola si fa carico anche dei soggetti maggiormente in difficolt\u00e0, ed \u00e8 per questo che Sergio Neri inizia ad inserire nella scuola comune bambini e ragazzi disabili utilizzando insegnanti del Comune di Modena e anticipando in questo modo la legislazione che sancisce il diritto di accedere alla scuola dell'obbligo e dei successivi ordini scolastici per tutti (Legge 4 agosto 1977 n. 517).\nLe scuole dell'infanzia.\nA met\u00e0 degli anni settanta Sergio Neri ricopre l'incarico di consulente pedagogico per le scuole dell'infanzia del Comune di Modena, incarico che mantiene fino al 1987. Prima di lui l'incarico era stato affidato a Loris Malaguzzi che poi accetter\u00e0 l'incarico per il Comune di Reggio Emilia. Con la presenza di Sergio Neri la scuola dell'infanzia acquisisce l'identit\u00e0 di scuola a tutti gli effetti: il modello \"materno\" vigente a livello nazionale viene profondamente ridiscusso, collocando la scuola dell'infanzia all'interno del sistema formativo di base. La scuola dell'infanzia a Modena proponeva gi\u00e0 a met\u00e0 degli anni sessanta il diritto allo studio fin dai tre anni. In breve furono costruite diverse scuole e avviata un'esperienza in cui si profilava un ambiente educativo adeguato alle capacit\u00e0 e alle dimensioni di sviluppo dei bambini e insieme innovazioni come la compresenza degli insegnanti, la formazione dei Consigli di gestione, la partecipazione dei genitori. La presenza di Neri d\u00e0 un impulso eccezionale a questo sfondo con un progetto a largo respiro che lega l'esperienza dell'Ente Locale alle ricerche in campo psicologico e pedagogico pi\u00f9 avanzate a livello nazionale.\nIl progetto di Sergio Neri per la scuola dell'infanzia si fonda sui seguenti elementi:\nL'idea fondante \u00e8 quella di una scuola che si apra e si rinnovi nei suoi metodi e nei suoi fini a un \"contesto sociale che si offra non solo a recepire, ma a stimolare una nuova concezione dei poteri, delle presenze e degli apporti dei cittadini, dei modi e dei tempi con cui democraticamente discutere e risolvere le comuni vicende\".\nSergio Neri partecipa alla Commissione che elabora gli \"Orientamenti dell'attivit\u00e0 educativa nelle scuole materne statali\" del 1991 delineando un'idea di scuola che riconsegna ai bambini autonomia, identit\u00e0 e competenze e agli insegnanti la possibilit\u00e0 di agire sulla base di curricoli che, fuori da ogni precocismo, tengono conto oltre che dei sistemi simbolico-culturali, dell'esperienza dei bambini, delle loro esperienze ludiche, e dei legami con la comunit\u00e0 di vita e con il mondo immaginario.\nCentri di formazione e di documentazione.\nNel 1982 Sergio Neri con il contributo di Mauro Serra crea a Modena il CDE (Centro di Documentazione Educativa) e il CDH (Centro Documentazione Handicap) poi. Il CDE \u00e8 innanzitutto un centro di risorse al servizio della scuola che si caratterizza come un luogo di attrezzature per la documentazione, come rete di esperienze riutilizzabili, come sede di incontri formativi. Ma \u00e8 anche un luogo di relazioni interpersonali e istituzionali che si avvale di un comitato tecnico-scientifico tramite il quale confrontarsi costantemente con il Provveditorato agli Studi. Tale confronto assiduo e produttivo con i dirigenti scolastici sfocia nella stipula di una Convenzione con le Direzioni Didattiche del 1999/2000 fino al primo Patto per la Scuola del 2000/2001, grazie anche alla legge sull'Autonomia scolastica (L. 15 marzo 1997, n. 59).\nCDE, CDH, Itinerari Scuola-Citt\u00e0, Centro Interculturale daranno luogo, successivamente, alla nascita di MEMO (Multicentro Educativo Modena \"Sergio Neri\").\nFormazione degli insegnanti.\nNell'elaborazione di curricoli mirati e flessibili occorre coinvolgere soprattutto gli insegnanti, tutti e non solo gli insegnanti di sostegno. Quest'ultimo fattore, rappresenta per tutti gli ordini di scuola, l'ampio e mai concluso spaccato della formazione culturale e professionale dei docenti. A questo proposito, la prima esigenza sottolineata da Neri \u00e8 che l'insegnante sia una persona colta, curiosa, sensibile. \u00c8 necessaria la formazione universitaria per tutti (a partire dalla scuola dell'infanzia); in secondo luogo si collocano l'aggiornamento in servizio ed un tipo di formazione che sappia far incontrare gli insegnanti con i centri di ricerca pi\u00f9 avanzati, con personalit\u00e0 e studiosi di ambiti culturali vari, in modo da collegare costantemente l'azione educativa con le prospettive aperte dalle varie scienze dell'educazione. L'insegnante deve essere dotato di un'adeguata preparazione psicologica, pedagogica e didattica, oltre alla capacit\u00e0 di relazione. Lo stesso Neri ha percorso la Penisola in lungo e in largo chiamato da Amministrazioni locali o scolastiche per organizzare e dirigere corsi di aggiornamento per i docenti.\nScuola ed extra-scuola.\nLa scuola, nella concezione di Sergio Neri, pur essendo la principale responsabile dell'istruzione dei giovani, non \u00e8 tuttavia l'unica agenzia formativa. La complessit\u00e0 della vita attuale presuppone che ogni individuo sia dotato della migliore strumentazione culturale possibile per riuscire ad usufruire in modo attivo e consapevole delle opportunit\u00e0 che emergono nel sociale. Lo sport e le attivit\u00e0 motorie soprattutto, ma anche lo studio dell'inglese, sono opportunit\u00e0 (che si leggono come bisogni sul versante personale) che non attengono - se non in casi privilegiati - alla famiglia o alla scuola nella sua generalit\u00e0, ma appartengono ad un'area pre-istituzionale che un tempo era il luogo della chiesa e/o della strada ed ora si colloca prevalentemente nell'associazionismo e nel privato.\nLa vita di ogni persona - soprattutto nell'et\u00e0 evolutiva - \u00e8 fatta dell'intreccio di questi tre tempi: tempo della famiglia, tempo della scuola, tempo libero. Il ruolo della scuola \u00e8 fornire l'alfabetizzazione di base, essere artefice di cultura, ma al tempo stesso essere capace di modificare i propri fini e contenuti per collegarsi all'attivit\u00e0 delle agenzie formative presenti sul territorio.\nDisabilit\u00e0 e rapporto con le ASL.\nSergio Neri sostiene che sia necessario coinvolgere le ASL in una diversa formulazione di handicap, in modo da sostituire l'elenco delle carenze (deficit) di cui alcuni sono affetti, inutilizzabile in ambito didattico, con un quadro delle effettive potenzialit\u00e0 (per quanto residue) di cui ogni bambino o ragazzo dispone. E ci\u00f2 in modo da costruire per ciascuno un percorso individualizzato, che deve riguardare non solo le sue capacit\u00e0 e attitudini di scolaro, ma anche quelle pi\u00f9 vaste e generali di persona che vive pure fuori dalla scuola.\nNon va dimenticato che anche un ragazzo affetto da handicap non vive solo nella scuola o nella famiglia, ma anche in quel pi\u00f9 vasto mondo fuori, nei gruppi amicali e nel sociale, che bisogna conoscere per capire quale tipo di ruolo ha la scuola in rapporto a quel mondo. Al termine degli studi poi, si pone il grande problema del passaggio al lavoro, che non pu\u00f2 essere solo addestramento al livello pi\u00f9 basso, ma deve rappresentarsi anche come formazione professionale. Proprio a proposito di integrazione delle persone con disabilit\u00e0 si pone l'esigenza di una banca-dati nella quale raccogliere le esperienze accumulate, i risultati ottenuti e le strategie adottate.\nIn sintesi: l'integrazione di un ragazzo disabile, che tenga conto dei fattori sopra indicati, costituisce l'esempio di un sistema formativo integrato."}
{"id": "4880426", "revid": "110157", "url": "https://it.wikipedia.org/wiki?curid=4880426", "title": "Jonathan Midol", "text": "Biografia.\nStagioni 2004-2011.\nMidol, originario di Le Grand-Bornand, nella prima parte della sua carriera ha gareggiato nello sci alpino: attivo in gare FIS dal dicembre del 2003, in Coppa Europa ha esordito il 24 gennaio 2006 a Ch\u00e2tel in supergigante (59\u00ba) e ha ottenuto come migliori piazzamenti due trentottesimi posti, entrambi a Les Orres in supergigante: il 30 gennaio 2009 e il 29 gennaio 2010, nella sua ultima gara nel circuito.\nLa sua ultima gara nello sci alpino \u00e8 stata uno slalom speciale FIS disputato il 27 marzo 2011 a Lutsen, vinto da Midol; durante la sua carriera nello sci alpino non ha esordito in Coppa del Mondo n\u00e9 preso parte a rassegne olimpiche o iridate.\nStagioni 2012-2021.\nDalla stagione 2011-2012 si \u00e8 dedicato al freestyle, specialit\u00e0 ski cross, anche se aveva gi\u00e0 preso parte a una gara FIS nel febbraio del 2011; ha esordito in Coppa del Mondo il 18 dicembre 2011 a San Candido (41\u00ba), in Coppa Europa il 9 febbraio 2012 a Val Thorens (27\u00ba) e ai Mondiali a Oslo/Voss 2013 (51\u00ba).\nIl 15 marzo 2014 ha conquistato a \u00c5re il primo podio in Coppa del Mondo (2\u00ba) e l'anno dopo ai Mondiali di Kreischberg 2015 si \u00e8 classificato 15\u00ba. Ai XXIII Giochi olimpici invernali di , sua esordio olimpico, ha vinto la medaglia di bronzo nello ski cross; il 21 dicembre dello stesso anno ha conquistato a San Candido la prima vittoria in Coppa del Mondo e ai Mondiali di Park City 2019 si \u00e8 classificato 22\u00ba. Ai Mondiali di Idre Fj\u00e4ll/Astana/Aspen 2021 \u00e8 stato 11\u00ba.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4880434", "revid": "47767", "url": "https://it.wikipedia.org/wiki?curid=4880434", "title": "\u00de\u00f3rkell", "text": ""}
{"id": "4880438", "revid": "729019", "url": "https://it.wikipedia.org/wiki?curid=4880438", "title": "Berkut", "text": "Le Berkut, Berkhout o Berkout (in lingua ucraina; \u0411\u0435\u0301\u0440\u043a\u0443\u0442, \u00ab Aquile d'oro \u00bb) sono ex unit\u00e0 della polizia antisommossa ucraina. Queste unit\u00e0 create nel 1992 erano composte da circa 5.000 uomini. Inizialmente specializzate nella lotta al crimine organizzato, con il tempo le Berkut sono diventate una forza di gendarmeria impiegata dalla Militia ucraina di pubblica sicurezza, operando in un regime semiautonomo a livello locale o regionale; il termine quindi venne utilizzato per ogni unit\u00e0 speciale professionale della polizia in Ucraina. A seguito della rivoluzione ucraina del 2014, la Berkut fu accusata di aver condotto numerose attivit\u00e0 illegali contro i cittadini ucraini, tra le quali estorsione, terrorismo, violenza fisica, tortura, opinioni anti-ucraine, atti intimidatori nei confronti dei votanti che non supportarono i candidati di Janukovy\u010d e violenza contro i manifestanti partecipanti alle manifestazioni di Euromaidan e della rivoluzione arancione. Il nuovo governo eletto ritenne le Berkut responsabili della maggior parte delle centinaia di morti civili durante le manifestazioni. Il 25 febbraio del 2014, il ministro dell'Interno Arsen Avakov ha firmato il decreto n\u00ba 144, che dissolve queste unit\u00e0 speciali, e le rimpiazz\u00f2 con la Guardia Nazionale Ucraina."}
{"id": "4880445", "revid": "287204", "url": "https://it.wikipedia.org/wiki?curid=4880445", "title": "Diario del Terzo Reich", "text": "Diario del Terzo Reich (\"Inside the Third Reich\") \u00e8 una miniserie televisiva in due puntate del 1982 diretta da Marvin J. Chomsky e tratta dal libro \"Memorie del Terzo Reich\", autobiografia di Albert Speer, architetto, scrittore e politico tedesco diventato il braccio destro di Adolf Hitler.\nTrasmessa negli Stati Uniti il 9 e 10 maggio 1982 sulla rete ABC, in Italia \u00e8 andata in onda dal 1\u00b0 al 3 maggio 1984 in seconda serata su Rete 4, divisa in 3 puntate da 80 minuti. \nTrama.\nQuindici anni della vita di Albert Speer, l'architetto preferito di Hitler, e della sua rapida ascesa nella gerarchia nazista fino alla fine della guerra, quando arrestato e processato verr\u00e0 condannato a 20 anni nella prigione tedesca di Spandau per aver sfruttato la manodopera schiavista per fabbricare munizioni durante la seconda guerra mondiale.\nCuriosit\u00e0.\nAll'attore Hans Meyer venne offerto il ruolo di Ernst Kaltenbrunner visto che gi\u00e0 lo aveva interpretato nella miniserie \"Olocausto\" del 1978.\nTrevor Howard, Elke Sommer, Ren\u00e9e Soutendijk e Graham McGrath reciteranno nuovamente insieme nella miniserie televisiva \"Pietro il Grande\", diretta nel 1986 sempre da Marvin J. Chomsky."}
{"id": "4880453", "revid": "1714247", "url": "https://it.wikipedia.org/wiki?curid=4880453", "title": "Konrad Nied\u017awiedzki", "text": "Biografia.\nIl padre Krzysztof \u00e8 allenatore della nazionale polacca di pattinaggio di velocit\u00e0. Konrad \u00e8 fidanzato con la pattinatrice Katarzyna Wo\u017aniak."}
{"id": "4880456", "revid": "1226", "url": "https://it.wikipedia.org/wiki?curid=4880456", "title": "\u00c8 bello essere marziani", "text": ""}
{"id": "4880457", "revid": "1851848", "url": "https://it.wikipedia.org/wiki?curid=4880457", "title": "Mario Verga", "text": "Carriera.\nFino al 1936 ha giocato nella Falck di Sesto San Giovanni.\nNella stagione 1938-1939 ha giocato in Serie B con il Pisa, venendo riconfermato nella rosa dei toscani anche per la stagione successiva, nella quale ha disputato 27 partite nella serie cadetta ed una presenza in Coppa Italia, e per la stagione 1940-1941. Con la maglia del Pisa ha giocato in totale 68 partite, 67 delle quali in Serie B, campionato in cui ha anche messo a segno una rete. Nella stagione 1941-1942 ha giocato in prestito in Serie C alla Borzacchini Terni, con la cui maglia ha disputato 23 partite senza mai segnare; nel 1945 \u00e8 stato messo in lista di trasferimento dal Pisa, terminando la carriera da calciatore."}
{"id": "4880461", "revid": "599013", "url": "https://it.wikipedia.org/wiki?curid=4880461", "title": "Jan Szyma\u0144ski", "text": "Biografia.\n\u00c8 fidanzato con la pattinatrice Luiza Z\u0142otkowska."}
{"id": "4880487", "revid": "767487", "url": "https://it.wikipedia.org/wiki?curid=4880487", "title": "Jersey Boys", "text": "Jersey Boys \u00e8 un film del 2014 diretto da Clint Eastwood, basato sull'omonimo musical del 2006 di Marshall Brickman e Rick Elice, che narra la storia del gruppo musicale The Four Seasons.\nTrama.\nQuattro giovani del New Jersey di discendenza italo-americana, si uniscono, dando vita a un gruppo rock destinato a divenire una icona degli anni '60, The Four Seasons.\nInizia la loro inarrestabile ascesa verso la notoriet\u00e0, consacrandosi come una delle band di maggior successo nella storia del pop e del rock, con canzoni che hanno influenzato una generazione, tra cui \u201cSherry\u201d, \u201cBig Girls Don\u2019t Cry\u201d, \u201cWalk Like a Man\u201d, \u201cDawn\u201d, \u201cRag Doll\u201d, \u201cBye Bye Baby\u201d e \u201cWho Loves You\u201d.\nProduzione.\nInizialmente affidato a Jon Favreau, il film segue dalla nascita i quattro protagonisti, la loro unione in un gruppo, il loro successo esplosivo e le inevitabili problematiche che ne scaturiscono, fino al musical approdato a Broadway nel 2005 e trionfatore ai Tony Awards nel 2006.\nLe riprese si sono svolte tra settembre e dicembre 2013, e i protagonisti della pellicola sono John Lloyd Young, Erich Bergen, Vincent Piazza e Michael Lomenda, rispettivamente nei panni di Frankie Valli, Bob Gaudio, Tommy DeVito e Nick Massi.\nDistribuzione.\nIl primo poster e il trailer sono stati diffusi il 18 aprile 2014. L'uscita del film avvenne il 20 giugno 2014 negli Stati Uniti d'America e il 18 giugno in Italia. Il trailer italiano del film \u00e8 stato diffuso dal 23 maggio 2014."}
{"id": "4880490", "revid": "287204", "url": "https://it.wikipedia.org/wiki?curid=4880490", "title": "Il villaggio sul mare", "text": "Il villaggio sul mare \u00e8 un romanzo per ragazzi della scrittrice indiana Anita Desai. Ambientato in un villaggio sulla costa occidentale dell'India, a nord della metropoli Bombay, racconta le trasformazioni di un abitato rurale di fronte alla prospettiva dell'industrializzazione.\nL'autrice fece esperienza diretta di un villaggio simile a quello descritto durante la villeggiatura insieme ai figli piccoli in un centro di pescatori a poca distanza da Bombay, dove viveva allora.\nTrama.\nPrimi anni Settanta, Lila e Hari sono due fratelli adolescenti che vivono in una famiglia estremamente povera del villaggio di Thul. Il padre \u00e8 dedito all'alcol, la madre \u00e8 malata di anemia fino alla debilitazione, le due sorelline minori sono ancora in et\u00e0 scolare. In famiglia non entra nessun reddito; per questa ragione quando Hari sente la notizia di un grosso insediamento industriale per la fabbricazione di fertilizzanti in procinto di insediarsi presso il villaggio, spera di essere assunto e che la sua vita possa cambiare.\nLe condizioni della madre purtroppo peggiorano, per pagare un guaritore Lila gli consegna un anello d'argento. Hari partecipa a una manifestazione di pescatori contrari all'insediamento industriale, poi li segue all'insaputa delle sorelle fino a Bombay per protestare. Qui gli abitanti dei villaggi sono travolti dall'intensit\u00e0 della vita della metropoli, la loro contestazione si incrocia con quella di altre categorie. Quando la manifestazione si scioglie, Hari decide di chiedere ospitalit\u00e0 ai Da Silva, la ricca famiglia che passa le vacanze nella quiete del villaggio e talvolta gli d\u00e0 mance per piccole commissioni.\nI Da Silva non sono a casa, il ragazzino viene cacciato dai domestici. Per sua fortuna il custode del palazzo si prende piet\u00e0 e lo porta presso un conoscente, che gli d\u00e0 da dormire e mangiare. Hari viene ingaggiato da Jagu, proprietario di un ristorante d'infimo ordine, come sguattero. Fa anche amicizia con l'orologiaio signor Panwallah, che possiede la bottega accanto; costui gli insegna a riparare orologi durante le ore libere alla taverna.\nIntanto a Thul la madre sta cos\u00ec male che deve essere accompagnata all'ospedale nel vicino capoluogo di Alibagh. Quando viene a saperlo, il padre si trasferisce praticamente nel nosocomio per starle vicino. Lila e le sorelline intanto aiutano i Da Silva nelle commissioni, e poi durante la stagione monsonica il loro amico Sayyid Al\u00ec che si trasferisce nella loro propriet\u00e0 per studiare le abitudini degli uccelli.\nI monsoni sono terribili a Bombay, la citt\u00e0 \u00e8 praticamente allagata. Il signor Panwallah si ammala, ma quando torna al lavoro permette che Hari ripari e incassi da solo il prezzo di un orologio. Quando a fine stagione il ragazzino torna a casa in autobus per la festivit\u00e0 di Diwali, ha in tasca un piccolo capitale risparmiato a Bombay. Si reca all'ospedale a riprendere la madre che si \u00e8 ripresa dall'anemia, dopo 7 mesi di cure. Il padre, irriconoscibile, per stare vicino alla moglie ha smesso di bere. Tornati a Thul, decidono di avviare un piccolo allevamento di polli e uova; inoltre quando arriveranno gli operai della fabbrica Hari potr\u00e0 aprire una bottega da orologiaio nel villaggio."}
{"id": "4880495", "revid": "767487", "url": "https://it.wikipedia.org/wiki?curid=4880495", "title": "Paradise Postponed", "text": "Paradise Postponed \u00e8 una miniserie televisiva del 1986, diretta da Alvin Rakoff e tratto da un romanzo di John Mortimer.\nSequel.\nNel 1991 \u00e8 stata realizzata la miniserie \"Titmuss Regained\", sequel di Paradise Postponed."}
{"id": "4880502", "revid": "73843", "url": "https://it.wikipedia.org/wiki?curid=4880502", "title": "Massimiliano Prandi", "text": "Carriera.\nClub.\nMassimiliano Prandi, figlio dell'allenatore ed ex pallavolista Silvano Prandi, inizia la sua carriera nelle giovanili del , pi\u00f9 precisamente nella societ\u00e0 satellite con sede a Busca, con cui disputa un campionato di Serie B1. Nella stagione 2007-08 viene aggregato alla prima squadra, allenata dal padre, con cui esordisce nel massimo campionato italiano.\nIn seguito gioca diverse stagioni in Serie A2, vestendo le maglie di , e . Nella stagione 2011-12 viene inserito nel progetto tecnico federale del .\nNella stagione 2012-13 torna in Serie A1, dove viene ingaggiato dalla . Terminata questa esperienza sceglie di tornare in Serie B1, accettando la proposta del Volley Fossano, dove resta per tre annate.\nPer il campionato 2016-17 \u00e8 nuovamente in Serie A2 vestendo la maglia del dove rimane per un biennio prima di accettare la proposta della neonata ; dopo due stagioni nella citt\u00e0 piemontese, nel maggio 2020 annuncia il proprio ritiro.\nNazionale.\nNel 2010 viene convocato per un collegiale della selezione nazionale Under-23 di Lega, agli ordini di Flavio Gulinelli."}
{"id": "4880503", "revid": "46291", "url": "https://it.wikipedia.org/wiki?curid=4880503", "title": "Cymbidium insigne", "text": "Cymbidium insigne \u00e8 una pianta della famiglia delle Orchidacee originaria del sud est Asiatico.\nDescrizione.\n\u00c8 un'orchidea di grandi dimensioni, spesso gigantesche, con crescita epifita. \"C. insigne\" presenta pseudobulbi ovoidali, leggermente appiattiti ai lati che portano da 6 a 10 foglie che diminiuscono in dimensione verso l'alto, di forma strettamente ellittico-lanceolata, ad apice acuto.\nLa fioritura avviene normalmente dall'autunno alla primavera, mediante un'infiorescenza derivante da uno pseudobulbo maturo, molto lunga, da un metro a un metro e mezzo, recante molti fiori (fino a 27). Questi sono molto appariscenti, grandi da 7 a 9 centimetri, non profumati e presentano petali e sepali bianchi soffusi di rosa, con labello dello stesso colore, maculato di rosso porpora\nDistribuzione e habitat.\n\"C.\u00a0insigne\" cresce in Thailandia, Vietnam e Cina meridionale (Hainan).\nIl suo habitat sono le foreste umide di alta quota, tra i 1000 e i 2600\u00a0m di altitudine."}
{"id": "4880505", "revid": "1543377", "url": "https://it.wikipedia.org/wiki?curid=4880505", "title": "His Last Walk", "text": "His Last Walk \u00e8 l'album di debutto del gruppo post-hardcore statunitense Blessthefall. Pubblicato il 10 aprile 2007, \u00e8 l'unico album del gruppo che vede Craig Mabbitt alla voce, che \u00e8 stato sostituito da Beau Bokan dopo la pubblicazione dell'album. Dall'album sono stati estratti quattro singoli: \"Higinia\", \"Guys Like You Make Us Look Bad\", \"A Message to the Unknown\" e \"Rise Up\"."}
{"id": "4880513", "revid": "767487", "url": "https://it.wikipedia.org/wiki?curid=4880513", "title": "Amarti \u00e8 il mio destino", "text": "Amarti \u00e8 il mio destino \u00e8 un film del 1957 diretto da Ferdinando Baldi."}
{"id": "4880525", "revid": "767487", "url": "https://it.wikipedia.org/wiki?curid=4880525", "title": "Bucking the Truth", "text": "Bucking the Truth \u00e8 un film muto del 1926 diretto da Milburn Morante. Il regista era un ex attore di vaudeville che era approdato al cinema nel 1914. Dopo una breve esperienza da produttore con una sua societ\u00e0, era passato dietro alla macchina da presa, girando una serie di western a basso costo che avevano quasi sempre come protagonista Pete Morrison.\nProduzione.\nIl film fu prodotto dall'Universal Pictures (con il nome Blue Streak Western).\nDistribuzione.\nDistribuito dall'Universal Pictures, il film - presentato da Carl Laemmle - usc\u00ec nelle sale cinematografiche USA il 18 luglio 1926. In Brasile fu ribattezzato con il titolo \"A Verdade dos Fatos\"."}
{"id": "4880531", "revid": "76963", "url": "https://it.wikipedia.org/wiki?curid=4880531", "title": "Paul Hawkins (attore)", "text": ""}
{"id": "4880534", "revid": "122575869", "url": "https://it.wikipedia.org/wiki?curid=4880534", "title": "Ioduro di magnesio", "text": "Lo ioduro di magnesio \u00e8 il composto inorganico con formula MgI2. In condizioni normali \u00e8 un solido bianco che diventa bruno se esposto all'aria e alla luce. Esiste anche nelle forme idrate come MgI2\u20226H2O (esaidrato) e MgI2\u20228H2O (ottaidrato). In tutte le forme si comporta come un tipico alogenuro ionico ed \u00e8 molto solubile in acqua. MgI2 (anidro) \u00e8 disponibile in commercio, ed \u00e8 usato come reattivo in sintesi organica.\nStruttura.\nAllo stato solido il composto cristallizza con una struttura cristallina esagonale, analoga a quella dello ioduro di cadmio: gruppo spaziale Pm, con costanti di reticolo a = 414,8 pm e c = 689,4 pm, una unit\u00e0 di formula per cella elementare. Ne risulta una struttura a strati, con gli ioni Mg2+ coordinati ottaedricamente a sei leganti ioduro.\nSintesi.\nLe forme idrate dello ioduro di magnesio si possono preparare a partire da ossido di magnesio, idrossido di magnesio, o carbonato di magnesio per trattamento con acido iodidrico:\nLa forma anidra si pu\u00f2 ottenere per disidratazione delle forme idrate, o per reazione diretta ad alta temperatura tra magnesio e iodio, in assenza di aria e ossigeno:\nPropriet\u00e0.\nMgI2 \u00e8 un solido bianco, inodore, igroscopico e molto solubile in acqua. \u00c8 un composto stabile, ma va conservato in atmosfera inerte e al riparo dalla luce per evitarne la decomposizione con rilascio di iodio (il colore diventa bruno). Il composto \u00e8 solubile in alcoli e altri solventi organici. Forma composti di addizione con alcoli, eteri, aldeidi, esteri e ammine.\nTossicit\u00e0 / Indicazioni di sicurezza.\nMgI2 \u00e8 disponibile in commercio. Il composto non \u00e8 classificato come pericoloso secondo la Direttiva 67/548/CEE, tuttavia pu\u00f2 essere nocivo per inalazione, ingestione e contatto col la pelle. Un'esposizione prolungata agli ioduri pu\u00f2 inoltre provocare iodismo in soggetti sensibili. Non ci sono evidenze di effetti cancerogeni. Non ci sono dati su eventuali danni all'ambiente."}
{"id": "4880539", "revid": "188116", "url": "https://it.wikipedia.org/wiki?curid=4880539", "title": "Dottrina dello Stato", "text": ""}
{"id": "4880541", "revid": "354397", "url": "https://it.wikipedia.org/wiki?curid=4880541", "title": "MgI2", "text": ""}
{"id": "4880542", "revid": "21880", "url": "https://it.wikipedia.org/wiki?curid=4880542", "title": "Laelia anceps", "text": "Laelia anceps \u00e8 una pianta della famiglia delle Orchidacee diffusa in Messico e America centrale.\nDescrizione.\nPianta epifita che fiorisce dall'autunno alla primavera con un'infiorescenza racemosa recante da 3 fino a 6 fiori. I fiori sono grandi fino a dieci centimetri e sono profumati..\nDistribuzione e habitat.\n\"L.\u00a0anceps\" cresce spontaneamente sulle montagne di Messico, Guatemala e Honduras, a quote comprese tra 500 e 1500 metri..\nSinonimi.\n\"Amalias anceps\" \n\"Amalia anceps\" \n\"Cattleya anceps\" \n\"Bletia anceps\" \nTassonomia.\nSono note le seguenti sottospecie:\nColtivazione.\nLe piante dovrebbero essere coltivate in corteccia d'abete, esposte da mezz'ombra a pieno sole. Vanno bagnate una volta a settimana nella stagione vegetativa e le annaffiature dovrebbero essere progressivamente ridotte nel periodo invernale.."}
{"id": "4880545", "revid": "247222", "url": "https://it.wikipedia.org/wiki?curid=4880545", "title": "Jug &amp; Dodo", "text": "Jug &amp; Dodo \u00e8 un doppio album di Gene Ammons e Dodo Marmarosa, pubblicato dalla Prestige Records nel 1972.Tutti i brani dell'album furono registrati il 4 maggio 1962 a Chicago (Illinois)."}
{"id": "4880553", "revid": "1987129", "url": "https://it.wikipedia.org/wiki?curid=4880553", "title": "Sopa de ajo", "text": "La sopa de ajo (letteralmente \"zuppa di aglio\") \u00e8 un tipo di minestra tipicamente Castigliana contenente principalmente acqua o brodo, pane (solitamente duro), paprica, alloro, aglio e olio d'oliva. \u00c8 una zuppa di umili origini, essendo un piatto popolare sottoposto a molteplici varianti, infatti possono essere aggiunti uovo, salsiccia, pancetta fritta di maiale, prosciutto ecc. A Madrid e nel nord della Spagna \u00e8 un piatto associato alla Settimana Santa.\nAbitudini.\n\u00c8 stato un pranzo molto comune nelle zone della Spagna in tempi antichi. Si faceva colazione in un bar, bevendo caff\u00e8 all'alba, e un paio di ore dopo, per mantenere le forze, si prendevano le \"sopas de ajo\", generalmente con uno o due uova dentro, che si cucinavano con il calore della zuppa. In alcuni luoghi spagnoli \u00e8 uno dei piatti tipici della quaresima. \u00c8 un piatto adatto per le abitudini religiose, non includendo la carne, e la struttura e la composizione ricordano l'estetica e la semplicit\u00e0 di queste date (Pasqua). In Zamora \u00e8 solitamente presa a colazione dopo le processioni notturne.\n\u00c8 abitudine inoltre che si serva questa zuppa dopo notti di lavoro, e alcuni autori menzionano che \u00e8 di facile digeribilit\u00e0, poich\u00e9 funziona come emolliente neutralizzante della mucosa dello stomaco irritata da abusi.\nComposizione e preparazione.\nIngredienti.\nLa \"sopa de ajo\" tradizionale ha pochissimi ingredienti:\nPreparazione.\nIl tutto potrebbe stare molto tempo nell'acqua. Dipende dalla quantit\u00e0 da servire e il tempo pu\u00f2 variare tra una e due ore. Il tocco finale, alcuni minuti prima di servire il piatto, sono le uova che si buttano nella zuppa, rompendole sulla superficie esteriore, in modo tale che il tuorlo si rimuova (con un cucchiaio di legno) all'interno della zuppa e l'albume formi una sorta di fili bianchi tipici di questa ricetta. Si serve molto calda, di solito in una pentola d'argilla. Alcuni cuochi consigliano di accompagnarla con del vino rosso."}
{"id": "4880561", "revid": "767487", "url": "https://it.wikipedia.org/wiki?curid=4880561", "title": "Joo Hyong-jun", "text": "Biografia.\nNel 2010 fu selezionato dalla nazionale sudcoreana juniores di short track, per partecipare ai Campionati mondiali di Taipei, dove vinse la medaglia d'oro nella staffetta. Dopo quell'esperienza si \u00e8 dedicato esclusivamente al pattinaggio di velocit\u00e0 su pista lunga."}
{"id": "4880563", "revid": "183114", "url": "https://it.wikipedia.org/wiki?curid=4880563", "title": "Jakob von Gunten", "text": "Jakob von Gunten. Un diario \u00e8 un romanzo di formazione, il terzo dello scrittore svizzero di lingua tedesca Robert Walser, pubblicato nel 1909. La storia viene raccontata in prima persona dal protagonista, un giovane di nobili origini che scappa di casa e che decide di passare il resto della propria vita a servizio degli altri come maggiordomo; a tal fine s'iscrive all'istituto Benjamenta, una scuola che prepara a diventare ottimi domestici.\nScritto nella forma di diario poetico immaginario (difatti il narratore appunta nel diario non solamente i fatti riguardanti i suoi rapporti con gli altri ragazzi del collegio, ma anche le fantasie e i sogni che ha), narra della propria permanenza in tale scuola: il romanzo si basa in parte sulle stesse esperienze dell'autore all'epoca del suo arrivo a Berlino nel 1905 dove, dopo aver frequentato una scuola per domestici ha servito come maggiordomo durante l'inverno successivo.\nDal romanzo \u00e8 stato tratto il film \"Institute Benjamenta\", dei fratelli Stephen e Timothy Quay (1995).\nTrama.\nIl diario manca di una datazione e la cronologia degli eventi pu\u00f2 essere derivata solo indirettamente. Jacob proviene da una famiglia benestante, il padre possiede carrozza e cavalli mentre la madre ha sempre un palco riservato a teatro, il fratello Johann \u00e8 un artista riconosciuto ed affermato che frequenta circoli esclusivi e mantiene uno stile di vita alto-borghese.\nJacob scappa di casa per sfuggire dall'ombra opprimente del padre ed entra in una scuola per servitori che si trova a Berlino; qui gli studenti saranno formati con l'obiettivo di farli entrare al meglio nella corporazione dei maggiordomi. Le lezioni consistono principalmente nella memorizzazione di un opuscolo dell'Istituto e nell'imparare ed eseguire le cosiddette \"regole\": infine i modi migliori per trattare con la gente vengono insegnati sia in teoria che nella pratica.\nA Jacob, entrato in prova nel collegio, capita spesso e volentieri di subire punizioni corporali per varie mancanze e forme di ribellione che lo contraddistinguono, ma lui non si lamenta, neppure quando coinvolto in una controversia viene punito pur essendo innocente. Egli ha una notevole fiducia in se stesso e non si sente inferiore a nessuno dei suoi compagni, pensa anzi di esser sicuramente il pi\u00f9 intelligente di tutta la scuola.\nImpara un poco alla volta a trattare con i superiori e gl'insegnanti; egli saggiamente tace, anche quando confessa a se stesso d'essersi innamorato della sorella del direttore, che opera come giovane insegnante: si rende cos\u00ec chiaramente conto d'amare per la prima volta nella sua vita un essere umano.\nJacob fa anche amicizia con Kraus, uno dei pi\u00f9 seri e capaci tra tutti gli studenti che frequentano i corsi, sempre estremamente diligente; a Jacob invece, un po' pigro, piace passeggiare da solo durante il tempo libero che gli viene concesso attraverso la grande citt\u00e0. L'unica che pare comprenderlo \u00e8 proprio la dolce e sorridente signorina Lisa.\nPresto per\u00f2 si viene a notare che la ragazza \u00e8 sofferente, difatti ha un grave male che la sta conducendo piano piano alla morte; rimasto solo, il direttore chiude la scuola e se ne va. A Jacob tocca entrare nel mondo."}
{"id": "4880566", "revid": "599013", "url": "https://it.wikipedia.org/wiki?curid=4880566", "title": "Giacomo Rigoni", "text": "Gioca nel ruolo di schiacciatore nel Beach Club Offanengo.\nCarriera.\nLa carriera di Giacomo Rigoni inizia nelle giovanili del Volley Gonzaga Milano. Successivamente si trasferisce nel settore giovanile del Cuneo Volley Ball Club, con cui disputa due campionati di Serie B2. A partire dalla stagione 1997-98 viene aggregato alla prima squadra, con cui in tre annate vince una Coppa Italia e una Supercoppa italiana.\nDopo una stagione con l'Associazione Sportiva Pallavolo Civitavecchia si trasferisce alla Pallavolo Reima Crema, dove resta per quattro anni. Seguono due stagioni al Cagliari Volley, inframezzate dal ritorno per un anno al Cuneo Volley Ball Club, due alla Gioia del Volley, una alla Sir Safety Umbria Volley e una al Volley Tricolore Reggio Emilia, sempre in Serie A2.\nDopo una parentesi al Cortona Volley, nella stagione 2012-13 viene tesserato dal Powervolley Milano; nell'annata 2014-15 inizia il campionato con il Junior Volley Civita Castellana in Serie B1, trasferendosi poi per il finale di stagione al Rinascita Volley '78 Lagonegro. Successivamente riparte dalla quarta serie nazionale con il Beach Club Offanengo."}
{"id": "4880569", "revid": "1005847", "url": "https://it.wikipedia.org/wiki?curid=4880569", "title": "Caorera", "text": "Caorera \u00e8 una frazione del comune italiano di Quero Vas, in provincia di Belluno.\nGeografia fisica.\nIl paese si trova sulla riva sinistra del Piave, di fronte alla confluenza con il Sonna. \u00c8 sovrastata a sud dal monte Zovo, parte del massiccio del Cesen.\nStoria.\nAnticamente indicato come \"Caovera\", \"Cavrera\" e \"Ca' Verera\", in latino ecclesiastico \"Capraria\", il toponimo dovrebbe significare \"luogo delle capre\".\nIn passato ebbe una certa importanza come luogo di transito, vista la presenza di un traghetto per l'attraversamento del Piave. Il \"passo\", attivo sino agli anni 1960, \u00e8 stato l'ultimo del medio corso del fiume a smettere di funzionare.\nLa notte tra il 9 e il 10 ottobre 1963 il Piave, ingrossato in seguito al disastro del Vajont, allag\u00f2 il paese e raggiunse il presbiterio della chiesa. I danni furono comunque limitati, si disse, grazie all'intercessione della Madonna del Piave\nMonumenti e luoghi d'interesse.\nChiesa parrocchiale.\nLa parrocchiale del paese \u00e8 dedicata ai santi vescovi Gottardo di Hildesheim e Nicola di Bari, patroni dei traghettatori e dei barcaioli. Fu eretta dagli abitanti durante il vescovado di Gregorio Barbarigo (1664 - 1697) a causa della lontananza dalla chiesa di Vas. Fu ricostruita nel 1866.\nDell'edificio va citato la porta d'ingresso, ornata di un bassorilievo in bronzo di Franco Fiabane raffigurante scene di vita paesana.\nCaorera fu curazia di Vas dal 1872 al 1950, anno in cui venne innalzata essa stessa a parrocchia. Ha giurisdizione anche sulla frazione Scalon.\nMuseo del Piave \"Vincenzo Colognese\".\nUn primo museo \"della Madonna del Piave\" fu allestito nella canonica alla fine degli anni 1950 dall'allora parroco don Antonio Pavan. Dopo un periodo di chiusura, nel 2000 \u00e8 stato riaperto presso le ex scuole elementari grazie all'iniziativa di Vincenzo Colognese al quale la mostra \u00e8 oggi dedicata.\nIl museo espone numerosi cimeli originali risalenti alla Grande Guerra: si citano uniformi, armi, una copia dello SPAD S.XIII di Francesco Baracca, una barca Ponton A.U., il motore di uno Spitfire, il tutto correlato da pannelli illustrativi e postazioni multimediali."}
{"id": "4880571", "revid": "1444886", "url": "https://it.wikipedia.org/wiki?curid=4880571", "title": "Centrale del Mercure", "text": "La centrale del Mercure \u00e8 un impianto a biomasse vegetali situato nel territorio di Laino Borgo al confine tra Calabria e Basilicata, eroga una potenza elettrica di .\nStoria.\nCostruzione dell'impianto.\nI lavori iniziano nel 1962 in localit\u00e0 Pianette, nel comune di Laino Borgo (CS) per risollevare le sorti economiche della Valle con il tentativo d\u2019arrestare l\u2019emorragia emigratoria. L'impianto \u00e8 costituito da due sezioni di 75\u00a0MW complessivi, predisposte al funzionamento tramite lignite ed olio combustibile denso.\nLa prima unit\u00e0 viene avviata il 14 novembre 1965, la seconda unit\u00e0 il 16 febbraio 1966 sfruttando i giacimenti di lignite presenti in loco.\nPrima riconversione.\nNel 1970 i giacimenti di lignite sfruttati dalla centrale risultarono poco convenienti e nel giro di pochi anni quello di \u2018'Pianette'\u2019 si esaur\u00ec e gli altri due giacimenti, il \u2018'Caricchio'\u2019 a Castelluccio Inferiore ed il \u2018'La Guardia'\u2019, vennero sfruttati fino a quando furono ritenuti non pi\u00f9 convenienti dal punto di vista economico.\nQueste circostanze spinsero l'Enel a valutare l'utilizzo di olio combustibile denso al posto della lignite. \nLe tappe del percorso autorizzativo furono:\nChiusura dell'impianto.\nI due gruppi produttivi vengono dismessi rispettivamente nel 1993 e nel 1997.\nI due generatori, anche a seguito allo studio della Commissione scientifica e del rapporto Costi/Benefici, vennero collocati a riposo, nonostante i vari e costosi interventi di ammodernamento effettuati nel corso degli anni. Il primo gruppo viene disattivato e dismesso dal MICA (l'attuale Ministero dello sviluppo economico) il 1\u00ba ottobre 1993. Il secondo, il 1\u00ba maggio 1997 in quanto non adeguato dal punto di vista ambientale.\nSeconda riconversione e riapertura.\nIl 3 ottobre 2000 e il 28 marzo 2001 ENEL presenta all'Ente Parco un progetto di riconversione a biomasse del gruppo 2 della centrale del Mercure.\nL'autorizzazione che d\u00e0 il via libera alla riconversione a biomassa \u00e8 rilasciata in data 20 giugno 2002 dall'Ente Parco Nazionale del Pollino.\nNel 2005 la riconversione della centrale \u00e8 praticamente ultimata ma impossibilitata ad entrare in funzione per mancanza delle adeguate autorizzazioni. Infatti, a seguito del braccio di ferro tra ENEL ed alcuni comuni del territorio, associazioni ambientaliste e comitati di cittadini contrari alla riattivazione per motivi di tutela ambientale, l'iter autorizzativo \u00e8 lungo e tortuoso. Dopo 10 anni, l'iter sintetizzato in una Conferenza dei servizi, coinvolge tutte le istituzioni provinciali e regionali (Ente Parco Nazionale del Pollino, Provincia di Cosenza e Potenza, Regione Calabria e Basilicata), oltre che Consiglio di Stato ed il TAR di Catanzaro che si esprimono a rotazione autorizzando o bocciando la riapertura della centrale.\nL'11 giugno 2015 il Consiglio dei Ministri autorizza l'avviamento della centrale che entra in esercizio.\nF2i SGR subentra ad ENEL.\nA giugno 2018, F2i SGR, per conto del Secondo Fondo in gestione, ha sottoscritto un accordo con ENEL produzione che prevede l'acquisto della Centrale del Mercure. Il gruppo Enel colloca la cessione nell\u2019ambito di una strategia di rotazione degli asset.\nIl perfezionamento dell\u2019operazione \u00e8 subordinato al nulla osta dell\u2019Autorit\u00e0 Antitrust tra il 2018 e il 2019.\nA marzo 2019, F2i SGR ufficializza l'avvicendamento, tramite la controllata Mercure S.r.l..\nControversie.\nDal 1993, con l'istituzione del Parco nazionale del Pollino, il territorio su cui \u00e8 ubicata la Centrale venne sottoposto a misure di salvaguardia ambientali. Siccome la Centrale risultava preesistente al Parco, il D.P.R del 2-12-1997 stabilisce che l'area, anziche essere smantellata, venga sottoposta a manutenzione ordinaria. \nNel 2000 l'ENEL presenta all'Ente Parco un progetto di riconversione a biomasse che viene autorizzato nel 2002, anno in cui avviene la prima seduta della Conferenza dei Servizi presieduta dalla Provincia di Cosenza. Il Parco richiede all'ENEL ulteriori documentazioni sul progetto: \nCronistoria delle controversie.\n2004. Il Dipartimento ambiente della Regione Calabria, dopo aver preso atto del parere della Commissione di valutazione d'incidenza, esprime parere favorevole.\nLegambiente, WWF e Forum Ambientalista Nazionale annunciano ricorso al TAR, ed i comuni di Viggianello e Rotonda si oppongono alla dichiarazione del Dipartimento ambientale calabrese in quanto dalla relazione, secondo quest'ultimi, emergono varie incongruenze relative al reperimento delle biomasse, alle emissioni prodotte, ed a quelle dei camion per il trasporto le biomasse in loco. \n2005. L'11 aprile 2005 la stazione dei carabinieri di Laino Borgo sequestra un'area di 7000 metri quadrati, dopo aver rinvenuto, sulle sponde del torrente Fosso Bongiorno, affluente del fiume Lao, una sostanza nerastra (probabilmente olio combustibile) che potrebbe aver causato la contaminazione delle falde acquifere. I risultati delle analisi chimiche, effettuate dall'Arpacal di Cosenza, rilevano la presenza di sostanze tossiche, come il nichel al 0,52% (quando il limite \u00e8 dello 0,1%). Il sequestro viene poi esteso ad altre due aree, una interna al perimetro della centrale, e l'altra esterna. 2009. Numerosi abitanti ribadiscono la loro contrariet\u00e0 al progetto di riapertura della Centrale, attraverso mobilitazioni e manifestazioni, di cui la pi\u00f9 importante \u00e8 datata 5 settembre 2009, che ha visto la partecipazione di circa 4.000 persone, 14 Amministrazioni comunali, 50 tra Associazioni e Comitati locali e nazionali, esponenti sindacali e politici di ogni schieramento. Gli abitanti sostengono l'incompatibilit\u00e0 della Centrale del Mercure da 41 MW con il Parco Nazionale, e sottolineano le possibili minacce alla salute, all'ambiente e alle attivit\u00e0 produttive legate al territorio.\n2010. Con un decreto, la Regione Calabria (13 settembre 2010 n.13109) autorizza l'Enel all'esercizio della centrale a biomasse.\n2012. Ad agosto 2012, quando la Centrale \u00e8 pronta a dare inizio alla sua attivit\u00e0, ma con la sentenza del Consiglio di Stato, annulla tutte le procedure e le autorizzazioni rilasciate. \nPer scongiurare la chiusura definitiva, i lavoratori della centrale e della filiera delle biomasse manifestano il 7 agosto 2012 a Catanzaro davanti alla sede della Regione Calabria, dove i lavoratori chiedono di essere ricevuti dal Presidente Giuseppe Scopelliti. La Regione Calabria convoca in risposta una nuova conferenza dei servizi per il 10 settembre 2012. \nIl 8 novembre 2012 avviene un'accensione momentanea della centrale.\nIl 19 dicembre 2012 Regione Calabria emana il provvedimento che autorizza l'entrata in funzione della centrale riconvertita a biomasse. Cinque giorni dopo, il 23 dicembre, il Consiglio di Stato accoglie la richiesta di sospensiva presentata da ENEL consentendo la ripresa dell'attivit\u00e0 all'interno dell'impianto fino alla sentenza definitiva. \n2013. Il 21 dicembre 2013, il Tar di Catanzaro annulla il decreto autorizzativo emanato dalla Regione Calabria nel 2012, con cui si autorizzava la societ\u00e0 ENEL alla riattivazione della centrale tramite l'utilizzo di biomasse, bloccando cos\u00ec la riattivazione.\n2014. In nuovo incontro, tenuto presso il Ministero dello sviluppo economico il 14 gennaio 2014, le regioni Calabria e Basilicata, l'Ente Parco, i sindacati, le istituzioni locali e l'ENEL discutono per arrivare all'accordo definitivo. Nell'accordo si prevede il rafforzamento dei meccanismi di tutela ambientale e di salvaguardia della salute. Vengono stabilite delle misure di compensazione economica pari a 15 milioni di euro da destinare agli enti coinvolti (comuni della valle, Ente Parco e regioni). \nIl 10 febbraio la filiera dell'autotrasporto, incaricato al trasporto della biomassa, manifesta rallentando il traffico tra gli svincoli di Mormanno e Lauria Sud in direzione nord dell'autostrada Salerno-Reggio Calabria.\nIl 24 maggio 2014 si tiene l'assemblea per l'approvazione dell'accordo di compensazione. Su 40 amministratori presenti, 30 voti a favore, 5 voti contro, 5 non presenti. \n2015. L'11 giugno 2015 il Consiglio dei Ministri autorizza l'avviamento della centrale.\nNello schema d'intesa vi sono assunzioni di impegni da parte dell'Enel e delle Regioni, in tre settori: \n2016. Il 21 novembre il Tar della Calabria respinge tutti i ricorsi presentati (per ragioni procedurali quelli dei comuni di Viggianello e Rotonda), e sul merito quello presentato dalle associazioni ambientaliste.\n2018. A seguito dell'operazione , condotta dall DDA di Catanzaro il 9 gennaio, l'amministratore della seconda ditta fornitrice di biomassa (9.000 tonnellate) \u00e8 finito in manette. Per tale motivo in una nota, ENEL produzione comunica di aver sospeso il contratto di fornitura."}
{"id": "4880573", "revid": "110157", "url": "https://it.wikipedia.org/wiki?curid=4880573", "title": "Cattedrale di Vila Real", "text": "La cattedrale di San Domenico (in portoghese: \"S\u00e9 Catedral de Vila Real\") \u00e8 la cattedrale cattolica di Vila Real, in Portogallo, e sede della diocesi di Vila Real.\nStoria.\nLa cattedrale attuale fungeva precedentemente come chiesa di un convento domenicano fondato da monaci giunti da Guimar\u00e3es nel XV secolo. Il Re Giovanni I don\u00f2 un terreno nel 1421 e nel 1424 iniziarono i lavori per l'edificazione. La chiesa fu ricostruita nel XVI secolo e soprattutto nel XVIII secolo, quando fu costruita l'attuale cappella e il campanile, entrambi in stile barocco.\nNel 1834, con la dissoluzione degli ordini religiosi, la chiesa divenne sede della parrocchia di San Domenico e il convento fu riutilizzato come caserma. Nel 1837 un grande incendio distrusse l'interno del monastero e la maggior parte degli arredi della chiesa. Nel 1922, papa Pio XI ha eretto la diocesi di Vila Real e l'ex chiesa dei Domenicani \u00e8 stata elevata a cattedrale nel 1924. Nel 1926 la cattedrale \u00e8 stata classificata come monumento nazionale.\nNel 2016 \u00e8 stato costruito dalla ditta italiana Mascioni un organo a canne (\"opus 1197\"), situato in corpo unico sulla cantoria in controfacciata; lo strumento dispone di 33 registri su quattro manuali e pedale ed \u00e8 a trasmissione elettrica."}
{"id": "4880576", "revid": "1851848", "url": "https://it.wikipedia.org/wiki?curid=4880576", "title": "Kim Cheol-min", "text": "Biografia.\nFin da bambino, si \u00e8 dedicato allo short track. Nel 2010 fu selezionato dalla nazionale sudcoreana, che nel marzo 2011 vinse la medaglia d'oro ai Mondiali a squadre di Varsavia. Pochi mesi dopo, Kim decise di dedicarsi al pattinaggio di velocit\u00e0 su pista lunga.\n\u00c8 il fratello del pattinatore di short track Kim Dam-Min."}
{"id": "4880580", "revid": "22475", "url": "https://it.wikipedia.org/wiki?curid=4880580", "title": "Buono fruttifero postale", "text": "I buoni fruttiferi postali sono dei prodotti di investimento finanziario italiani. Assieme ai libretti di risparmio postale, costituiscono il cosiddetto risparmio postale e si presentano sia nella forma tradizionale cartacea, rappresentati quindi da titoli cartacei, sia nella forma dematerializzata, ovvero come registrazioni contabili di un credito in favore del titolare nei confronti dell'emittente.\nI buoni fruttiferi postali sono emessi dalla Cassa Depositi e Prestiti S.p.A. (CDP), societ\u00e0 controllata dallo Stato e lo Stato italiano \u00e8 garante diretto dei buoni emessi. Sono collocati in esclusiva da Poste Italiane.\nPrincipali caratteristiche generali.\n - i buoni emessi fino al 20 settembre 1986 non sono soggetti a una ritenuta fiscale;\n - i buoni emessi successivamente e fino 31 agosto 1987 sono soggetti a una ritenuta fiscale del 6,25%;\n - i buoni emessi dopo il 1\u00ba settembre 1987 sono assoggettati a una ritenuta fiscale del 12,50%;\n (Ad oggi i buoni mantengono - al pari dei titoli di stato italiani e dei bond governativi della white list - la tassazione sui rendimenti agevolata del 12,50% rispetto all'aliquota ordinaria sui rendimenti finanziari del 26%);\n Sono comunque esenti i buoni di valore di rimborso complessivamente non superiore a euro 5.000,00 (con riferimento alla medesima intestazione).\n L'imposta di bollo, calcolata anno per anno, verr\u00e0 detratta dal montante (capitale + interessi) al momento del rimborso.\n Trattamento particolare hanno i buoni emessi prima del 2009: l'imposta di bollo addebitata al momento del rimborso sar\u00e0 pari a euro 2,00 per anno (per il 2012 euro 1,81) e attribuita in via forfettaria per ciascun buono (la deroga deriva dal fatto che Poste Italiane non era dotata fino a quel momento di un archivio dei buoni emessi e quindi non \u00e8 in grado di verificare il raggiungimento o meno in capo al titolare della quota minima esente).\nTipologia del buono.\nL'offerta dei buoni fruttiferi postali \u00e8 ampia e diversificata e l'evoluzione dei mercati dei prodotti finanziari ha arricchito maggiormente l'offerta di CDP.\nI tipi di buono fruttifero variano in base al tipo di rendimento (fisso, crescente, variabile, indicizzato) alla durata (minima, massima, a step intermedi), al momento del riconoscimento del rendimento (costante nel tempo, a periodi di tempo pi\u00f9 o meno prolungati, solo alla scadenza), alle categorie di investitori che possono accedere alla sottoscrizione (al pubblico indistinto, solo a investitori che procedono a un reinvestimento, solo ad aziende, solo ad eredi, solo per minori di 18 anni di et\u00e0).\nLa Corte di Cassazione, a marzo 2019, ha stabilito che lo Stato italiano pu\u00f2 cambiare gli interessi dei buoni fruttiferi postali a propria discrezione, senza la necessit\u00e0 di avvertire i sottoscrittori. \u00c8 in ogni caso necessario fare riferimento ai fogli informativi delle specifiche emissioni.\nUso dei fondi.\nL'art. 5 comma 7 lett. a) del decreto-legge 30 settembre 2003, n. 269 sancisce che la CDP S.p.a. usa i fondi rimborsabili sotto forma di libretti di risparmio postale e di buoni fruttiferi postali per finanziare, \"sotto qualsiasi forma\", \"lo Stato, le regioni, gli enti locali, gli enti pubblici e gli organismi di diritto pubblico\"."}
{"id": "4880582", "revid": "729019", "url": "https://it.wikipedia.org/wiki?curid=4880582", "title": "42 cm Gamma M\u00f6rser", "text": "Il 42\u00a0cm Gamma M\u00f6rser, originariamente designato 42\u00a0cm kurze Marinekanone L/16, era un obice pesante d'assedio tedesco, utilizzato dal Deutsches Heer durante la prima guerra mondiale. L'unico esemplare sopravvissuto fu usato dalla Wehrmacht durante la seconda guerra mondiale.\nStoria.\nSviluppo.\nBen prima della Grande Guerra Krupp aveva iniziato lo sviluppo di una serie di armi da assedio super-pesanti per battere le opere fortificate che i vicini della Germania stavano erigendo. Questo obice era il terzo di questi progetti, da cui il nome \"Gamma-Ger\u00e4t\" (dispositivo gamma), ed era essenzialmente una versione ingrandita del 30,5 cm Beta-Ger\u00e4t. Krupp aveva gi\u00e0 avuto esperienze in calibro 420\u00a0mm: nel 1893 aveva presentato alla Fiera Colombiana di Chicago un cannone costiero da 42\u00a0cm lungo 33 calibri a polvere nera, pesante 122 t; questo derivava da un cannone sperimentale da 40\u00a0cm ritubato, che era servito da prototipo per i quattro 400/35 venduti al Regno d'Italia, installati in torri binate a difesa di La Spezia e Taranto.\nL'interesse dello Stato maggiore prussiano per i grandi cannoni d'assedio si deve alle pressioni del giovane ufficiale Max Bauer, addetto al Dipartimento delle fortezze, sul generale Erich Ludendorff. I contatti con la Krupp iniziarono nel 1905 ed tra il 1909 ed il 1911 si svolsero le prove con un prototipo da 42\u00a0cm. I risultati impressionarono Ludendorff, che riteneva il cannone funzionale ai suoi piani di attacco alle fortezze della Francia con una manovra a tenaglia. Per la manovra il generale calcolava come necessari 8 \"Gamma-Ger\u00e4t\" e 16 Beta-Ger\u00e4t. Tuttavia il Dipartimento di artiglieria del Ministero della guerra espresse dei dubbi sulla mobilit\u00e0 del \"Gamma-Ger\u00e4t\" e sul costo del munizionamento ed ordin\u00f2 quindi un nuovo obice da 44 t, il M-Ger\u00e4t (popolarmente Grande Berta), che era meno potente ed aveva minore gittata ma poteva essere trainato da trattori mentre il \"Gamma-Ger\u00e4t\" richiedeva il trasporto ferroviario. Alla fine si raggiunse un compromesso, ordinando entrambe le bocche da fuoco. Tra il 1913 ed il 1914 furono costruiti 4 \"Gamma-Ger\u00e4t\" (oltre al prototipo) e 2 M-Ger\u00e4t. Altri 5 \"Gamma-Ger\u00e4t\" furono costruiti nel corso della guerra.\nImpiego operativo.\nIl \"Gamma-Ger\u00e4t\" entr\u00f2 in azione per la prima volta nell'agosto 1914, insieme ad altri grandi cannoni d'assedio tedeschi (come la Grande Berta), contro le fortificazioni di Liegi, durante la invasione tedesca del Belgio all'inizio della Grande Guerra. Nel 1916 gli obici furono usati nella battaglia di Verdun. Dopo la resa della Germania nel novembre 1918, quattro obici furono fatti saltare dai serventi per impedirne la cattura, mentre gli altri 6\nper aggirare i vincoli del trattato di Versailles furono nascosti nel poligono di prova della Krupp a Meppen.\nCon l'inizio del riarmo della Germania, nel 1930 i pezzi vennero \"riesumati\" per testare nuove granate penetranti antibunker.\nUn unico \"42 cm Gamma M\u00f6rser\" fu aggiornato e dotato di una piattaforma di tiro notevolmente modificata, anche se non sono noti i particolari. Durante la seconda guerra mondiale il pezzo fu schierato contro la linea Maginot e nell'assedio di Sebastopoli.\nTecnica.\nOltre al Beta-Ger\u00e4t, il \"42 cm Gamma M\u00f6rser\" era l'unica artiglieria tedesca della prima guerra mondiale ad impiegare un otturatore a vite interrotta tipo Welin. Nonostante con questo tipo di culatta non fosse necessaria per la tenuta dei gas, il mortaio impiegava comunque una munizione con carica di lancio in bossolo metallico, probabilmente perch\u00e9 garantiva un maggiore rateo di fuoco e perch\u00e9 nessun altro pezzo tedesco richiedeva cariche a sacchetto. Il sistema di rinculo era basato su due cilindri idraulici, posizionati sopra alla canna, ed un recuperatore idropneumatico inferiormente. L'obice poteva essere dotato di una casamatta blindata per proteggere i serventi dalle schegge di granata, chiamata \"Splitterschutz-Panzerkasten\".\nL'obice era un \"Bettungsgesch\u00fctz\", ovvero un pezzo che per essere messo in batteria necessitava di una piattaforma di tiro in calcestruzzo. Questa era una grossa limitazione tattica e richiedeva una estesa pianificazione: la preparazione della piattaforma in cemento richiedeva oltre una settimana. Per il trasporto il mortaio veniva scomposto in 10 carichi. L'assemblaggio del pezzo richiedeva poi circa 2 giorni, con l'ausilio di una gru a portale su rotaie e 250 serventi.\nIl \"Gamma M\u00f6rser\" impiegava due differenti dipi di granata: l'originale ad alto esplosivo pesava 886\u00a0kg a 370 m/s; questa fu sostituita da una granata pi\u00f9 leggera, da 760\u00a0kg, impiegata anche per la Grande Berta. Durante la seconda guerra mondiale invece l'obice impiegava la \"42\u00a0cm Sprgr Be\", una granata perforante antibunker da 1\u00a0003\u00a0kg, propulsa da una fino a 4 cariche supplementari, per un massimo di 77,8\u00a0kg."}
{"id": "4880584", "revid": "247222", "url": "https://it.wikipedia.org/wiki?curid=4880584", "title": "Buoni Fruttiferi Postali", "text": ""}
{"id": "4880586", "revid": "354397", "url": "https://it.wikipedia.org/wiki?curid=4880586", "title": "Seleniuri", "text": ""}
{"id": "4880587", "revid": "1522738", "url": "https://it.wikipedia.org/wiki?curid=4880587", "title": "Teodosio il Cenobiarca", "text": "Fu uno dei fondatori del monachesimo orientale ed \u00e8 considerato santo da tutte le Chiese che ammettono il culto dei santi.\nBiografia.\nNato in una famiglia cristiana di Mogarion, in Cappadocia, e dotato di bella voce, fu lettore in chiesa. Nel 451 decise di compiere un pellegrinaggio a Gerusalemme. Durante il viaggio, ad Antiochia incontr\u00f2 San Simeone lo Stilita, che, secondo l'agiografia, l'abbracci\u00f2 dicendo: \u00ab\u2026abbraccio e benedico il giovane predicendogli che egli sar\u00e0 pastore di anime di un grande gregge di pecore che egli salver\u00e0 dalla malvagit\u00e0 del lupo.\u00bb Teodosio visit\u00f2 a Gerusalemme tutti i luoghi santi del Vangelo e segu\u00ec l'insegnamento di Longino, che viveva vicino alla torre di Davide, di fianco alla Porta di Jaffa. Successivamente egli s'install\u00f2 secondo i suoi consigli a met\u00e0 strada fra Gerusalemme e Betlemme in una comunit\u00e0 ecclesiale, poi decise infine per la via all'eremitismo e part\u00ec per il deserto, ove dimor\u00f2 in una grotta, non lontano dal luogo dell'adorazione dei Magi.\nPresto vennero discepoli a seguire a loro volta i suoi insegnamenti ed a vivere nelle grotte circostanti. Alle richiesta dei monaci di costruire un monastero, tanti erano diventati, Teodosio prese il turibolo, vi gett\u00f2 delle braci fredde e il fumo dell'incenso si diresse verso il deserto. Egli vi trov\u00f2 un luogo propizio alla erezione di un monastero e poco tempo dopo vi eresse una chiesa, alcune celle e un edificio comunitario. Fu l'inizio della Lavra di Teodosio, uno dei primi monasteri del deserto di Giuda.\nI monaci vi adottarono la regola di Basilio Magno a la Lavra divenne la maggiore installazione monastica della Palestina, con ben 400 monaci. Altre cappelle furono erette per le liturgie in lingue diverse: una per i greci, una per gli iberici ed una per gli armeni, ove i monaci si trovavano sette volte al giorno, cos\u00ec come le infermerie per pellegrini e monaci.\nTeodosio era un vicino di san Saba sotto il patriarcato di Sallustio di Gerusalemme. Il suo monastero riceveva i giovani postulanti della lavra di Mar Saba. I monaci chiesero a Sallustio che Teodosio e Saba divenissero archimandriti di tutti i monasteri della terra del Santo Sepolcro. Fu cos\u00ec che Teodosio fu scelto come archimandrita dei monasteri palestinesi cenobiti, da cui il suo appellativo di Cenobiarca.\nEgli era un fervente oppositore del monofisismo, il che gli valse l'allontanamento dell'imperatore Anastasio I, dopo che egli aveva proclamato dall'ambone del Santo Sepolcro, su richiesta dei monaci palestinesi, che coloro che non accettavano il concilio di Calcedonia erano sotto anatema. In questa posizione Teodosio era appoggiato da papa Felice IV, seguito dal vescovo di Antiochia, Efrem.\nTeodosio \u00e8 considerato santo sia dalla Chiesa cattolica che da quella ortodossa: la prima lo festeggia l'11 gennaio del calendario gregoriano e la seconda il medesimo giorno ma nel calendario giuliano."}
{"id": "4880592", "revid": "106456", "url": "https://it.wikipedia.org/wiki?curid=4880592", "title": "San Teodosio il Cenobiarca", "text": ""}
{"id": "4880595", "revid": "46291", "url": "https://it.wikipedia.org/wiki?curid=4880595", "title": "Masdevallia veitchiana", "text": "Masdevallia veitchiana \u00e8 una pianta della famiglia delle Orchidacee endemica del Per\u00f9.\nDescrizione.\nPianta che pu\u00f2 essere terricola (radici nel terreno) o litofita e pi\u00f9 raramente epifita, fiorisce dalla primavera al tardo autunno. Il fiore \u00e8 unico e veramente spettacolare, avendo dimensioni che possono raggiungere i venti centimetri, di colore che varia tra il fucsia, l'arancione e il giallo..\nDistribuzione e habitat.\nPianta originaria del Per\u00f9, Cordigliera delle Ande, dove popola spesso le balze rocciose, dai 2000 ai 4000 metri..\nColtivazione.\nIn coltura vegeta bene in perlite o sfagno e dev'essere coltivata a mezz'ombra. Non teme il freddo e dev'essere mantenuto umido il terreno di coltura.."}
{"id": "4880597", "revid": "767487", "url": "https://it.wikipedia.org/wiki?curid=4880597", "title": "Francisco Canaro", "text": "Biografia.\nI suoi genitori erano emigrati italiani in Uruguay che successivamente - quando Francisco Canaro non aveva ancora 10 anni - emigrarono a Buenos Aires, in Argentina, alla fine del XIX secolo.\nDa giovane trov\u00f2 lavoro in una fabbrica dove, appassionato di musica, una latta d'olio vuota divenne nelle sue abili mani il suo primo violino. Inizialmente si esibiva nei caff\u00e8 de La Boca ma fece una carriera che dur\u00f2 decine d'anni e la sua orchestra fu una di quelle che realizz\u00f2 pi\u00f9 incisioni.\nLa sua introduzione al tango avvenne nel 1908 grazie al direttore di una Orquesta Tipica, Vicente Greco e nel 1912 compose \"Pinta brava\".\nNel 1915 compose le musiche per un classico del cinema Argentino, \"Nobleza gaucha\", e successivamente fu legato all'attrice di cinema e cantante argentina Ada Falc\u00f3n ma la relazione iniziata ai primi del 1905 si svilupp\u00f2 un decennio dopo\nSin dal 1918 combatt\u00e9 per i diritti dei compositori di musica (sino ad allora ignorati) finch\u00e9 nel 1935 fond\u00f2 ci\u00f2 che divenne l'attuale SADAIC (Sociedad Argentina de Autores y Compositores de M\u00fasica), con sede in un edificio acquistato da Canaro stesso.\nNel 1925 si esib\u00ec con gran successo a Parigi con la sua orchestra e rimase in Europa per una decina d'anni.\nFu naturalizzato cittadino argentino nel 1940 e la maggior parte della sua musica fu nello stile salon di quel periodo. Malgrado questo viene anche considerato un membro della Vecchia Guardia e alcuni dei suoi ultimi lavori contribuirono alla transizione verso i concerti di tango.\nNel 1940 e fino ai primi anni '50 la sua orchestra fu sempre trasmessa dalla radio Argentina.\nNel 1956 Canaro scrisse le sue memorie, \"Mis 50 a\u00f1os con el tango\", ma pochi anni dopo fu colpito dalla sindrome di Paget e dovette ritirarsi.\nMor\u00ec a Buenos Aires nel 1964.\nComposizioni.\nCanaro compose numerosi tanghi (anche se molti di questi, pur firmati da lui, vennero in realt\u00e0 scritti da altri compositori).\nFra le sue composizioni pi\u00f9 celebri vi sono:\n\"El chamuyo\", \"El pollito\", \"Charamusca\", \"Mano brava\", \"Nobleza de arrabal\", \"La tablada\", \"Destellos\", \"El opio\", \"Sentimiento gaucho\", \"La \u00faltima copa\", \"D\u00e9jame\", \"Envidia\", \"Se dice de m\u00ed\", \"La brisa\", \"Madreselva\" (gi\u00e0 \"La polla\") e \"El Tigre Mill\u00e1n\"."}
{"id": "4880598", "revid": "247222", "url": "https://it.wikipedia.org/wiki?curid=4880598", "title": "Bad! Bossa Nova", "text": "Bad! Bossa Nova \u00e8 un album di Gene Ammons, pubblicato dalla Prestige Records nel 1962. I brani furono registrati il 9 settembre 1962 al Van Gelder Studio di Englewood Cliffs, New Jersey (Stati Uniti). Nel 1968 il disco fu ripubblicato (sempre dalla Prestige Records, PRST-7552) con il titolo di \"Jungle Soul\"."}
{"id": "4880601", "revid": "1226", "url": "https://it.wikipedia.org/wiki?curid=4880601", "title": "Cronache del Basso Futuro", "text": ""}
{"id": "4880603", "revid": "1851848", "url": "https://it.wikipedia.org/wiki?curid=4880603", "title": "Lee Seung-hoon", "text": " \u00c8 stato campione olimpico nei 10000 metri ai Giochi olimpici invernali di e nella mass start a quelli di .\nBiografia.\nHa iniziato la sua carriera nello short track, vincendo due titoli mondiali e quattro medaglie d'oro alle Universiadi. Nel settembre 2009, dopo aver fallito la qualificazione ai trials sudcoreani, \u00e8 passato al pattinaggio di velocit\u00e0 su pista lunga. \u00c8 stato il primo atleta asiatico a vincere la medaglia d'oro olimpica nei 10000 metri.\nAl termine dell'attivit\u00e0 agonistica \u00e8 divenuto allenatore di short track. Tra gli altri ha allenato Kim Geon-hee."}
{"id": "4880614", "revid": "110157", "url": "https://it.wikipedia.org/wiki?curid=4880614", "title": "Tricromia Galleria d'Arte", "text": "Tricromia \u00e8 una Galleria d'Arte, sita a Roma, che collabora e ha collaborato con numerosi e importanti artisti, disegnatori e scultori contemporanei. La galleria accoglie eventi a tempo determinato, cos\u00ec come a tempo indeterminato.\nStoria della galleria.\nLa Galleria d'Arte Tricromia nasce nel 1990 e collabora da subito con artisti contemporanei internazionali. Diventa negli anni successivi anche editore, creando assieme ai suoi artisti pubblicazioni e libri d'arte. Le pubblicazioni porteranno alla nascita di una vera e riconosciuta collana editoriale dedicata ai maggiori artisti internazionali.\nAll'interno della galleria si sono susseguiti autori come Chiara Rapaccini e il suo \"Cose da Guardare Cose da Leggere\", a cui seguono le pubblicazioni di Lorenzo Mattotti, con \"Il fantasma nella stanza\", \"La Stanza\", \"Al Finire della Notte\" e \"Appunti sul Paesaggio\", Jos\u00e9 Mu\u00f1oz con \"L'Arte della Necessit\u00e0\". \nInoltre \"Attraverso la Citt\u00e0\" di Jacques De Loustal, \"Sketchbook\" di Stefano Ricci, \"Il Dettaglio Ignoto\" di Franco Matticchio, \"Un Giorno smarrito\", di Tommaso Cascella, \"Quaderno da Notte\" e \"A. Parlando Proprio di Corpo\" di Riccardo Mannelli e il libro di disegni inediti di Federico Fellini.\nNel 2013 la galleria trasferisce la propria sede negli spazi storici della ex Galleria Giulia, con le esposizioni di Tullio Pericoli e Simone Massi impegnati in una nuova proposta editoriale, il \"Libro unico d'Artista\"; segue la mostra di Roberto Perini con \"Scritti dal nulla\" e la mostra di Maurizio Quarello sul \"Manuale di zoologia fantastica di Borges\"."}
{"id": "4880615", "revid": "767487", "url": "https://it.wikipedia.org/wiki?curid=4880615", "title": "Juninho Quixad\u00e1", "text": "Carriera.\nDopo aver giocato in Brasile con Ferrovi\u00e1rio e Bragantino, nel 2011 passa alla squadra bulgara del Ludogorec con cui debutta in Europa League. Con il Ludogorets passa il suo girone di Europa League e ai sedicesimi di finale batte la Lazio allo Stadio Olimpico (0-1) all'andata, e in Bulgaria pareggia (3-3), raggiungendo gli ottavi di finale, uno storico traguardo per la sua squadra."}
{"id": "4880621", "revid": "1372005", "url": "https://it.wikipedia.org/wiki?curid=4880621", "title": "Certosa di Casotto", "text": "La Certosa di Casotto \u00e8 un edificio religioso in Val Casotto, in provincia di Cuneo. Seconda per anno di fondazione in Italia soltanto alla Certosa di Serra San Bruno (1090), \u00e8 stata un monastero certosino dal 1171 al 1802; nel 1837 venne acquistato dai Savoia, per divenire una residenza di caccia.\nFu fondata da un gruppo di eremiti tra i quali Guglielmo da Fenoglio."}
{"id": "4880623", "revid": "1272592", "url": "https://it.wikipedia.org/wiki?curid=4880623", "title": "Teresita Garibaldi", "text": "Biografia.\nNasce a Montevideo, vivendo presso Calle del Porton e ricevendo il nome di Teresa in onore della sua madrina, Teresa Barona (o Grondona) grande amica di Garibaldi, e in ricordo di una sorella paterna morta in giovane et\u00e0 a causa di un incendio. Verr\u00e0 battezzata insieme al fratello Ricciotti il 28 marzo 1847. Teresita rientra in Europa insieme alla madre e ai due fratelli nel 1848, partendo ai primi di gennaio da Montevideo e sbarcando il 2 marzo a Genova dove Anita, accolta da una folla festante, tenne un breve discorso per giungere poi a Nizza l'8 dello stesso mese; qui Teresa ebbe modo di affezionarsi alla nonna Rosa Raimondi, e nello stesso anno, apprese della morte della madre, venendo in seguito accudita dai coniugi Desideri (talvolta riportati come Deideri, Deyderi o Deidery) dimostrando un carattere vivace e scontroso, simile a quello di Anita.\nNel settembre 1859 aveva accompagnato il padre a Ravenna per recuperare il corpo della madre che verr\u00e0 poi sepolto a Nizza. A dodici anni si riunisce a Caprera al padre, da cui viene abbastanza vezzeggiata, anche se l'ambiente prettamente maschile la porta a condurre una vita piuttosto austera; probabilmente per questi motivi si sposa giovanissima (16 anni) con Stefano Canzio, ufficiale garibaldino conosciuto mentre si prendeva cura dei feriti della spedizione dei Mille, le nozze hanno luogo il 25 maggio 1861 nell'isola, e poi nella chiesa della Maddalena a Genova, cerimonia durante la quale riceve quale regalo di nozze da parte di re Vittorio Emanuele II una collana di pietre preziose.\nDal matrimonio con Canzio ebbe sedici figli: Mameli, nato nel 1862; Anzani, (1864-1926); Lincoln (1865-1870); Annita (1866-1878); Brown, nato nel 1867; Leo, nato nel 1869; Decio, nato nel 1870; Cairoli, nato nel 1872; Foscolo (1873-1906); Giuseppe (1875-1875); Giuseppe (1876-1876); Rosa Carlotta, nata nel 1877; Annita, nata nel 1879; Francesca Carlotta (1881- 1963); Giuseppe (1883-1949); Garibalda (1886-1969).\nDa questo momento la sua vita alterna periodi trascorsi a Caprera (anche dopo la morte del padre) con altri vissuti a Genova, citt\u00e0 della famiglia del marito; avr\u00e0 sedici figli, dodici dei quali raggiungeranno l'et\u00e0 adulta. Nel 1867 fugg\u00ec da Caprera, bloccata dalla Regia Marina, per raggiungere il padre e il marito e fu iniziata in massoneria da suo padre; nell'estate dello stesso anno aiut\u00f2 Garibaldi nella preparazione della spedizione nell'Agro romano che doveva poi portare alla battaglia di Mentana. Muore a 58 anni avendo trascorso i suoi ultimi anni a La Maddalena; \u00e8 l'unica dei figli di Giuseppe e Anita a riposare nel piccolo cimitero di famiglia di Caprera."}
{"id": "4880625", "revid": "116944", "url": "https://it.wikipedia.org/wiki?curid=4880625", "title": "Teresa Garibaldi", "text": ""}
{"id": "4880626", "revid": "465169", "url": "https://it.wikipedia.org/wiki?curid=4880626", "title": "Corrado Annicelli", "text": "In giovent\u00f9 era noto come \"Manfred\", figlio di un notaio di Sorrento, all'et\u00e0 di quindici anni fu una delle ultime conquiste capresi del barone Jacques d'Adelsw\u00e4rd-Fersen; sar\u00e0 lui, insieme a Nino Cesarini, il 5 novembre 1923 a trovare il corpo esanime del barone a Villa Lysis.\nSuccessivamente intraprender\u00e0 l'attivit\u00e0 di attore di teatro, radiofonico e cinematografico con media notoriet\u00e0."}
{"id": "4880631", "revid": "74801", "url": "https://it.wikipedia.org/wiki?curid=4880631", "title": "Provincia di A\u00efn T\u00e9mouchent", "text": ""}
{"id": "4880634", "revid": "121271512", "url": "https://it.wikipedia.org/wiki?curid=4880634", "title": "Il supermaschio", "text": "Il supermaschio (\"Le Surm\u00e2le, roman moderne\") \u00e8, come afferma lo stesso autore, un \"romanzo moderno\"; composto da Alfred Jarry nel 1902 e il cui tema principale \u00e8 l'amore. Combina provocazioni d'ogni genere, tra cui blasfemia ed oscenit\u00e0, il tutto tra l'umoristico e il grottesco con elementi di fantascienza. Si tratta dell'ultimo romanzo scritto da Jarry, pubblicato per la prima volta dalle \u00c9ditions de \"La revue blanche\" e poi nel 1945 da Fasquelle.\nTrama.\n\"L'amore \u00e8 un atto di nessuna importanza, dal momento che si pu\u00f2 ripeterlo all'infinito\": questa la tesi lapidaria con cui inizia il proprio racconto il protagonista, Andr\u00e9 Mercueil, nel bel mezzo del pranzo al suo castello. Segue inevitabilmente una discussione tra i vari partecipanti, dove ognuno compete nell'immaginare l'esistenza di un supermaschio, un uomo cio\u00e8 capace di eseguire a ripetizione un numero impressionante di rapporti sessuali in un tempo limitato.\nInfine la discussione prende una piega pi\u00f9 scientifica quando interviene un medico, il dottor Bathybius, sottolineando che il corpo umano non \u00e8 adatto a tali prodezze, pertanto tutte queste storie di performance eccezionali si riducono a nient'altro che fantasia. Un altro personaggio, il signor William, un celebre chimico, parla poi d'una delle proprie scoperte, il \"Perpetual-Motion-Food\".\nPer lanciare il prodotto organizza una gara tra una quintupletta di ciclisti alimentati con esso e un treno espresso; si tratta di percorrere 10000 miglia.\nTreno e quintupletta vanno di pari passo finch\u00e9 in dirittura d'arrivo compare un misterioso \"velocipedastro\" che supera il convoglio e la quintupletta. Questa vince la gara con la locomotiva ma appare chiaro che il misterioso corridore ha tagliato il traguardo per primo.\nTornato al castello, Marcueil comunica agli amici di aver trovato l\"'Indiano\" tanto \"celebrato da Teofrasto\", \"Plinio e Ateneo\" in grado di avere oltre settanta rapporti sessuali in un solo giorno; per dimostrarlo sette prostitute si alterneranno in sua compagnia."}
{"id": "4880635", "revid": "2049984", "url": "https://it.wikipedia.org/wiki?curid=4880635", "title": "Castello dell'Abbadia", "text": "Il castello dell'Abbadia, o di Vulci, che sorge nei pressi di Canino, in provincia di Viterbo, fu eretto a riparo di un suggestivo ponte etrusco-romano, detto \"dell'arcobaleno o del diavolo\" (III sec. a.C.), alto trenta metri e dominante sul fiume Fiora.\nStoria.\nIl castello, in origine, era un'abbazia benedettina (da cui il nome), dedicata a san Mamiliano: la sua posizione strategica nella zona tra Stato Pontificio e Granducato di Toscana e l'importante arteria su cui vigilava il ponte, rendevano l'edificio conteso e appetibile. Infatti, dal XII secolo in poi, gli Aldobrandeschi, Orvieto e i Prefetti di Vico se lo contesero aspramente modificandone l'aspetto e trasformandolo in castello fortificato, in forma trapezoidale e con torre di vedetta.\nNel 1430 Ranuccio Farnese il Vecchio ebbe il maniero in feudo e nel 1513 il cardinale Alessandro Farnese, futuro papa Paolo III, lo ebbe in vitalizio e vi dimor\u00f2 piacevolmente quando gli impegni da porporato lo permettevano. Il futuro pontefice modific\u00f2 la struttura esterna ed interna del castello nella maniera in cui lo si vedr\u00e0 nei secoli futuri.Nel 1537 l'Abbadia fu inserita nel Ducato di Castro che il papa Farnese aveva appositamente costituito per il figlio Pier Luigi: rientr\u00f2 nello Stato della Chiesa nel 1649 dopo la distruzione della citt\u00e0.\nNel periodo napoleonico il castello fu assegnato a Luciano Bonaparte, fratello dell'imperatore, come principe di Canino. In seguito pass\u00f2 ai Torlonia, ma nel corso dell'Ottocento, vista la sua posizione decisiva, fu adibito a dogana pontificia. Dopo anni di incuria il complesso fu incamerato dallo Stato italiano e divent\u00f2 la sede del Museo Archeologico Nazionale di Vulci.\nLo scrittore inglese David Herbert Lawrence d\u00e0 una penetrante descrizione del castello, in occasione di una visita alla fine del secolo XIX:\nMuseo nazionale archeologico di Vulci.\nIl castello ospita dal 1975 il Museo nazionale archeologico di Vulci, dove sono esposti reperti provenienti dagli scavi archeologici di Vulci."}
{"id": "4880636", "revid": "74801", "url": "https://it.wikipedia.org/wiki?curid=4880636", "title": "A\u00efn T\u00e9mouchent", "text": ""}
{"id": "4880642", "revid": "1442080", "url": "https://it.wikipedia.org/wiki?curid=4880642", "title": "Grigorij Aleksandrovi\u010d Demidov", "text": "Biografia.\nEra il figlio di Aleksandr Grigor'evi\u010d Demidov (1737-1803), e di sua moglie, Prask\u00f2v'ja Matveevna Olsufjeva (1730-1813), nipote di Grigorij Akinfievi\u010d Demidov.\nCarriera.\nInizialmente serv\u00ec come aiutante di campo di Caterina II del reggimento delle guardie. Nel 1803, dopo la morte del padre, ricevette una grande fortuna.\nEra noto per le sue opere di carit\u00e0. Nel 1817 don\u00f2 alla biblioteca dell'Universit\u00e0 di Mosca, 410 libri, tra cui, libri molto rari.\nMatrimonio.\nSpos\u00f2, il 13 settembre 1797, la principessa Ekaterina Petrovna Lopuchina (11 aprile 1783-21 luglio 1830), figlia di P\u00ebtr Vasil'evi\u010d Lopuchin e, della sua prima moglie, Praskov'ja Ivanovna Levshina. Ebbero sei figli:\nMorte.\nMor\u00ec il 31 gennaio 1827. Fu sepolto nel Monastero di Alexander Nevskij."}
{"id": "4880643", "revid": "74801", "url": "https://it.wikipedia.org/wiki?curid=4880643", "title": "Distretto di A\u00efn T\u00e9mouchent", "text": ""}
{"id": "4880647", "revid": "767487", "url": "https://it.wikipedia.org/wiki?curid=4880647", "title": "Variazioni su un tema di Mozart (Sor)", "text": "Variazioni su un tema di Mozart op.9 \u00e8 una composizione per chitarra di Fernando Sor, in forma di tema con variazioni e un'introduzione.\nIl tema, nella prima edizione londinese del 1821 viene indicato proveniente dal coro \"O cara armonia\", trasposizione in italiano dell'originale \"Das klinget so herrlich\" dell'opera \"Die Zauberfl\u00f6te\" (\"Il flauto magico\") di Mozart. Opinione critica diffusa per\u00f2 \u00e8 che il tema in realt\u00e0 non sia stato scritto dal chitarrista spagnolo rifacendosi direttamente alla famosa opera, ma che egli lo abbia tratto da versioni riarrangiate nel corso degli anni da vari musicisti. La rielaborazione, da parte di cantanti famosi, di arie operistiche attraverso personali variazioni melodiche e ritmiche era pratica assai diffusa ad inizio Ottocento, e tali reinterpretazioni, godendo spesso di grande fama, erano oggetto di pubblicazione; in effetti il tema utilizzato da Sor appare somigliante, di pi\u00f9 che all'originale mozartiano, all'aria \"O dolce contento\", arrangiata per la famosa cantante Angelica Catalani sulla base di una sua popolarissima reinterpretazione della \"O cara armonia\" di Mozart.\nLa tonalit\u00e0 predominante della composizione \u00e8 mi maggiore (solo la variazione II \u00e8 in mi minore). Essa si colloca appieno nel filone strumentale di inizio Ottocento che, specialmente in ambito chitarristico, faceva delle variazioni su temi operistici il mezzo musicale per lo sfoggio di un'esuberanza tecnica di stampo virtuosistico. Il brano, poco strutturato da un punto di vista armonico, \u00e8 stato a lungo interpretato dai chitarristi come classico \"pezzo di bravura\". In Sor, tuttavia, le concessioni al virtuosismo a discapito della struttura polifonica sono assai infrequenti, e le sue successive composizioni in forma di variazioni si discosteranno sensibilmente dallo stile di queste Variazioni op.9.\nDurante quegli anni le variazioni musicali sull'originale tema de \"Il flauto magico\" di Mozart furono incredibilmente diffuse. Una composizione per chitarra del tutto analoga a quello di Sor \u00e8 l\"'Aria con variazioni su \"Des mysteres d'Isis\"\", dell'italiano Matteo Carcassi; nel suo caso la fonte diretta del tema \u00e8 la versione francese dell'opera (intitolata per l'appunto \"Des mysteres d'Isis\"), versione molto rimaneggiata nella quale il tema in questione appare gi\u00e0 sensibilmente modificato rispetto a \"Das klinget so herrlich\", secondo il gusto riscontrabile nei suoi numerosissimi riadattamenti."}
{"id": "4880650", "revid": "287204", "url": "https://it.wikipedia.org/wiki?curid=4880650", "title": "True Magic", "text": "True Magic \u00e8 il terzo album discografico in studio del rapper statunitense Mos Def, pubblicato nel dicembre 2006."}
{"id": "4880657", "revid": "767487", "url": "https://it.wikipedia.org/wiki?curid=4880657", "title": "Magazine (Heart)", "text": "Magazine \u00e8 il terzo album discografico del gruppo musicale hard rock statunitense Heart. Venne pubblicato in maniera incompleta e non autorizzata dalla Mushroom Records nell'aprile 1977, circa un mese prima dell'uscita del secondo album \"Little Queen\". La band ha successivamente completato e ripubblicato il disco con la nuova etichetta Capitol Records nel 1978."}
{"id": "4880658", "revid": "6923", "url": "https://it.wikipedia.org/wiki?curid=4880658", "title": "Automotrice FNM E 700", "text": ""}
{"id": "4880659", "revid": "6923", "url": "https://it.wikipedia.org/wiki?curid=4880659", "title": "Automotrice FNM E 710", "text": ""}
{"id": "4880661", "revid": "6923", "url": "https://it.wikipedia.org/wiki?curid=4880661", "title": "Automotrice FNM E 720", "text": ""}
{"id": "4880663", "revid": "6923", "url": "https://it.wikipedia.org/wiki?curid=4880663", "title": "Automotrice FNM E 740", "text": ""}
{"id": "4880664", "revid": "767487", "url": "https://it.wikipedia.org/wiki?curid=4880664", "title": "Dog &amp; Butterfly", "text": "Dog &amp; Butterfly \u00e8 il quarto album discografico in studio del gruppo musicale rock statunitense Heart, pubblicato nell'ottobre 1978.\nL'album \u00e8 diviso in due parti: la prima racchiude brani rock energici (lato \"Dog\") mentre la seconda ballate acustiche (lato \"Butterfly\")."}
{"id": "4880666", "revid": "287204", "url": "https://it.wikipedia.org/wiki?curid=4880666", "title": "Bebe Le Strange", "text": ""}
{"id": "4880668", "revid": "125265566", "url": "https://it.wikipedia.org/wiki?curid=4880668", "title": "Paulo Fonseca", "text": "Caratteristiche tecniche.\nAllenatore.\nAllenatore giovane e preparato, sin dai primi anni della propria carriera ha adottato un 4-2-3-1 atipico, proponendo una difesa a 3 (sfruttando uno dei due mediani di centrocampo come difensore aggiunto) ed una salita simultanea dei due terzini in fase offensiva, ricorrendo al costante possesso palla ed alla difesa alta: questi schemi gli hanno fruttato molti successi allo , dove poteva ricorrere ad interpreti quali Fred, Marlos e Taison.\nAll'approdo alla , Fonseca si dichiar\u00f2 inizialmente pronto a riproporre i suoi gi\u00e0 testati moduli calcistici, salvo poi adottare un 4-2-3-1 pi\u00f9 equilibrato (rinunciando, ad esempio, alla salita di entrambi i terzini), proponendo progressivamente un 3-4-2-1.\nCarriera.\nGiocatore.\nNato in Mozambico quando era una colonia portoghese, si trasferisce da bambino in Portogallo.\nEsordisce tra i professionisti nel 1991 con la , restandovi fino al 1995. Viene quindi acquistato dal , che lo gira in prestito a , e . Nel 1998 viene acquistato dal , dove resta per due stagioni senza trovare spazio.\nNel 2000 si trasferisce all', club nel quale chiude la carriera cinque anni pi\u00f9 tardi. Nell'Estrela Amadora segna 4 gol.\nAllenatore.\nEsordi e Pa\u00e7os de Ferreira.\nInizia la carriera da allenatore subito dopo il ritiro dal calcio giocato, iniziando prima dalle giovanili dell'Estrela Amadora e poi dalle serie minori portoghesi. Il 29 maggio 2012 viene chiamato dal Pa\u00e7os de Ferreira. La stagione coi \"Castores\" si conclude con un terzo posto, che consente uno storico accesso ai play-off di Champions League, nella Coppa di lega portoghese non riesce ad andare oltre ai gironi e nella Coppa di Portogallo viene eliminato in semifinale dal .\nPorto e ritorno al Pa\u00e7os de Ferreira.\nIl 10 giugno 2013 sostituisce V\u00edtor Pereira sulla panchina del Porto. Coi \"Drag\u00f5es\" vince il suo primo trofeo da allenatore, ovvero la Supercoppa di Portogallo contro il Vit\u00f3ria de Guimar\u00e3es per 3-0. Nella Champions League non riesce a superare il proprio girone arrivando terzo e accede ai sedicesimi di Europa League. Il 5 marzo 2014, a causa degli scarsi risultati in campionato, viene sollevato dall'incarico, lasciando la squadra al terzo posto. Chiude la sua esperienza dopo aver totalizzato 21 vittorie, 9 pareggi e 7 sconfitte.\nIl 10 giugno torna nuovamente al ; il giorno seguente viene presentato in conferenza stampa. La sua seconda stagione in maglia giallo-verde non si conclude nel migliore dei modi: viene prima eliminato dalla Coppa di Portogallo agli ottavi di finale dal Famalic\u00e3o per 2-1, dalla Coppa di lega portoghese al secondo turno dall\u2019Uni\u00e3o da Madeira e si piazza all'ottavo posto in campionato.\nBraga.\nIl 2 luglio 2015 firma un contratto biennale con il Braga. Viene eliminato in semifinale della Coppa di lega portoghese dal Benfica per 2-1, in Europa League si piazza al primo posto nel proprio girone elimina ai sedicesimi di finale il Sion e agli ottavi di finale elimina il Fenerbah\u00e7e ma viene eliminato ai quarti di finale dallo , conquista la Coppa di Portogallo contro il Porto, la sua ex squadra e si piazza al quarto posto in campionato.\nShakhtar Donetsk.\nIl 31 maggio 2016 viene ufficializzato il suo ingaggio dallo Shakhtar Donetsk, firmando un contratto biennale. Perde la finale della Supercoppa d\u2019Ucraina contro la Dinamo Kiev. In Champions League viene eliminato al terzo turno dei preliminari dallo Young Boys e accede alla fase a gironi dell\u2019Europa League dove si piazza al primo posto ma viene eliminato ai sedicesimi di finale dal Krasnodar. Il 6 maggio 2017, con quattro giornate d'anticipo, vince il campionato ucraino. Poche settimane dopo, sconfiggendo in finale di Coppa d'Ucraina i rivali della Dinamo Kiev (1-0), conquista il \"double\" nazionale.\nIl secondo anno inizia subito con un trofeo, ottenuto battendo la Dinamo Kiev (2-0) nella finale della Supercoppa d\u2019Ucraina. In Champions raggiunge gli ottavi di finale, venendo sconfitto dalla Roma. A fine stagione ottiene il secondo \"double\", bissando i successi in campionato e in Coppa d'Ucraina.\nIl terzo anno sulla panchina dello Shakhtar comincia con la sconfitta nella Supercoppa nazionale ma, al termine dell'annata, Fonseca pu\u00f2 festeggiare il terzo trionfo consecutivo sia in campionato che nella Coppa nazionale.\nComplessivamente in 3 anni mette insieme 139 partite (103 vittorie, 19 pareggi e 17 sconfitte) con 7 trofei vinti.\nRoma.\nL'11 giugno 2019 viene ufficializzato come nuovo tecnico della , con cui firma un contratto di due anni con opzione di rinnovo per il terzo. Debutta sulla panchina giallorossa il 25 agosto 2019, nella gara di campionato pareggiata con il . Fa la sua prima apparizione da allenatore giallorosso in Europa League il 19 settembre seguente, contro il . Il 6 ottobre 2019, al termine della gara di campionato contro il , Fonseca viene espulso per la sua prima volta in giallorosso, assieme al collaboratore Nuno Romano. La sua squadra conclude il campionato 2019-2020 al quinto posto in classifica e l'estromissione agli ottavi in Europa League per mano del ed ai quarti in Coppa italia, eliminata dalla . Nonostante ci\u00f2, la squadra dimostra di avere un gran bel gioco capace di mettere in difficolt\u00e0 qualunque compagine, soprattutto dopo che effettua il cambio di modulo (dal 4-2-3-1 al 3-4-2-1) nella partita contro il Napoli in trasferta.\nAlla prima giornata della Serie A 2020-2021, la sua squadra ottiene un pareggio per 0-0 sul campo contro il , ma nei giorni seguenti il giudice sportivo assegna la vittoria per 3-0 a tavolino a favore dei veneti a causa dello schieramento del giocatore Amadou Diawara, iscritto erroneamente nella lista under 22.\nViene eliminato agli ottavi in Coppa Italia, perdendo 4-2 in casa contro lo Spezia. Durante quest'ultima gara effettua sei sostituzioni, violando il regolamento della competizione, che ne consentiva solo cinque. Nel post-partita, tra lui e il capitano Edin D\u017eeko si apre un diverbio sulle scelte tattiche, con toni accesi, che determina l'esclusione del bosniaco dalla lista dei convocati della 19\u00aa giornata di campionato. Il 15 aprile, dopo aver vinto per 1-2 la gara di andata, pareggia 1-1 contro l'Ajax accedendo in questo modo alle semifinali di Europa League, poi eliminati dal . Il 4 maggio 2021 la societ\u00e0 annuncia la separazione dal tecnico portoghese al termine della stagione 2020-2021, che si conclude con un settimo posto in Serie A.\nVita privata.\nNel 2018 ha sposato il capo ufficio stampa dello Shakhtar Donetsk, Kateryna Ostroushko. Dal matrimonio \u00e8 nato un figlio.\nStatistiche.\nStatistiche da allenatore.\n\"Statistiche aggiornate al 23 maggio 2021.\" In grassetto le competizioni vinte."}
{"id": "4880669", "revid": "21880", "url": "https://it.wikipedia.org/wiki?curid=4880669", "title": "Miltoniopsis vexillaria", "text": "Miltoniopsis vexillaria \u00e8 una pianta della famiglia delle Orchidacee originaria delle montagne equatoriali dell'America Meridionale.\nDescrizione.\n\u00c8 un'orchidea epifita che presenta pseudobulbi ellissoidali dotati di una singola foglia apicale di colore grigio-verdastro. L'infiorescenza \u00e8 retta da un peduncolo ricadente lungo sino a 50\u00a0cm e comprende da 4 a 9 fiori..\nDistribuzione e habitat.\n\"M. vexillaria\" si trova allo stato spontaneo nelle umide pendici boscose delle montagne di Bolivia, Ecuador, Colombia e Per\u00f9, tra i 1000 e i 2200 metri di quota."}
{"id": "4880671", "revid": "767487", "url": "https://it.wikipedia.org/wiki?curid=4880671", "title": "B\u00e9b\u00e9 le Strange", "text": "B\u00e9b\u00e9 le Strange \u00e8 il quinto album discografico in studio del gruppo musicale rock statunitense Heart, pubblicato nel febbraio 1980."}
{"id": "4880674", "revid": "117235867", "url": "https://it.wikipedia.org/wiki?curid=4880674", "title": "Unione Sportiva Arezzo 1983-1984", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1983-1984."}
{"id": "4880675", "revid": "1272592", "url": "https://it.wikipedia.org/wiki?curid=4880675", "title": "Private Audition", "text": "Private Audition \u00e8 il sesto album discografico in studio del gruppo musicale rock statunitense Heart, pubblicato nel 1982."}
{"id": "4880677", "revid": "247222", "url": "https://it.wikipedia.org/wiki?curid=4880677", "title": "Swinging the Jugg", "text": "Swinging the Jugg \u00e8 un album di Gene Ammons, pubblicato dalla Roots Records nel 1976. I brani furono registrati nel 1962 circa o secondo altre fonti nel 1970."}
{"id": "4880678", "revid": "15756", "url": "https://it.wikipedia.org/wiki?curid=4880678", "title": "Marrit Leenstra", "text": "Il 12 febbraio 2018 conquista la sua prima medaglia olimpica individuale a \nDal 2014 \u00e8 sposata con il pattinatore italiano Matteo Anesi."}
{"id": "4880679", "revid": "114671557", "url": "https://it.wikipedia.org/wiki?curid=4880679", "title": "Enrico Piceni", "text": "Biografia.\nNato da Pompeo Piceni e Amelia Andrizzoia, gi\u00e0 dagli anni liceali mostr\u00f2 una propensione alla scrittura e collabor\u00f2 intensamente alla redazione di \"Fiamma Verde\", occupandosi inizialmente di critica teatrale, contribuendo con recensioni di spettacolo per la rivista \"Industrie italiane illustrate. Rassegna della produzione italiana\". Nel luglio 1921 ottenne il diploma al liceo classico e, nel biennio seguente, prosegu\u00ec la sua attivit\u00e0 di critico teatrale, scrivendo per \"L'Ambrosiano\"; interrotto il lavoro per adempire agli obblighi di leva, nel 1924 rientr\u00f2 a Milano e nel gennaio 1925 venne assunto dalla Arnoldo Mondadori Editore come capo ufficio stampa. Gi\u00e0 nel 1926 apporta importanti contributi: fonda le collane \"Le Scie\" e \"I centomila\" (quest'ultima insieme a Valentino Bompiani). Avanz\u00f2 presto nella gerarchia aziendale fino a divenire condirettore editoriale; diresse la collana \"I maestri italiani dell'800\", data la sua passione per la pittura e in particolare per i dipinti italiani del secondo Ottocento.\nLa sua attivit\u00e0 di traduttore fu intensa e prolifica; aveva iniziato nel 1924 per Imperia e aveva continuato nel 1925 per le Edizioni Alpes di Cesare Giardini, per poi, una volta entrato in Mondadori, dedicarsi a tradurre in italiano romanzi di vari autori, dall'inglese e dal francese, anche sotto diversi pseudonimi (il principale dei quali \u00e8 \"Enrico Andri\"). Arnoldo Mondadori, nel 1929, decise di aprire la casa editrice ai romanzi polizieschi, fino ad allora poco pubblicati in Italia: il primo romanzo cosiddetto \"giallo\" fu \"La strana morte del signor Benson\", tradotto da Piceni. La stessa denominazione \"giallo\" fu un'idea di Piceni, che fu apprezzata da Mondadori che decise di adottarla per la collana di polizieschi. Nel 1935 termin\u00f2 la sua collaborazione con Mondadori, almeno a livello dirigenziale perch\u00e9 prosegu\u00ec di fatto a tradurre negli anni seguenti, e si dedic\u00f2 sempre pi\u00f9 all'arte, organizzando mostre e scrivendo, come critico d'arte, per varie testate, tra cui \"Candido\" (1950-1961) e il \"Corriere d'Informazione\".\nCome critico e appassionato d'arte si dedic\u00f2 particolarmente a Federico Zandomeneghi, di cui peraltro aveva curato il volume monografico che aveva aperta la collana \"I maestri italiani dell'800\" nel 1932, Giuseppe De Nittis e Giovanni Boldini. Sua principale area d'interesse era la pittura dell'Ottocento italiano, e in special modo i pittori lombardi: e su questi pubblic\u00f2 vari volumi per l'editore bustocco Bramante; per l'editore torinese Bolaffi diresse la redazione del catalogo della pittura italiana dell'800.\nOpere.\nGhirlanda per Charlot, Scheiwiller, Milano, 1931, 300 esemplari numerati "}
{"id": "4880680", "revid": "767487", "url": "https://it.wikipedia.org/wiki?curid=4880680", "title": "Passionworks", "text": "Passionworks \u00e8 il settimo album discografico in studio del gruppo musicale rock statunitense Heart, pubblicato nel 1983."}
{"id": "4880683", "revid": "767487", "url": "https://it.wikipedia.org/wiki?curid=4880683", "title": "Heart (album Heart)", "text": "Heart \u00e8 l'ottavo album discografico in studio del gruppo musicale rock statunitense Heart, pubblicato nel 1985."}
{"id": "4880686", "revid": "116699768", "url": "https://it.wikipedia.org/wiki?curid=4880686", "title": "Katarzyna Bachleda-Curu\u015b", "text": ""}
{"id": "4880688", "revid": "438678", "url": "https://it.wikipedia.org/wiki?curid=4880688", "title": "Timor Est ai XXII Giochi olimpici invernali", "text": "Timor Est ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da un atleta."}
{"id": "4880694", "revid": "1543377", "url": "https://it.wikipedia.org/wiki?curid=4880694", "title": "Bad Animals", "text": "Bad Animals \u00e8 il nono album discografico in studio del gruppo musicale rock statunitense Heart, pubblicato nel 1987."}
{"id": "4880695", "revid": "110157", "url": "https://it.wikipedia.org/wiki?curid=4880695", "title": "6 Pieces of Silver", "text": "6 Pieces of Silver \u00e8 un album del quintetto di Horace Silver, pubblicato dalla Blue Note Records nel gennaio del 1957.\nTracce.\nLP.\nBrani composti da Horace Silver, eccetto dove indicato\nCD.\nBrani composti da Horace Silver, eccetto dove indicato"}
{"id": "4880696", "revid": "125401524", "url": "https://it.wikipedia.org/wiki?curid=4880696", "title": "Societ\u00e0 Sportiva Campobasso 1983-1984", "text": "Questa voce raccoglie le informazioni riguardanti la Societ\u00e0 Sportiva Campobasso nelle competizioni ufficiali della stagione 1983-1984.\nMaglie e sponsor.\nLo sponsor tecnico per la stagione 1983-1984 \u00e8 stato Ennerre, mentre lo sponsor ufficiale Occhionero."}
{"id": "4880698", "revid": "1543377", "url": "https://it.wikipedia.org/wiki?curid=4880698", "title": "Brigade", "text": "Brigade \u00e8 il decimo album discografico in studio del gruppo musicale rock statunitense Heart, pubblicato nel 1990."}
{"id": "4880701", "revid": "767487", "url": "https://it.wikipedia.org/wiki?curid=4880701", "title": "Desire Walks On", "text": "Desire Walks On \u00e8 l'undicesimo album discografico in studio del gruppo musicale rock statunitense Heart, pubblicato nel 1993."}
{"id": "4880707", "revid": "81195", "url": "https://it.wikipedia.org/wiki?curid=4880707", "title": "Natalia Czerwonka", "text": ""}
{"id": "4880709", "revid": "6923", "url": "https://it.wikipedia.org/wiki?curid=4880709", "title": "Museo Microcosm", "text": "Il Microcosm \u00e8 un museo situato all'interno del CERN, il pi\u00f9 grande laboratorio al mondo di fisica delle particelle, nel comune di Meyrin, nei pressi di Ginevra al confine tra Svizzera e Francia. Il museo multimediale, aperto al pubblico e gratuito, espone pannelli informativi, giochi e esperimenti sulla ricerca scientifica attuale e una grande variet\u00e0 di oggetti scientifici legati alla storia del CERN. L'esposizione permette di comprendere i misteri dell'universo, dall'infinitamente grande all'infinitamente piccolo, osservando e comprendendo il funzionamento degli enormi apparati sperimentali utilizzati per la ricerca. Le componenti pi\u00f9 grandi dei rivelatori e degli acceleratori sono esposte all'esterno, nel giardino adiacente.\nL'esposizione.\nLa mostra contiene:\nIl giardino del museo.\nNel giardino adiacente al museo, sono esposti alcuni grandi strumenti utilizzati negli esperimenti del CERN:"}
{"id": "4880714", "revid": "287204", "url": "https://it.wikipedia.org/wiki?curid=4880714", "title": "Un segreto non \u00e8 per sempre", "text": "Un segreto non \u00e8 per sempre \u00e8 un romanzo della scrittrice italiana Alessia Gazzola, edito da Longanesi nel 2012. \u00c8 il secondo libro in ordine di pubblicazione con protagonista Alice Allevi, pasticciona aspirante medico legale all'Istituto di Medicina Legale di Roma. La serie, bestseller in patria, \u00e8 stata tradotta in varie lingue tra cui francese, tedesco, polacco, turco e spagnolo.\nDa questo romanzo \u00e8 tratto il decimo episodio della prima stagione de L'allieva, realizzata da Endemol Shine Italy e Rai Fiction. L'episodio \u00e8 stato trasmesso per la prima volta su Rai 1 il 31 ottobre 2016.\nTrama.\nAlice viene coinvolta in una perizia per l'interdizione di un famoso scrittore Konrad Azais, vecchio e malato, con tre figli maschi e una femmina, perch\u00e9 vuole lasciare la sua eredit\u00e0 a una donna misteriosa. Alice pensa che sia lucidissimo. Poco tempo dopo viene trovato morto, con una lettera che annuncia il suicidio. Claudio si confronta con Beatrice sua ex fidanzata, che gli dice che potrebbe essere sia morte naturale che morte da inibizione, era sensibile e bastava un leggero strangolamento per ucciderlo. La nipote Clara ha visto qualcosa ma non lo vuole dire, Alice va ad interrogarla pi\u00f9 volte. Alice scopre il nome di Amelie, figlia della vecchia innamorata di Konrad, Katerine. Nel testamento c'\u00e8 scritto che lui ha rubato il libro che l'ha fatto diventare famoso da Oliver Volange, che poi ha sposato Chaterine. Alice va ad un convegno con Claudio e stanno insieme. Alice vuole dirlo subito a Arthur quando torna a Roma a Natale. I due si lasciano. In seguito Cordelia tenta il suicidio per delusioni amorose, e Arthur torna, poi riparte. Alice evita Claudio, che si mostra interessato a lei. Viene investita Amelie Volange, una testimone permette di risalire a Vittoria Galli ex fidanzata di Oscar uno dei tre fratelli Azais. Alice va alla mostra e scopre che Oscar \u00e9 un pittore. Yukino torna in Giappone e Alice va a vivere da Cordelia. Alice fa confessare Clara, che le dice che \u00e8 stato suo padre ad uccidere il nonno, per invidia perch\u00e9 lui voleva diventare scrittore e perch\u00e9 voleva rubargli il suo ultimo libro e pubblicarlo a suo nome. Per difendere il padre ha inscenato un suicidio. Si scopre che Amelie era la fidanzata di Oscar, e grazie ad Alice si scopre che era figlia di Konrad. Si pensa che ad ucciderla sia stata la Galli per invidia oppure Oscar, o anche Leone, che \u00e9 un tipo deciso. Nessuno aveva pensato a Enrico, scrittore di scarso successo, che pubblica un libro in cui dimostra di ricordarsi di Amelie che aveva conosciuto da piccolo. Alice va a trovare Yokino. Alla fine Ambra, triste perch\u00e9 Claudio l'ha lasciata sparisce."}
{"id": "4880721", "revid": "110157", "url": "https://it.wikipedia.org/wiki?curid=4880721", "title": "Luiza Z\u0142otkowska", "text": ""}
{"id": "4880723", "revid": "198277", "url": "https://it.wikipedia.org/wiki?curid=4880723", "title": "Associazione Calcio Cesena 1983-1984", "text": "Questa voce raccoglie le informazioni riguardanti lAssociazione Calcio Cesena nelle competizioni ufficiali della stagione 1983-1984.\nStagione.\nDopo la retrocessione dalla massima serie, per la stagione 1983-1984 il Cesena ha affidato a Giuseppe Marchioro le speranze di una pronta risalita. Ma come a volte capita, invece di lottare per la promozione ha dovuto combattere per salvare la categoria. Chiuso con 20 punti il girone di andata, alle spalle delle migliori, nel girone di ritorno ha raccolto solo 15 punti, salvandosi con un solo punto di vantaggio sulle retrocesse Palermo e Pistoiese. A met\u00e0 dicembre, dopo la sconfitta (2-0) di Lecce, \u00e8 stato esonerato Marchioro e sostituito da Sandro Tiberi, senza che si modificasse il rendimento della squadra bianconera.\nIn Coppa Italia il Cesena vince nel campionato il proprio girone di qualificazione, sopravanzando l'Avellino ed eliminando l'Inter. Poi a febbraio, negli ottavi di finale, la squadra romagnola viene estromessa nel doppio confronto con la Fiorentina.\nCon 10 reti all'attivo il miglior marcatore romagnolo \u00e8 stato l'abruzzese Augusto Gabriele. \nMaglie e sponsor.\nLo sponsor tecnico per la stagione 1983-1984 fu adidas, mentre lo sponsor ufficiale fu F.lli Dieci."}
{"id": "4880725", "revid": "1714247", "url": "https://it.wikipedia.org/wiki?curid=4880725", "title": "Katarzyna Wo\u017aniak", "text": ""}
{"id": "4880726", "revid": "247222", "url": "https://it.wikipedia.org/wiki?curid=4880726", "title": "Buoni fruttiferi postali", "text": ""}
{"id": "4880727", "revid": "958063", "url": "https://it.wikipedia.org/wiki?curid=4880727", "title": "WWE SmackDown! vs. RAW 2006", "text": ""}
{"id": "4880728", "revid": "1573940", "url": "https://it.wikipedia.org/wiki?curid=4880728", "title": "Nycteris aurita", "text": "Nycteris aurita () \u00e8 un pipistrello della famiglia dei Nitteridi diffuso in Africa orientale.\nDescrizione.\nDimensioni.\nPipistrello di piccole dimensioni, con la lunghezza totale tra 86 e 106\u00a0mm, la lunghezza dell'avambraccio tra 37 e 45\u00a0mm, la lunghezza della coda tra 45 e 56\u00a0mm, la lunghezza del piede tra 10 e 11\u00a0mm, la lunghezza delle orecchie tra 25 e 31\u00a0mm e un peso fino a 12,3\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali variano dal grigio-brunastro scuro al marrone scuro, mentre le parti ventrali sono pi\u00f9 chiare. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 stretto, con il bordo posteriore leggermente convesso e privo di incavo. Le membrane alari sono bruno-nerastre. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nAlimentazione.\nSi nutre di insetti.\nRiproduzione.\nFemmine che allattavano sono state catturate in Tanzania i primi di maggio e alla fine di dicembre. Insieme a queste ultime vi erano presenti anche tre maschi sessualmente attivi. \nDistribuzione e habitat.\nQuesta specie \u00e8 diffusa in Etiopia meridionale, Somalia, Sudan del Sud, Uganda, Kenya e Tanzania.\nVive in boschi e arbusteti decidui misti di \"Acacia\" e \"Commiphora\", talvolta in prossimit\u00e0 di fiumi e foreste ripariali. \u00c8 presente anche in foreste costiere, piantagioni di noci da cocco e in prati vicino a mangrovie.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"N.aurita\" come specie a rischio minimo (LC)."}
{"id": "4880729", "revid": "1821847", "url": "https://it.wikipedia.org/wiki?curid=4880729", "title": "Enrique Gonz\u00e1lez Mart\u00ednez", "text": "Biografia.\nIl suo percorso di studi comprese una prima fase di educazione casalinga, poi la frequentazione del Liceo de Varones e infine l'universit\u00e0 di medicina a Guadalajara, e i primi quindici anni di lavoro li dedic\u00f2 completamente alla professione di medico di campagna.\nMa nel 1911 la sua vita ricevette una svolta, quando si spost\u00f2 a Citt\u00e0 del Messico per indirizzarsi verso la letteratura, l'insegnamento e la carriera diplomatica, che lo allontan\u00f2 dal Messico per un decennio, fino al 1931.\nDopo aver fondato un paio di prestigiose riviste culturali, \"Argos\" e \"Pegaso\", si avvicin\u00f2 alla poesia, attivit\u00e0 che svolger\u00e0 fino alla morte.\nDurante la sua esemplare carriera compose numerosissime raccolte, dalle giovanili \"Preludios\" (Preludi, 1903), \"Lirismos\" (1907), \"Los senderos ocultos\" (Sentieri occulti 1911), a quelle di una fase intermedia, pi\u00f9 mature e originali, come \"La muerte del cisne\" (1915), \"El libro della fuerza, de la bondad y del ensueno\" (1917), \"Parabolas\" (1918), \"La palabra del viento\" (1921), \"El romero alucinado\" (1923), \"Las senales furtivas\" (1925), fino a quelle create in una fase senile, come \"Poemas truncos\" (1935), \"Ausencia y canto\" (1937), \"El diluvio del fuego\" (1938), \"Bajo el signo mortal\" (1942), \"Segundo despertar\" (1945), \"Vilano al viento\" (1948), \"Babel\" (1949), \"El nuevo Narciso\" (1952). Pubblic\u00f2 inoltre un'antologia di traduzioni, \"Giardini di Francia\".\nSe, inizialmente, i suoi versi furono impregnati da influenze moderniste, dal 1915 in poi, invert\u00ec completamente la rotta, nello stile e nella forma, allontanandosi da esso per fondarne una nuova branca meno superficiale ed esotica. \nAnche se secondo la valutazione del critico letterario Octavio Paz, Gonz\u00e1lez Mart\u00ednez \u00e8 stato \u00abl'unico poeta veramente modernista che il Messico abbia mai avuto\u00bb, il poeta si liber\u00f2 di alcune caratteristiche del modernismo, come il sentimentalismo e il parnessianismo e il gusto simbolista, sostituendole con un ingegno pi\u00f9 attento e profondo e con una maggiore sensibilit\u00e0.\n (O.Paz) .\nEffettuando questo processo di scarnificazione che lo port\u00f2 a focalizzare i valori fondamentali della vita e del mondo, Gonz\u00e1lez Mart\u00ednez nella sua fase creativa senile, talvolta, realizz\u00f2 versi prosaici e didattici.\nPer\u00f2 l'opera poetica di Gonz\u00e1lez Mart\u00ednez, nel suo complesso, assunse per la letteraturamessicana la stessa importanza che ebbero quelle di Leopoldo Lugones in Argentina e di Juan Ram\u00f3n Jim\u00e9nez in Spagna.\nDivenne membro dell'Accademia delle lettere messicana e assunse il ruolo di sottosegretario della Pubblica Istruzione nel 1913 e di ministro al Ministero degli Esteri."}
{"id": "4880733", "revid": "761672", "url": "https://it.wikipedia.org/wiki?curid=4880733", "title": "Responsabilit\u00e0 della pubblica amministrazione", "text": ""}
{"id": "4880734", "revid": "247222", "url": "https://it.wikipedia.org/wiki?curid=4880734", "title": "L'allieva (album)", "text": ""}
{"id": "4880735", "revid": "106456", "url": "https://it.wikipedia.org/wiki?curid=4880735", "title": "Jusepe Mart\u00ednez", "text": "Biografia.\nRisiedette in Italia tra il 1620 e il 1632, dove ebbe modo di conoscere Guido Reni; nel periodo a Napoli venne in contatto con Jusepe de Ribera. Il suo ricco catalogo pittorico, bench\u00e9 tuttora poco studiato, ben riflette il classicismo romano-bolognese, con una ricerca accentuata del chiaroscuro ispirata a Ribera e all'arte napoletana: un buon esempio \u00e8 dato dagli affreschi della \"Cappella di san Pietro Arbu\u00e9s\" nella Cattedrale di Saragozza. Nel 1675 scrisse i \"Discorsi praticabili della nobilissima arte della pittura\", che non fu pubblicato fino al 1866 a cura del pittore ed erudito Valent\u00edn Carderera, rimanendo fino ad allora nella certosa dell'\"Aula Dei gracias\", dove si trovava il figlio, Jusepe Bautista Mart\u00ednez, pittore e certosino. "}
{"id": "4880738", "revid": "1129342", "url": "https://it.wikipedia.org/wiki?curid=4880738", "title": "Ekaterina Loby\u0161eva", "text": ""}
{"id": "4880740", "revid": "298229", "url": "https://it.wikipedia.org/wiki?curid=4880740", "title": "Simone Bendandi", "text": "Ricopre l'incarico di allenatore e giocatore nella societ\u00e0 Beach Volley Ravenna. Nella pallavolo indoor ha giocato nel ruolo di palleggiatore.\nCarriera.\nPallavolo.\nLa carriera di Simone Bendandi inizia nel settore giovanile del Porto Ravenna Volley. Con la formazione ravennate disputa poi tre campionati di Serie B2, prima di esordire in prima squadra nella stagione 1995-96 e vincere la Coppa CEV 1996-97. Riceve anche diverse convocazioni dalla nazionale italiana, con cui esordisce il 22 maggio 1998 a Catania contro l'Argentina.\nSeguono diversi campionati di Serie A2, con Tomei Livorno Pallavolo, Associazione Sportiva Pinuccio Capurso Volley Gioia, Grande Volley Asti, Volley Forl\u00ec e Volley Lupi Santa Croce, prima di ricevere la chiamata in Serie A1 dal Piemonte Volley, con cui vince una Coppa Italia.\nGioca poi una stagione e mezza nella Top Volley di Latina, di cui diventa anche capitano, prima di passare a met\u00e0 della stagione 2007-08 alla Sparkling Volley Milano. Dopo un'annata con il Biella Volley e un periodo di inattivit\u00e0, chiude la sua carriera di pallavolista indoor nella stagione 2011-12 al Gruppo Sportivo Robur Angelo Costa di Ravenna.\nBeach Volley.\nGioca a beach volley dal 1999. In coppia con Fosco Cicola partecipa a diversi tornei del World tour, senza ottenere risultati di prestigio. Conquista un secondo e un terzo posto al campionato europeo, nella tappa di Xylokastro, in Grecia, e nella tappa di Roseto degli Abruzzi. Vanta inoltre la vittoria di cinque tappe del campionato italiano, oltre a sette podi.\nFa parte dello staff della Beach Volley Ravenna."}
{"id": "4880748", "revid": "599013", "url": "https://it.wikipedia.org/wiki?curid=4880748", "title": "Julija Skokova", "text": ""}
{"id": "4880753", "revid": "122076649", "url": "https://it.wikipedia.org/wiki?curid=4880753", "title": "Jos\u00e9 Napole\u00f3n Duarte", "text": "Fondatore nel 1960 del Partito Democratico Cristiano, tra il 1980 e il 1982 fece parte del governo della giunta militare al potere nel paese. Eletto alla presidenza nel 1984, avvi\u00f2 negoziati con il FMLN per porre fine alla guerra civile. Cessato il mandato nel 1989, gli successe Alfredo Cristiani, che port\u00f2 a termine i negoziati di pace."}
{"id": "4880755", "revid": "92723", "url": "https://it.wikipedia.org/wiki?curid=4880755", "title": "Jos\u00e9 Mat\u00edas Delgado", "text": "Insorto nel 1811 contro la Spagna e nel 1822 contro il Messico, nel 1823 fu nominato presidente dell'Assemblea costituente e dichiar\u00f2 l'indipendenza di El Salvador. Propugnatore dell'erezione della diocesi di San Salvador, della quale fu nominato illecitamente vescovo dal governo e dall'assemblea costituente di El Salvador, trov\u00f2 l'opposizione dell'arcivescovo Ram\u00f3n Casa\u00fas y Torres."}
{"id": "4880756", "revid": "121626791", "url": "https://it.wikipedia.org/wiki?curid=4880756", "title": "Programme for the International Assessment of Adult Competencies", "text": "PIAAC, \"Programme for the International Assessment of Adult Competencies, \" \u00e8 un Programma promosso dall'OCSE, l'Organizzazione per la Cooperazione e lo Sviluppo Economico e destinato alla valutazione delle competenze della popolazione adulta tra i 16 ed i 65 anni di et\u00e0. Il Programma di ricerca risponde all'obiettivo di fornire dati aggiornati, e comparabili a livello internazionale, sulle competenze degli adulti nei Paesi OCSE, informazioni utili alla definizione e l'aggiornamento delle politiche educative e del lavoro, sia a livello nazionale che internazionale.\nPIAAC studia le competenze definite dall'OCSE \"foundations skills, \"considerate oggi fondamentali per vivere e lavorare e in particolare competenze sulla lettura (\"Literacy\"), sulle abilit\u00e0 logico-matematiche (\"Numeracy\") e sulle competenze collegate alle tecnologie dell'informazione e comunicazione (\"problem solving\" in ambienti tecnologicamente avanzati). Inoltre, per la prima volta in uno studio internazionale, l'indagine PIAAC fornisce indicazioni su come le persone fanno uso delle competenze non solo nella loro vita personale, ma anche durante la loro attivit\u00e0 lavorativa.\nA tale fine, l'Indagine raccoglie informazioni su come le competenze vengono utilizzate a casa, sul posto di lavoro, nella comunit\u00e0; come si sviluppano queste abilit\u00e0, come vengono mantenute o perse nel corso della vita; e in che modo tali competenze fondamentali sono legate alla partecipazione al mercato del lavoro, al reddito, la salute, l'impegno sociale e politico.\nAl primo ciclo dell'indagine PIAAC, svolta nel periodo 2011-2012, hanno partecipato 24 Paesi, di cui 17 facenti parte dell'Unione Europea, tra cui l'Italia. I risultati internazionali di PIAAC sono stati resi noti nel rapporto curato dall'OCSE e pubblicato nell'ottobre del 2013. In Italia il rapporto nazionale \u00e8 stato curato dall'ISFOL (Istituto per lo sviluppo della formazione professionale dei lavoratori) che ha la responsabilit\u00e0 scientifica del Programma in Italia, mentre il coordinamento istituzionale della partecipazione italiana \u00e8 di competenza del Ministero del Lavoro e delle Politiche Sociali.\nL'indagine internazionale PIAAC sar\u00e0 ripetuta nel tempo, per avere informazioni e dati aggiornati sull'evoluzione delle competenze della popolazione adulta.\nPIAAC si correla anche con l'indagine OCSE-PISA (Programme for\nInternational Student Assessment) destinata agli studenti quindicenni.\nCompetenze di base valutate.\nPIAAC studia le competenze di base che le valutazioni nazionali e internazionali precedenti avevano dimostrato essere un fondamento essenziale per la partecipazione alla vita sociale e lavorativa e lo sviluppo di altre competenze, e rispetto alle formulazioni precedenti ne amplia la definizione e il campo d'indagine.\n\"Literacy\".\nLa capacit\u00e0 di capire, valutare, utilizzare ed esaminare testi scritti in forma cartacea o digitale per partecipare alla vita sociale, per raggiungere obiettivi e sviluppare conoscenza e potenziale umano.\n\"Numeracy\".\nL'abilit\u00e0 di accedere a, utilizzare, interpretare e comunicare informazioni e idee\nmatematiche, per affrontare e gestire problemi di natura matematica in un certo numero di situazioni della vita adulta.\n\"Problem solving\".\nIn PIAAC il \"problem solving\" in ambienti tecnologicamente avanzati (ICT) \u00e8 definito come l'utilizzo della tecnologia digitale, di strumenti e reti di\ncomunicazione per acquisire e valutare informazioni, comunicare con gli altri e svolgere compiti pratici. Il primo ciclo di indagine di PIAAC si focalizza sulle abilit\u00e0 di soluzione dei problemi per scopi personali, di lavoro e sociali, in\nambienti basati sull'utilizzo di computer. Le prove includono compiti come ad esempio ordinamento e invio di e-mail, la compilazione di moduli digitali, la valutazione del contenuto informativo o ricerca di informazioni su siti web.\nRisultati principali del primo ciclo PIAAC.\nI dati relativi al primo ciclo dell'indagine PIAAC mostrano la posizione di relativa debolezza del campione italiano rispetto agli altri Paesi. Dal confronto internazionale, rispetto\nalla media dei paesi OCSE, o ad alcuni paesi pi\u00f9 direttamente comparabili per grado di sviluppo socio-economico, dimensioni e collocazione geografica, emerge chiara la conferma di un posizionamento internazionale che per l'Italia desta una certa preoccupazione. La distribuzione del campione italiano tende ad essere costantemente 10-20 punti al di sotto di quello internazionale.\nL'Italia si colloca all'ultimo posto della graduatoria nelle competenze alfabetiche(\"literacy\"), anche se rispetto alle precedenti indagini OCSE la\ndistanza dagli altri Paesi si \u00e8 ridotta. Risulta penultima nelle competenze matematiche (\"numeracy\"), fondamentali per affrontare e gestire problemi di natura matematica nelle diverse situazioni\ndella vita adulta.\nLa lettura dei dati principali evidenzia tuttavia anche alcuni aspetti positivi: risulta assai positiva la tendenza al miglioramento dei livelli di competenza del segmento femminile; si\nriscontra inoltre nel complesso un processo di contenimento dell'analfabetismo. Diminuisce, rispetto alle precedenti indagini internazionali (IALS e ALL), la percentuale di popolazione che si posiziona nei livelli pi\u00f9 bassi di competenza (la quota sotto il livello 1 nella scala PIAAC passa dal 14% a circa il 5,5%), ed \u00e8 aumentata al contempo la percentuale di popolazione che si colloca a livello 2 (dal 34,5% al 42,3%); si riduce la forbice tra giovani e anziani. Il gap esistente tra la fascia dei giovani dei (16-24enni) e la fascia di anziani (55-64enni) passa, per quanto riguarda le competenze alfabetiche, da 63 punti delle precedenti indagini ai 30 di PIAAC; con un evidente miglioramento delle fasce di et\u00e0 pi\u00f9 mature; infine si riduce lo scarto con la media OCSE relativamente alle competenze alfabetiche e si riscontra un miglioramento complessivo del \"ranking \"dell'Italia rispetto alle altre indagini svolte negli ultimi anni, mentre gran parte degli altri Paesi rimane stabile.\nPaesi che hanno partecipato al primo ciclo dell'indagine.\nAustralia, Austria, Belgio, Canada, Cipro, Danimarca, Estonia, Finlandia, Francia, Germania, Giappone, Irlanda, Italia, Norvegia, Paesi Bassi, Polonia, Regno Unito, Repubblica Ceca, Corea del Sud, Slovacchia, Spagna, Stati Uniti e Svezia."}
{"id": "4880759", "revid": "118460741", "url": "https://it.wikipedia.org/wiki?curid=4880759", "title": "Navapolack", "text": "Navapolack (in bielorusso: \u041d\u0430\u0432\u0430\u043f\u043e\u043b\u0430\u0446\u043a; in russo: \u041d\u043e\u0432\u043e\u043f\u043e\u043b\u043e\u0446\u043a, \"Novopolock\") \u00e8 una citt\u00e0 della Bielorussia di 98.138 abitanti, nella voblasc' di Vicebsk."}
{"id": "4880760", "revid": "882198", "url": "https://it.wikipedia.org/wiki?curid=4880760", "title": "PIAAC", "text": ""}
{"id": "4880766", "revid": "84184", "url": "https://it.wikipedia.org/wiki?curid=4880766", "title": "Accoppiamento (teoria dei grafi)", "text": "Nella disciplina matematica della teoria dei grafi, un accoppiamento o abbinamento (in inglese matching) o insieme degli spigoli indipendenti in un grafo \u00e8 un insieme bipartito di spigoli senza vertici comuni. Pu\u00f2 trattarsi anche di un intero grafo composto da spigoli senza vertici comuni.\nDefinizione.\nDato un grafo \"G\" = (\"V\",\"E\"), un accoppiamento \"M\" in \"G\" \u00e8 un insieme di archi a coppie non adiacenti; cio\u00e8, non ci sono due archi che condividono un vertice comune.\nUn vertice \u00e8 accoppiato (o saturato) se \u00e8 un estremo di uno degli spigoli nell'abbinamento. Altrimenti il vertice \u00e8 non accoppiato.\nUn accoppiamento massimale \u00e8 un accoppiamento \"M\" di un grafo \"G\" con la propriet\u00e0 che se un qualsiasi arco non in \"M\" \u00e8 aggiunto a \"M\", non \u00e8 pi\u00f9 un accoppiamento, cio\u00e8, \"M\" \u00e8 massimale se non \u00e8 un sottoinsieme proprio di qualsiasi altro accoppiamento nel grafo \"G\". In altre parole, un accoppiamento \"M\" di un grafo \"G\" \u00e8 massimale se ogni arco in \"G\" ha un'intersezione non vuota con almeno uno arco in \"M\". La figura seguente mostra esempi di accoppiamenti massimali (rossi) in tre grafi.\nUn accoppiamento massimo (noto anche come accoppiamento con cardinalit\u00e0 massima) \u00e8 un accoppiamento che contiene il massimo numero possibile di spigoli. Ci possono essere molti accoppiamenti massimi. Il numero di accoppiamenti formula_1 di un grafo formula_2 \u00e8 la dimensione di un accoppiamento massimo. Si noti che ogni accoppiamento massimo \u00e8 massimale, ma non ogni accoppiamento massimale \u00e8 un accoppiamento massimo. La figura seguente mostra esempi di accoppiamenti massimi negli stessi tre grafi.\nUn accoppiamento perfetto (conosciuto anche come 1-fattore) \u00e8 un accoppiamento che accoppia tutti i vertici del grafo. Cio\u00e8, ogni vertice del grafo \u00e8 incidente esattamente a uno spigolo dell'accoppiamento. La Figura (b) sopra \u00e8 un esempio di un accoppiamento perfetto. Ogni accoppiamento perfetto \u00e8 massimo e quindi massimale. In una parte della letteratura, si usa il termine accoppiamento completo. Nella figura sopra, solo la parte (b) mostra un accoppiamento perfetto. Un accoppiamento perfetto \u00e8 anche una copertura degli spigoli di dimensione minima. Perci\u00f2, formula_3, cio\u00e8, la dimensione di un accoppiamento massimo non \u00e8 maggiore della dimensione di una copertura minima dei vertici.\nUn accoppiamento quasi perfetto \u00e8 quello in cui esattamente un vertice non \u00e8 accoppiato. Questo pu\u00f2 avvenire soltanto quando il grafo ha un numero dispari di vertici, e tale accoppiamento deve essere massimo. Nella figura sopra, la parte (c) mostra un accoppiamento quasi perfetto. Se, per ogni vertice in un grafo, c'\u00e8 un accoppiamento quasi perfetto che omette soltanto quel vertice, il grafo \u00e8 chiamato anche critico rispetto ai fattori.\nDato un accoppiamento \"M\",\nSi pu\u00f2 dimostrare che un accoppiamento \u00e8 massimo se e solo se non ha alcun cammino aumentante. (Questo risultato \u00e8 chiamato a volte lemma di Berge.)\nPropriet\u00e0.\nIn qualsiasi grafo senza vertici isolati, la somma del numero di accoppiamenti e del numero delle coperture degli spigoli uguaglia il numero dei vertici. Se c'\u00e8 un abbinamento perfetto, allora sia il numero degli accoppiamenti che il numero delle coperture degli spigoli sono |\"V\"| / 2.\nSe \"A\" e \"B\" somo due accoppiamenti massimali, allora |\"A\"|\u00a0\u2264\u00a02|\"B\"| e |\"B\"|\u00a0\u2264\u00a02|\"A\"|. Per vedere questo, si osservi che ciascuno spigolo in \"B\"\u00a0\\\u00a0\"A\" pu\u00f2 essere adiacente al massimo a due spigoli in \"A\"\u00a0\\\u00a0\"B\" perch\u00e9 \"A\" \u00e8 un accoppiamento; inoltre ogni spigolo in \"A\"\u00a0\\\u00a0\"B\" \u00e8 adiacente a uno spigolo \"B\"\u00a0\\\u00a0\"A\" per massimalit\u00e0 di \"B\", quindi\nInoltre otteniamo che\nIn particolare, questo mostra che qualsiasi accoppiamento massimale \u00e8 una 2-approssimazione di un accoppiamento massimo e anche una 2-approssimazione di un accoppiamento massimale minimo. Questa disuguaglianza \u00e8 stretta: ad esempio, se \"G\" \u00e8 un cammino con 3 spigoli e 4 nodi, la dimensione di un accoppiamento massimale minimo \u00e8 1 e la dimensione di un accoppiamento massimo \u00e8 2.\nPolinomi degli accoppiamenti.\nUna funzione generatrice del numero di accoppiamenti di k spigoli in un grafo si chiama polinomio degli accoppiamenti. Sia \"G\" un grafo e \"mk\" il numero di accoppiamenti di \"k\" spigoli. Un polinomio degli accoppiamenti di \"G\" \u00e8\nUn'altra definizione d\u00e0 il polinomio corrispondente come\ndove \"n\" \u00e8 il numero dei vertici nel grafo. Ogni tipo ha i suoi usi; per altre informazioni vedi l'articolo sui polinomi degli accoppiamenti.\nAlgoritmi e complessit\u00e0 computazionale.\nNei grafi bipartiti non ponderati.\nI problemi di accoppiamento riguardano spesso i grafi bipartiti. Trovare un accoppiamento bipartito massimo\n(spesso chiamato accoppiamento bipartito con cardinalit\u00e0 massima) in un grafo bipartito formula_8 \u00e8 forse il problema pi\u00f9 semplice.\nL'algoritmo dei cammini aumentanti lo trova ricavando un cammino aumentante da ogni formula_9 a formula_10 e aggiungendolo all'accoppiamento se esiste. Poich\u00e9 ciascun cammino pu\u00f2 essere trovato nel tempo formula_11, il tempo di esecuzione \u00e8 formula_12. Questa soluzione \u00e8 equivalente ad aggiungere una \"super sorgente\" formula_13 con gli spigoli a tutti i vertici in formula_14, e un \"super sink\" formula_15 con gli spigoli a tutti i vertici in formula_10, e a trovare un flusso massimale da formula_17 a formula_15. Tutti gli spigoli con flusso da formula_14 a formula_10 costituiscono allora un accoppiamento massimo.\nUn miglioramento in questo procedimento \u00e8 l'algoritmo di Hopcroft\u2013Karp, che si svolge nel tempo formula_21. Un altro approccio si basa sull'algoritmo veloce della moltiplicazione di matrici e d\u00e0 complessit\u00e0 formula_22, che in teoria \u00e8 migliore per grafi sufficientemente densi, ma in pratica l'algoritmo \u00e8 pi\u00f9 lento.\nNei grafi bipartiti ponderati.\nIn un grafo bipartito ponderato, ciascuno spigolo ha un valore associato. Un accoppiamento massimo di grafi bipartiti \u00e8 definito come un accoppiamento dove la somma dei valori degli spigoli nell'accoppiamento ha un valore massimale. Se il grafo non \u00e8 bipartito completo, si inseriscono spigoli mancanti con valore zero. Trovare tale accoppiamento \u00e8 noto come problema dell'assegnazione. Il celebre algoritmo ungherese risolve il problema dell'assegnazione e fu uno degli inizi degli algoritmi di ottimizzazione combinatoria. Esso usa una ricerca modificata del percorso pi\u00f9 breve nell'algorimo dei cammini aumentanti. Se si usa l'algoritmo di Bellman-Ford per questo stadio, il tempo di esecuzione dell'algoritmo ungherese diventa formula_23, ovvero il costo degli spigoli pu\u00f2 essere variato con un potenziale per ottenere il tempo di esecuzioneformula_24 con l'algoritmo di Dijkstra e l'ammasso di Fibonacci.\nNei grafi generali.\nC'\u00e8 un algoritmo in tempo polinomiale per trovare un accoppiamento massimo o un accoppiamento di peso massimo in un grafo che non \u00e8 bipartito; si deve a Jack Edmonds, \u00e8 chiamato metodo dei \"cammini, alberi e fiori\" o semplicemente algoritmo di Edmonds, e usa grafi bidiretti. Una generalizzazione della stessa tecnica si pu\u00f2 usare anche per trovare i massimi insiemi indipendenti nei grafi senza stella. L'algoritmo di Edmonds \u00e8 stato successivamente migliorato per funzionare nel tempo formula_21, uguagliando il tempo per l'accoppiamento massimo bipartito.\nUn altro algoritmo (randomizzato) di Mucha e Sankowski, basato sull'algoritmo veloce per la moltiplicazione di matrici, d\u00e0 una la complessit\u00e0 formula_22.\nAccoppiamenti massimali.\nUn accoppiamento massimale si pu\u00f2 trovare con un semplice algoritmo goloso. Un accoppiamento massimo \u00e8 anche un accoppiamento massimale, e quindi \u00e8 possibile trovare un accoppiamento massimale \"pi\u00f9 grande\" in tempo polinomiale. Tuttavia, non si conosce nessun algoritmo in tempo polinomiale per trovare un accoppiamento massimale minimo, cio\u00e8, un accoppiamento massimale che contiene il \"pi\u00f9 piccolo\" numero possibile di spigoli.\nSi noti che un accoppiamento massimale con \"k\" spigoli \u00e8 un insieme dominante di spigoli con \"k\" spigoli. Per converso, se abbiamo un minimo insieme dominante di spigoli con \"k\" spigoli, possiamo costruire un accoppiamento massimale con \"k\" spigoli in tempo polinomiale. Perci\u00f2 il problema di trovare un accoppiamento massimale minimo \u00e8 essenzialmente uguale al problema di trovare un minimo insieme dominante di spigoli. \u00c8 noto che ambedue questi problemi di ottimizzazione sono NP-difficili; le versioni di decisione di questi problemi sono esempi classici di problemi NP-completi. Entrambi i problemi possono essere approssimati entro un fattore 2 in tempo polinomiale: si trovi semplicemente un accoppiamento massimale \"M\" arbitrario.\nProblemi di conteggio.\nIl numero di accoppiamenti in un grafo \u00e8 noto come l'indice di Hosoya del grafo. Computare questa quantit\u00e0 \u00e8 #P-completo. Rimane #P-completo nel caso speciale del conteggio del numero di accoppiamenti perfetti in un dato grafo bipartito, perch\u00e9 computare il permanente di un'arbitraria matrice 0\u20131 (un altro problema #P-completo) \u00e8 lo stesso che computare il numero di accoppiamenti perfetti nel grafo bipartito avente la matrice data come sua matrice delle biadiacenze. Tuttavia, esiste uno schema di approssimazione randomizzato completamente in tempo polinomiale per contare il numero di accoppiamenti bipartiti. Un notevole teorema di Kasteleyn afferma che il numero di accoppiamenti perfetti in un grafo planare pu\u00f2 essere computato esattamente in tempo polinomiale attraverso l'algoritmo FKT.\nIl numero di accoppiamenti perfetti in un grafo completo \"K\"\"n\" (con \"n\" pari) \u00e8 dato dal doppio fattoriale (\"n\"\u00a0\u2212\u00a01)!!. I numeri di accoppiamenti nei grafi completi, senza costringere gli accoppiamenti a essere perfetti, sono dati dai numeri telefonici.\nTrovare tutti gli spigoli massimamente accoppiabili.\nUno dei problemi basilari della teoria degli accoppiamenti \u00e8 trovare in un dato grafo tutti gli spigoli che possono essere estesi a un accoppiamento massimo del grafo. (Tali spigoli sono chiamati spigoli massimamente accoppiabili, o spigoli consentiti.) Il miglior algoritmo deterministico per risolvere questo problema nei grafi generali si esegue nel tempo formula_27\nEsiste un algoritmo randomizzato che risolve questo problema nel tempo formula_28\nNel caso di grafi bipartiti, \u00e8 possibile trovare un unico accoppiamento massimo e poi usarlo per trovare tutti gli spigoli massimamente accoppiabili in tempo lineare; il tempo totale di esecuzione risultante \u00e8 formula_29 per i grafi bipartiti generali e formula_30 per i grafi bipartiti densi con formula_31. Nei casi in cui uno degli accoppiamenti massimi si conosce in anticipo, il tempo totale di esecuzione dell'algoritmo \u00e8 formula_32.\nCaratterizzazioni e note.\nIl teorema di K\u00f6nig afferma che, nei grafi bipartiti, l'accoppiamento massimo \u00e8 uguale come dimensione alla copertura minima dei vertici. Attraverso questo risultato, i problemi della copertura minima dei vertici, del massimo insieme indipendente e della massima biciclica dei vertici per i grafi bipartiti possono essere risolti in tempo polinomiale.\nIl teorema dei matrimoni (o teorema di Hall) fornisce una caratterizzazione per i grafi bipartiti che hanno un accoppiamento perfetto e il teorema di Tutte fornisce una caratterizzazione per i grafi arbitrari.\nUn accoppiamento perfetto \u00e8 un sottografo 1-regolare ricoprente, conosciuto anche come 1-fattore. In generale, un sottografo \"k\"-regolare ricoprente \u00e8 un \"k\"-fattore.\nApplicazioni.\nUna struttura di Kekul\u00e9 di un composto aromatico consiste in un accoppiamento perfetto del suo scheletro di carbonio, che mostra le localizzazioni dei legami doppi della struttura molecolare. queste strutture prendono il nome da Friedrich August Kekul\u00e9 von Stradonitz, il quale dimostr\u00f2 che al benzene (in termini di teoria dei grafi, un ciclo con 6 vertici) pu\u00f2 essere attribuita tale struttura.\nL'indice di Hosoya \u00e8 il numero di accoppiamenti non vuoti pi\u00f9 uno; si usa nelle indagini di chimica computazionale e di chimica matematica sui composti organici."}
{"id": "4880768", "revid": "1543377", "url": "https://it.wikipedia.org/wiki?curid=4880768", "title": "Sluck", "text": "Sluck (; cos\u00ec anche in russo; ) \u00e8 una citt\u00e0 della Bielorussia di abitanti, nella regione di Minsk."}
{"id": "4880770", "revid": "181699", "url": "https://it.wikipedia.org/wiki?curid=4880770", "title": "Empoli Football Club 1983-1984", "text": "Questa voce raccoglie le informazioni riguardanti lEmpoli Football Club nelle competizioni ufficiali della stagione 1983-1984.\nStagione.\nNella stagione 1983-1984 l'Empoli di Vincenzo Guerini neopromosso in Serie B conquista una sofferta salvezza, proprio all'ultima giornata superando (1-0) il Cesena al Castellani. Ha raccolto 35 punti, uno in pi\u00f9 delle retrocesse Palermo e Pistoiese, mentre Cavese e Catanzaro erano gi\u00e0 in Serie C1. Sono state promosse in Serie A l'Atalanta, il Como e la Cremonese. Con 10 reti Gianfranco Cinello \u00e8 stato il miglior realizzatore empolese.\nNella Coppa Italia l'Empoli disputa il quarto girone di qualificazione, che promuove agli ottavi di finale il Cesena e l'Avellino.\nMaglie e sponsor.\nLo sponsor tecnico per la stagione 1983-1984 \u00e8 Adidas, mentre lo sponsor ufficiale \u00e8 Sammontana."}
{"id": "4880776", "revid": "729019", "url": "https://it.wikipedia.org/wiki?curid=4880776", "title": "\u017dlobin", "text": "\u017dlobin (in bielorusso: \u0416\u043b\u043e\u0301\u0431\u0456\u043d; in russo: \u0416\u043b\u043e\u0301\u0431\u0438\u043d) \u00e8 una citt\u00e0 della Bielorussia di 80.200 abitanti, nella voblasc' di Homel'."}
{"id": "4880777", "revid": "110157", "url": "https://it.wikipedia.org/wiki?curid=4880777", "title": "R\u0117\u010dica", "text": "R\u0117\u010dica (in bielorusso: \u0420\u044d\u0447\u044b\u0446\u0430; in russo: \u0420\u0435\u0447\u0438\u0446\u0430) \u00e8 una citt\u00e0 della Bielorussia di 64.731 abitanti, nella voblasc' di Homel'."}
{"id": "4880778", "revid": "63727", "url": "https://it.wikipedia.org/wiki?curid=4880778", "title": "Wanderer W10/II", "text": ""}
{"id": "4880780", "revid": "965985", "url": "https://it.wikipedia.org/wiki?curid=4880780", "title": "Rock and Rave", "text": ""}
{"id": "4880781", "revid": "474175", "url": "https://it.wikipedia.org/wiki?curid=4880781", "title": "Kobryn", "text": "Kobryn (in bielorusso: \u041a\u043e\u0301\u0431\u0440\u044b\u043d; in russo: \u041a\u043e\u0301\u0431\u0440\u0438\u043d; in ucraino: \u041a\u043e\u0431\u0440\u0438\u043d\u044c; in yiddish: \u05e7\u05d0\u05d1\u05e8\u05d9\u05df; in polacco: Kobry\u0144) \u00e8 una citt\u00e0 della Bielorussia di 51.166 abitanti, nella voblasc' di Br\u0117st.\nGeografia.\nKobryn \u00e8 situata lungo le rive del Muchavec, fiume che qui riceve le acque del canale Dnepr-Bug. \u00c8 situata a 50 km ad est di Br\u0117st.\nInfrastrutture e trasporti.\nKobryn \u00e8 un importante snodo del sud-ovest della Bielorussia essendo situata all'intersezione tra la strada M1, la principale autostrada del paese, la strada M10 per Homel' e la strada M12 per la frontiera ucraina."}
{"id": "4880785", "revid": "110157", "url": "https://it.wikipedia.org/wiki?curid=4880785", "title": "Rock 'n' Rave", "text": "Rock 'n' Rave \u00e8 il quarto album discografico del DJ e produttore discografico italiano Benny Benassi, pubblicato nel 2008."}
{"id": "4880786", "revid": "729019", "url": "https://it.wikipedia.org/wiki?curid=4880786", "title": "Universal (etichetta discografica)", "text": "La Universal \u00e8 un'etichetta discografica italiana.\nStoria.\nLa Universal venne fondata come sottoetichetta della Phonotype (come altre case discografiche quali la Bella Record, o la KappaO), di propriet\u00e0 della famiglia Esposito.\nTra i cantanti che incisero per la Universal i pi\u00f9 noti sono sicuramente Bruno Venturini, Enzo Del Forno e Alberto Berri.\nL'etichetta ha partecipato a molte manifestazioni musicali. Tra i vari generi pubblicati, oltre alla musica leggera vi fu soprattutto la canzone napoletana.\nI dischi pubblicati.\nTutte le informazioni riguardanti i dischi, compreso il numero di catalogo e la datazione provengono dai supporti fonografici dell'archivio della Discoteca di Stato italiana."}
{"id": "4880787", "revid": "767487", "url": "https://it.wikipedia.org/wiki?curid=4880787", "title": "A Deal in Real Estate", "text": "A Deal in Real Estate \u00e8 un cortometraggio muto del 1914. Il nome del regista non viene riportato nei credit del film interpretato da Edgar Jones, Louise Huff e Brinsley Shaw.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 24 marzo 1914."}
{"id": "4880788", "revid": "729019", "url": "https://it.wikipedia.org/wiki?curid=4880788", "title": "...Phobia", "text": "...Phobia \u00e8 il terzo album discografico del DJ e produttore discografico italiano Benny Benassi (aka Benassi Bros.), pubblicato nel 2005."}
{"id": "4880789", "revid": "1305772", "url": "https://it.wikipedia.org/wiki?curid=4880789", "title": "Nikopol'", "text": "Nikopol' (, in greco: \u039d\u03b9\u03ba\u03cc\u03c0\u03bf\u03bb\u03b9\u03c2, traslitterato: Nikopolis) \u00e8 una citt\u00e0 di 122.873 abitanti dell'Ucraina, situata nell'oblast' di Dnipropetrovs'k."}
{"id": "4880792", "revid": "1573940", "url": "https://it.wikipedia.org/wiki?curid=4880792", "title": "Cyclosa alba", "text": "Cyclosa alba \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dall'aggettivo latino albus, -a, -um, che significa \"bianco, pallido\", ad indicare il colore di questa specie cha va dal biancastro al giallo pallido\nCaratteristiche.\nL'olotipo femminile e i paratipi rinvenuti sono di dimensioni: cefalotorace lungo 1,06-1,36mm, largo 0,91-1,08mm; opistosoma lungo 2,00-3,07mm, largo 1,27-1,90mm.\nDistribuzione.\nLa specie \u00e8 stata reperita in Giappone: sull'isola di Iriomote nella prefettura di Okinawa; sull'isola di Miyake nella prefettura di Tokyo; a Konpira e Mitoyo-gun nella prefettura di Kagawa.\nTassonomia.\nAl 2013 non sono note sottospecie e dal 2009 non sono stati esaminati nuovi esemplari."}
{"id": "4880794", "revid": "767487", "url": "https://it.wikipedia.org/wiki?curid=4880794", "title": "In the Gambler's Web", "text": "In the Gambler's Web \u00e8 un cortometraggio muto del 1914 diretto e interpretato da Edgar Jones. Gli altri interpreti sono Louise Huff e Brinsley Shaw.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 4 marzo 1914."}
{"id": "4880795", "revid": "657000", "url": "https://it.wikipedia.org/wiki?curid=4880795", "title": "Eisenwald", "text": ""}
{"id": "4880799", "revid": "367445", "url": "https://it.wikipedia.org/wiki?curid=4880799", "title": "Slov&quot;jans'k", "text": "Slov\"jans'k (; , \"Slavjansk\"), \u00e8 una citt\u00e0 ucraina, situata nell'oblast' di Donec'k.\nStoria.\nLa citt\u00e0 fu fondata nel 1645 dallo zar russo Alessio Michajlovi\u010d con la costruzione di una fortezza per fermare le incursioni dei tatari. Successivamente nel 1676 fu costruita la fortezza di Tor, attorno alla quale la cittadina crebbe nei secoli successivi. Slov\"jans'k era conosciuta principalmente per il commercio del sale, che fu un'importante componente dell'industria locale.\nNel 1784 la citt\u00e0 entr\u00f2 a far parte del governatorato di Char'kov, e prese il nome attuale di Slov\"jans'k ( a volte traslitterato come \"Sloviansk\") che significherebbe, letteralmente \"citt\u00e0 del sale\".\nNell'aprile del 1918 entr\u00f2 a far parte della Repubblica Popolare Ucraina.\nNel 1941, durante la seconda guerra mondiale, la citt\u00e0 \u00e8 stata conquistata dai nazisti e poi riconquistata dall'Armata rossa il 6 settembre 1943.\nGuerra nel 2014.\nIl territorio della citt\u00e0 \u00e8 stato sconvolto dalla guerra del Donbass ed ha fatto parte dell'autoproclamata Repubblica Popolare di Donec'k.\nIl 12 aprile 2014 alcuni uomini a volto coperto hanno occupato il municipio, la centrale della polizia e l'ufficio locale dei servizi segreti ucraini, atto definito terroristico dal ministro dell'interno ucraino Arsen Avakov. \nI ribelli sono stati successivamente sconfitti e si sono ritirati verso Donec'k."}
{"id": "4880800", "revid": "287204", "url": "https://it.wikipedia.org/wiki?curid=4880800", "title": "54 Ceti", "text": "54 Ceti \u00e8 la tradizionale nomenclatura di Flamsteed attribuita a una stella bianca di sequenza principale di magnitudine 5,93 situata per\u00f2 nella costellazione dell'Ariete.\n\u00c8 nota anche con le designazioni HR 534, HD 11257 o SAO 92659.\nDista 137 anni luce dal sistema solare.\nOsservazione.\nSi tratta di una stella situata nell'emisfero celeste boreale; grazie alla sua posizione non fortemente boreale, pu\u00f2 essere osservata dalla gran parte delle regioni della Terra, sebbene gli osservatori dell'emisfero nord siano pi\u00f9 avvantaggiati.\nLa sua magnitudine pari a 5,92 fa s\u00ec che possa essere visibile solo difficilmente ad occhio nudo, meglio se con un buon binocolo, per\u00f2 solo sotto un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra ottobre e febbraio; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche ed orbitali.\nL'abbondanza di ferro di 54 Ceti \u00e8 -0,26 (55,0% del Sole).\nEssa orbita intorno al nostro Centro galattico muovendosi con una velocit\u00e0 media di 18,2\u00a0km/s rispetto al Sole, ad una distanza compresa fra i 23.800 e i 40.500 anni luce dal centro della Galassia.\nLa sua velocit\u00e0 radiale positiva ci suggerisce che si sta allontanando dal nostro sistema solare: Essa raggiunse la minima distanza da noi 1,3 milioni di anni fa, quando brillava di magnitudine 5,48 e distava 112 anni luce.\nSi ritiene che possa essere una stella binaria e presenta delle linee di assorbimento assottigliate, da cui la lettera s nella classe spettrale. Si tratta anche di una sospetta stella variabile non ben specificata, con magnitudine che varia tra 5,93 e 5,97\nSi sospetta che possa essere un membro della Associazione stellare dell'Orsa Maggiore, che ha un'et\u00e0 di circa 500\u00a0\u00b1\u00a0100 milioni di anni.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare avvenne il 4 marzo 2014"}
{"id": "4880804", "revid": "380453", "url": "https://it.wikipedia.org/wiki?curid=4880804", "title": "Laurie Gonz\u00e1lez", "text": "Gioca nel ruolo di libero nelle Gigantes de Carolina.\nCarriera.\nLa carriera Laurie Gonz\u00e1lez inizia quando entra a far parte della squadra della University at Albany, SUNY, con la quale prende parte alla NCAA Division I dal 2008 al 2011.\nTerminata la carriera universitaria, dopo una stagione di inattivit\u00e0, firma il suo primo contratto professionistico per il campionato 2013 con le Valencianas de Juncos, nella Liga Superior portoricana; nell'estate del 2013 debutta nella nazionale portoricana vincendo la medaglia di bronzo al campionato nordamericano.\nNella stagione 2016 firma per le Gigantes de Carolina."}
{"id": "4880806", "revid": "92723", "url": "https://it.wikipedia.org/wiki?curid=4880806", "title": "Pavlohrad", "text": "Pavlohrad () \u00e8 una citt\u00e0 di 106.504 abitanti dell'Ucraina, situata nell'oblast' di Dnipropetrovs'k. Vi \u00e8 nata la pilota automobilistica Elena Lana."}
{"id": "4880811", "revid": "92723", "url": "https://it.wikipedia.org/wiki?curid=4880811", "title": "Kostjantynivka", "text": "Kostjantynivka (; ) \u00e8 una citt\u00e0 di 79.070 abitanti dell'Ucraina, situata nell'oblast' di Donec'k."}
{"id": "4880817", "revid": "92723", "url": "https://it.wikipedia.org/wiki?curid=4880817", "title": "Oleksandrija", "text": "Oleksandrija (, ) \u00e8 una citt\u00e0 di 82.181 abitanti dell'Ucraina, situata nell'oblast' di Kirovohrad."}
{"id": "4880819", "revid": "648716", "url": "https://it.wikipedia.org/wiki?curid=4880819", "title": "Wanderer W20", "text": "La Wanderer W20 (per esteso \"Wanderer 8/40 PS Typ W20\") \u00e8 stata un'autovettura di fascia medio-alta prodotta dalla Casa tedesca Wanderer dal 1932 al 1933.\nCaratteristiche.\nChiamata a rappresentare nuovamente il marchio di Chemnitz nella fascia di mercato dei modelli intorno ai 2 litri di cilindrata, la \"W20\" and\u00f2 a sostituire il modello Wanderer W10/II, ormai non pi\u00f9 in listino gi\u00e0 dalla fine del 1929. La \"W20\" fu uno di quei modelli della Wanderer alla cui progettazione partecip\u00f2 anche il grande Ferdinand Porsche: la Casa di Chemnitz fu infatti il primo grande cliente del geniale progettista boemo dopo l'apertura, da parte di quest'ultimo, dell'attivit\u00e0 in proprio che quindici anni dopo evolver\u00e0 nell'omonima Casa di auto sportive.\nLa \"W20\" nacque sullo stesso telaio a longheroni e traverse in acciaio gi\u00e0 utilizzato nei modelli W15 e W17: da questi vennero riprese le soluzioni relative alle sospensioni, del tipo ad assale rigido con molle a balestra, ed all'impianto frenante a quattro tamburi con comando meccanico.\nIl motore derivava dall'unit\u00e0 da 1.7 litri montata sulla \"W17\", della quale venne per\u00f2 aumentata la misura dell'alesaggio, portata da 65 a 70 mm, mentre la misura della corsa rimase invariata ad 85 mm, il tutto per una cilindrata complessiva di 1950 cm\u00b3. La distribuzione era del tipo a valvole in testa con asse a camme laterale. Con una potenza massima di 40 CV, la vettura raggiungeva una velocit\u00e0 massima di 95 km/h.\nDisponibile nelle carrozzerie limousine e cabriolet a 2 porte, la \"W20\" fu prodotta per solo un anno, fino al 1933 (come peraltro anche la \"W17\") e fu sostituita dalla W22."}
{"id": "4880821", "revid": "122465130", "url": "https://it.wikipedia.org/wiki?curid=4880821", "title": "Fiaticorti", "text": "Il Fiaticorti Film Festival \u00e8 un festival cinematografico internazionale per cortometraggi, aperto a tutte le opere entro i 20 minuti prodotte dal 1\u00ba gennaio dell'anno precedente all'edizione in corso. Esso si svolge a Istrana e costituisce una delle pi\u00f9 longeve manifestazioni dedicate al cortometraggio del Veneto.\nIl festival nel tempo ha acquisito pregio grazie all'approccio critico che il festival propone nella sua rassegna. I cortometraggi selezionati vengono infatti analizzati da esperti e sono oggetto di discussione tra il pubblico.\nL'identit\u00e0 del festival ricorda il cineforum degli anni Settanta, fedele alla volont\u00e0 di trasmettere la cultura e la passione per i cortometraggi, scegliendo di non affiancare eventi collaterali di diverso genere.\n\u00c8 una manifestazione voluta, organizzata e pensata da un gruppo di giovani under 30, che si distingue tuttavia per la longevit\u00e0: fiaticorti \u00e8 infatti il primo festival di cortometraggi della provincia di Treviso, tra i pi\u00f9 vecchi del Veneto \u2013 nato in concomitanza con Circuito Off -, ed anche a livello nazionale.\nStoria del festival.\nL'inizio. Dal 2000 al 2010.\nfiaticorti vede la luce nel 2000 per volont\u00e0 di un gruppo di ragazzi appartenenti al Progetto Giovani del Comune di Istrana (Treviso). L'anno di nascita della manifestazione non \u00e8 casuale: nei primi anni del secondo millennio inizia la diffusione della telecamera digitale, innovativa perch\u00e9 permette di creare e montare video in casa, ma si va anche verso l'inesorabile declino delle cassette VHS, come testimoniano alcuni corti arrivati in questo formato durante l'edizione inaugurale del festival. \nIl nome scelto per la manifestazione si riconduce a due spiegazioni: da un lato 'fiato corto' \u00e8 l'effetto di uno sforzo fisico di breve durata (come sono brevi i corti), dall'altro, un film di durata massima 20 minuti pu\u00f2 trasmettere allo spettatore emozioni forti, lasciandolo 'col fiato corto'.\nAlla prima edizione partecipano ventisette lavori, provenienti da tutta Italia, numero destinato a crescere in modo progressivo ma rapido: nell'arco di quattro anni si raggiungono i 150 lavori in concorso. Con l'aumentare della quantit\u00e0 dei corti in concorso cresce anche la qualit\u00e0 (grazie anche al costante sviluppo della tecnologia) e, di conseguenza, l'interesse che questo nascente linguaggio attira.\nInizialmente fiaticorti era condensato in un'unica serata, quella delle premiazioni; dalla quarta edizione, invece, il format si arricchisce, portando la rassegna a svilupparsi nel corso di quattro tappe durante le quali vengono proposti i migliori lavori in corso.\nNel 2006 viene introdotta la sezione FiatiVeneti, per premiare i cortometraggi di autori veneti.\nNel 2010, anno del decennale, si inaugura presso il Centro Giovani di Istrana l'archivio fiaticorti, una raccolta degli oltre mille lavori che negli anni hanno partecipato al festival.\nDal 2011 ad oggi.\nDall'edizione del 2011 Gianni Billio lascia la direzione artistica del festival a favore di Bartolo Ayroldi Sagarriga, vincitore nel 2010 con il cortometraggio \"oltre, lo sguardo\" il premio per il miglior cortometraggio veneto.\nDall'edizione del 2011 il festival ha sempre pi\u00f9 ampliato l'offerta delle manifestazioni proposte, consolidando il format oggi conosciuto della rassegna dei corti in gara. Nel 2015 le opere iscritte alla XVI edizione del concorso sono pi\u00f9 di 3.500, provenienti da 52 diversi Paesi del mondo.\nSezioni del festival.\nFiaticorti.\nCostituisce la sezione principale del concorso, \u00e8 aperta a tutti cortometraggi con una durata di massimo 20 minuti, girati a partire dal 1\u00ba gennaio dell'anno precedente l'edizione del festival. La sezione \u00e8 a tema libero.\nFiatiComici (dal 2011 al 2016 - dal 2018 ad oggi).\nCostituisce il concorso dedicato a cortometraggi di genere comico, demenziale o satirico. i cortometraggi dovranno avere durata massima di 20 minuti ed essere stati girati a partire dal 1\u00ba gennaio dell'anno precedente l'edizione del festival.\nFiatiVeneti.\nSi tratta di una sezione speciale, promossa dalla ProLoco di Istrana, che comprende tutti i cortometraggi partecipanti alle sezioni di gara girati sul territorio Veneto o da un autore Veneto.\nSezione speciale ADMOR ADOCES.\nPer l'edizione 2014 l'ADMOR ADOCES promuove presso Fiaticorti un premio per un cortometraggio sul tema della donazione del midollo osseo.\nPremi.\n\"Nel 2014\"\n\"Dal 2017\"\nDal 2011 il premio consiste di una scultura in cristallo creata appositamente per il festival dall'artista del cristallo Marco Varisco.\nDirezione del festival ed organizzazione.\nDirettore artistico\nDirezione\nVincitori e giuria.\nEdizione XX - 2019.\nGiuria:\nEdizione XIX - 2018.\nGiuria:\nEdizione XVIII - 2017.\nGiuria:\nEdizione XVII - 2016.\nGiuria:\nEdizione XVI - 2015.\nGiuria:\nEdizione XV - 2014.\nGiuria:\nEdizione XIV - 2013.\nmenzione speciale della giuria per la fotografia a Alessandro Lanciato per la fotografia di Emilio di Angelo Cretella\nGiuria:\nEdizione XIII - 2012.\nmenzione speciale della giuria per la sceneggiatura a Edoardo Leo per la sceneggiatura di L'acqua e la pazienza di Edoardo Leo\nGiuria:\nEdizione XII - 2011.\nGiuria:"}
{"id": "4880822", "revid": "287204", "url": "https://it.wikipedia.org/wiki?curid=4880822", "title": "Panzer General II", "text": "Panzer General II \u00e8 un videogioco di strategia a turni su mappa esagonale, sequel di \"Panzer General\", basato sulla tattica militare, ambientato nella seconda guerra mondiale, con uno scenario introduttivo ambientato durante la guerra civile spagnola, sviluppato da Strategic Simulations e distribuito nell'anno 1997.\nModalit\u00e0 di gioco.\nImpersonando un generale della Wehrmacht \u00e8 possibile ripercorrere tutte le principali battaglie della seconda guerra mondiale e, a seconda dei successi o degli insuccessi, progredire fino ad arrivare all'ipotetica invasione degli Stati Uniti.\nImpersonando un generale dell'United States Army si ripercorrono le battaglie che coinvolgono gli Stati Uniti fino all'occupazione della Germania ed un ipotetico scontro con l'Unione Sovietica.\nImpersonando un generale delle British Army si ripercorrono le battaglie che coinvolgono il Regno Unito nella campagna del Nordafrica e nel fronte occidentale fino alla fine della guerra.\nImpersonando un generale dell'Armata Rossa si ripercorrono le battaglie fronte orientale fino alla sconfitta della Germania ed un ipotetico scontro con gli Stati Uniti.\n\"Panzer General II\" \u00e8 giocabile sia in modalit\u00e0 \"scenario\", con alcuni teatri aggiunti rispetto al predecessore, come la citata guerra civile spagnola con la battaglia di Guadalajara, o la guerra d'inverno con la battaglia di Suomussalmi, basati su eventi reali o fittizi, avvenuti durante la seconda guerra mondiale, che in modalit\u00e0 \"campagna\", in 5 differenti campagne.\nA differenza del precedente sono presenti scenari e campagne che sono giocabili anche da parte Alleata."}
{"id": "4880832", "revid": "228587", "url": "https://it.wikipedia.org/wiki?curid=4880832", "title": "Charlie Brown (disambigua)", "text": ""}
{"id": "4880833", "revid": "767487", "url": "https://it.wikipedia.org/wiki?curid=4880833", "title": "The Attorney's Decision", "text": "The Attorney's Decision \u00e8 un cortometraggio muto del 1914. Il nome del regista non viene riportato nei credit del film che \u00e8 interpretato da Harry Myers, Rosemary Theby e Brinsley Shaw.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 26 agosto 1914."}
{"id": "4880842", "revid": "767487", "url": "https://it.wikipedia.org/wiki?curid=4880842", "title": "Madam Coquette", "text": "Madam Coquette \u00e8 un cortometraggio muto del 1914. Il nome del regista non appare nei credit del film interpretato da Brinsley Shaw e da Rosemary Theby.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 14 maggio 1914."}
{"id": "4880843", "revid": "110157", "url": "https://it.wikipedia.org/wiki?curid=4880843", "title": "L'esperienza meridionalistica di Ottieri", "text": "L'esperienza meridionalistica di Ottieri \u00e8 un saggio letterario di Giuseppe Iadanza edito da Bulzoni nel 1976 e focalizzato sull'opera \"Donnarumma all'assalto\" di Ottiero Ottieri (Milano, 1959). Il saggio, con prefazione di Geno Pampaloni, parte dall'analisi di questo libro per indagare sulla complessit\u00e0 e sulle prospettive aperte dal nuovo rapporto tra letteratura industriale e realt\u00e0 meridionale.\nStruttura e contenuti.\nAlla prefazione del critico letterario fa seguito un'introduzione dell'autore, nella quale si d\u00e0 conto delle finalit\u00e0 del saggio e dei termini generali del problema. Segue una lettura critica del romanzo-diario di Ottieri esaminato capitolo per capitolo. La seconda parte del saggio presenta un panorama storico della questione meridionale accompagnato da un'ampia bibliografia ragionata, che rivolge una particolare attenzione ai rapporti tra meridionalismo, industria e letteratura.\nCome prospettiva di fondo, emerge il radicale mutamento delle problematiche aziendali, nell'impatto con la peculiare e difficile realt\u00e0 del nostro Mezzogiorno. Qui infatti la conflittualit\u00e0 non sembra derivare tanto dal rapporto (pi\u00f9 o meno alienante) uomo-macchina, quanto da quello (esistenziale) lavoro-non lavoro. Oltre a proporre una lettura \u00abpolitica\u00bb del \"Donnarumma\", questo saggio rimarca anche la sensibilit\u00e0 umana e il travaglio del sociologo narratore, incaricato da Adriano Olivetti di selezionare il personale di una modernissima azienda, addirittura con vista sul mare, sorta a Pozzuoli negli anni Cinquanta. Intorno alla fabbrica-miraggio c'\u00e8 l'entroterra, pi\u00f9 popoloso di una provincia cinese. Di fronte alle quarantamila disperate domande di lavoro, il compito si rivela subito assurdo nella sua drammaticit\u00e0.\nPer meglio evidenziare l'aspetto umano, nella lettura di Iadanza le pagine del diario di Ottieri sono raggruppate sotto titoli tratti dallo stesso testo Cos\u00ec l'espressione del testo di Ottieri \u00abNon voglio affogare nella questione meridionale\u00bb diventa il titolo del primo capitolo del saggio; \u00abUn mazzo di destini\u00bb, quello del secondo; e cos\u00ec via di seguito, fino all'ultimo capitolo di questa prima parte dell'opera, che ha per titolo: \u00abNon si poteva vivere a Santa Maria per sempre?\u00bb. Che \u00e8 poi la conclusione nostalgica e commossa di Ottieri.\nBibliografia.\nQuesto saggio di Giuseppe Iadanza \u00e8 citato nelle bibliografie delle seguenti e di altre opere :"}
{"id": "4880844", "revid": "599013", "url": "https://it.wikipedia.org/wiki?curid=4880844", "title": "Wildflower (Sheryl Crow)", "text": "Wildflower \u00e8 il quinto album discografico in studio della cantautrice statunitense Sheryl Crow, pubblicato nel settembre 2005."}
{"id": "4880846", "revid": "767487", "url": "https://it.wikipedia.org/wiki?curid=4880846", "title": "A Chance in Life", "text": "A Chance in Life \u00e8 un cortometraggio muto del 1914 scritto, diretto e interpretato da Edgar Jones.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 17 aprile 1914."}
{"id": "4880851", "revid": "481666", "url": "https://it.wikipedia.org/wiki?curid=4880851", "title": "E.M. Jones", "text": ""}
{"id": "4880852", "revid": "767487", "url": "https://it.wikipedia.org/wiki?curid=4880852", "title": "The Album (Mauro Picotto)", "text": "The Album \u00e8 un album del dj producer italiano Mauro Picotto pubblicato nel 2000, ed \u00e8 composto da una raccolta di 19 brani divisi in due cd."}
{"id": "4880853", "revid": "1924342", "url": "https://it.wikipedia.org/wiki?curid=4880853", "title": "100 Miles from Memphis", "text": "100 Miles from Memphis \u00e8 il settimo album in studio della musicista statunitense Sheryl Crow, pubblicato il 20 luglio 2010."}
{"id": "4880854", "revid": "1442080", "url": "https://it.wikipedia.org/wiki?curid=4880854", "title": "Philipp von Klett", "text": "\u00c8 considerato il precursore della scuola tedesca di composizione di problemi. Fu tra i primi a sottolineare l'importanza degli aspetti logici della soluzione: ogni mossa va considerata come un anello di una catena logica (\"Nexus der Z\u00fcge\"), che culmina nello scacco matto.\nMolti suoi problemi hanno svolgimenti complessi basati sullo zugzwang e sono noti per la notevole difficolt\u00e0 di soluzione. Il suo contemporaneo Adolf Bayersdorfer lo chiam\u00f2 \u00ab il Bach dell'arte del problema \u00bb. Raccolse 112 suoi problemi in due, tre e pi\u00f9 mosse nel libro \"Philipp Klett's Schachprobleme, Mit einer Einf\u00fcrung in die Theorie der Schachproblems\" (Lipsia, 1878).\nEra un ufficiale di carriera dell'esercito del regno di W\u00fcrttemberg e raggiunse il grado di Capitano. Dal 1870 al 1874 fu comandante dell'Accademia Militare di Ludwigsburg (\"Ludwigsburg Kriegschule\"). Fu anche un funzionario del Ministero della Guerra del regno di W\u00fcrttemberg.\nPer il servizio reso al paese, nel 1880 gli fu assegnata l'onorificenza della Croce d'onore della corona del W\u00fcrttemberg.\nDue suoi problemi:"}
{"id": "4880858", "revid": "1924342", "url": "https://it.wikipedia.org/wiki?curid=4880858", "title": "Feels like Home (Sheryl Crow)", "text": "Feels like Home \u00e8 l'ottavo album discografico in studio della musicista statunitense Sheryl Crow, pubblicato nel 2013."}
{"id": "4880865", "revid": "767487", "url": "https://it.wikipedia.org/wiki?curid=4880865", "title": "Giulio Cesare Gonzaga di Palazzolo", "text": "Biografia.\nEra figlio del marchese Claudio I Gonzaga della linea cadetta dei \u201cGonzaga di Palazzolo\u201d e di Elena Aliprandi, vedova di Rodolfo Gonzaga, marchese di Castel Goffredo e Castiglione.\nFu il quinto marchese di Palazzolo dal 1630.\nDiscendenza.\nGiulio Cesare spos\u00f2 nel 1642 Polissena Rossi (?-1657) ed ebbero cinque figli:"}
{"id": "4880866", "revid": "110157", "url": "https://it.wikipedia.org/wiki?curid=4880866", "title": "White Crosses", "text": "White Crosses \u00e8 il quinto album discografico in studio del gruppo musicale statunitense Against Me!, pubblicato nel 2010."}
{"id": "4880868", "revid": "633110", "url": "https://it.wikipedia.org/wiki?curid=4880868", "title": "HMS Inflexible (1907)", "text": "La HMS \"Inflexible\" fu un incrociatore da battaglia della Royal Navy, appartenente alla classe Invincible. Prest\u00f2 servizio nella prima guerra mondiale partecipando alla battaglia delle Falkland, alle operazioni navali nei Dardanelli e alla battaglia dello Jutland; radiata per obsolescenza il 31 marzo 1920, fu avviata alla demolizione nel 1922.\nStoria.\nPrima guerra mondiale.\nVenne varata il 26 giugno 1907 ed entr\u00f2 in servizio nel 1908, nel periodo antecedente la prima guerra mondiale. Partecip\u00f2 all'inseguimento della SMS Goeben e della SMS Breslau all'inizio delle ostilit\u00e0.\nNel 1915 venne inviata nei Dardanelli per partecipare al tentativo alleato di eliminare l'impero Ottomano dalla guerra. Venne usata per la parte iniziale delle operazioni navali della campagna dei Dardanelli, tra le navi da battaglie britanniche della battaglia decisiva del 18 marzo 1915, dove, alle 4 del mattino, urt\u00f2 una mina appartenente ad una linea difensiva posata il giorno prima da un posamine turco, il \"Nusret\", a protezione della baia di Eren K\u00f6y: l'ordigno provoc\u00f2 un vasto squarcio sul lato di dritta a prua, allagando il locale lanciasiluri dove 39 uomini annegarono; a dispetto delle 1.600 tonnellate di acqua imbarcata, tuttavia, l'unit\u00e0 riusc\u00ec a ritirarsi e venne portata ad incagliarsi lungo la costa dell'isola Tenedos. Dopo alcune riparazioni d'emergenza l'unit\u00e0 fu trasferita a Malta, tornando poi in servizio ai primi di giugno quando rientr\u00f2 nel Regno Unito."}
{"id": "4880869", "revid": "85053", "url": "https://it.wikipedia.org/wiki?curid=4880869", "title": "HMS Inflexible (1908)", "text": ""}
{"id": "4880877", "revid": "718859", "url": "https://it.wikipedia.org/wiki?curid=4880877", "title": "Transgender Dysphoria Blues", "text": "Transgender Dysphoria Blues \u00e8 il sesto album discografico in studio del gruppo musicale statunitense Against Me!, pubblicato nel gennaio 2014."}
{"id": "4880881", "revid": "965985", "url": "https://it.wikipedia.org/wiki?curid=4880881", "title": "Tom Gabel", "text": ""}
{"id": "4880890", "revid": "228587", "url": "https://it.wikipedia.org/wiki?curid=4880890", "title": "Abbad ibn Ziyad", "text": "Mu\u02bf\u0101wiya lo nomin\u00f2 Governatore del Sijist\u0101n e \u02bfAbb\u0101d riusc\u00ec in tale veste a conquistare Qandah\u0101r.\nNel 680-1 fu sostituito dal cugino Yazid ibn Mu'awiya, da poco succeduto al padre Mu\u02bf\u0101wiya, ma il 18 agosto 684 partecip\u00f2 con posizioni di comando alla battaglia di Marj Rahit, in cui le sorti furono favorevoli alla sua parte."}
{"id": "4880891", "revid": "1543377", "url": "https://it.wikipedia.org/wiki?curid=4880891", "title": "Laura Jane Grace", "text": "\u00c8 conosciuta soprattutto come fondatrice, vocalist e chitarrista del gruppo punk rock Against Me! e per aver fatto coming out come donna transgender nel 2012. \nIniziato come un lavoro solista nel 1997, Against Me! si \u00e8 espanso in un quartetto portando alla realizzazione di sette album studio. Grace ha inoltre rilasciato un EP da solista, \"Heart Burns\" nel 2008.\nBiografia.\nInfanzia ed esordi.\nGrace nasce a Fort Benning, Georgia ed \u00e8 la figlia maggiore del Maggiore Thomas Gabel e Bonnie Gabel. Grace ha un fratello pi\u00f9 giovane di cinque anni di nome Mark. \nLa famiglia si trasfer\u00ec spesso da una base militare all'altra (il padre era un Maggiore delle esercito americano). Ed \u00e8 proprio in una base NATO in Italia che all'et\u00e0 di 8 anni Grace compr\u00f2 la sua prima chitarra e prese lezioni da un ufficiale dell'esercito di stanza nella stessa base. Grace sente i primi sentimenti di disforia di genere fin da piccola, riferendosi a questi come i suo \"piu vecchi ricordi\".\nI genitori di Grace divorziarono quando lei aveva 12 anni. In seguito, con la madre, si trasfer\u00ec a Naples (Florida) per vivere con la nonna materna. In questo periodo Grace si sentiva molto depressa, ricordandolo come \"un periodo di estrema disforia per il non voler essere uomo\". Grace aveva costantemente problemi con fenomeni di bullismo a scuola e gia' all'eta' di 13 anni sperimentava seriamente droghe e alcool come marijuana, LSD e cocaina. A 14 anni viene arrestata per possesso di marjiuana e continu\u00f2 a combattere con la dipendenza per anni.\nNel periodo delle superiori Grace diventa una fan del punk rock, attratta dal nichilismo e dal pensiero anarchia del genere. A 13 anni suonava il basso nella sua prima band formata da membri del suo gruppo ecclesiastico: la loro prima esibizione fu in chiesa ad un talent show dove suonarono cover dei Nirvana e dei Pearl Jam.\nDal 1994 al 1996 Grace suon\u00f2 il basso in una band chiamata \"The Adversaries\", senza un componente fisso alla batteria, e con i quali suonarono in bar. La rottura di questo gruppo port\u00f2 Grace a pubblicare nel dicembre del 1996 il primo demo degli Against Me!.\n1997\u20132005: Fomare gli Against Me! e primo matrimonio.\nNel 1997, all'et\u00e0 di 17 anni Grace abbandona la scuola e comincia a scrivere canzoni, chiamando il progetto musicale Against Me!. Si trasferi' a Gainesville (Florida) a 18 anni dove cominci\u00f2 ad esibirsi come Against Me! da solista con la chitarra acustica o con il suo amico Kevin Mahon che l'accompagniava alle percussioni.\nNel 2000 Grace si sposa, matrimonio che finir\u00e0 quattro anni dopo, lei dir\u00e0 pi\u00f9 tardi: \"avevo 20 anni ed ero ingenua, non avrei dovuto sposarmi cos\u00ec giovane\". Dopo qualche primo EP, Against Me! diventa una vera band formata da Grace, Bowman, Dustin Friedkin al basso e Warren Oakes alla batteria.\nIl loro primo album \"Against Me! Is Reinventing Axl Rose\", viene pubblicato nel 2002 da una casa discografica indipendente locale chiamata No Idea Records. Sostituto Friedkin al basso con Andrew Seward la band firma con la Fat Wreck Chords che produrr\u00e0 nel 2003 \"Against Me! as the Eternal Cowboy\" e nel 2005 \"Searching for a Former Clarity\". Quest'ultimo album \u00e8 il primo della band a vendere pi\u00f9 di 65000 copie e finire nella Billboard 200 arrivando alla posizione 114. .\nMentre la band guadagnava popolarit\u00e0, Grace si sentiva alienata dalla scena punk che era dominata da uomini. Lo stress del tour, unito al divorzio all'et\u00e0 di 24 anni contribuirono ad aumentare il suo disagio e la sua dipendenza da droghe e alcool. Per risollevarsi da depressione e stress, Grace soggiorn\u00f2 18 mesi in hotel nella periferia di Gainesville mentre scriveva il prossimo album degli Against Me!\n2006\u201311: Secondo matrimonio, successo e \"Heart Burns\".\nNel dicembre 2005, Against Me! firma con Sire Records, una filiale della Warner Music Group.\nMentre \u00e8 in tour nel Marzo 2006 Grace incontra Heather Hannoura, che si occupa di design e merchandising per gli Alkaline Trio. I due trascorsero l'estate insieme nel Warped Tour, cominciarono a vivere insieme e infine nel dicembre del 2007 si sposarono dopo un fidanzamento di un anno.. In questo periodo Grace si era fermamente impegnata a vivere come un uomo sostenendo che la disforia di genere non era completamente travolgente e che la loro relazione occupava completamente i suoi pensieri. Nel 2006 Grace diventa in oltre vegana.\nIl primo album con una casa discografica di successo fu New Wave del 2007 e port\u00f2 la band al successo: debutt\u00f2 alla 57\u00aa posizione sul \"Billboard\" 200. La canzone \"The Ocean\" fa il primo riferimento diretto al disturbo dell'identit\u00e0 di genere di Grace con il testo che dice: \"Se avessi potuto scegliere, sarei nata donna / mia madre ona volta mi ha detto che mi avrebbe chiamato Laura / sarei cresciuta forte e bella come lei / un giorno avrei trovato un uomo onesto di cui fare mio marito\"..\nL'EP solista di Grace, \"Heart Burns\", viene rilasciato nell'ottobre del 2008. L'uscita del EP coincide con le elezioni del Presidente degli Stati Uniti, e le canzoni contenute nel disco parlano di politica ed economia nel paese criticando il candidato John McCain e il processo all'attivista ambientalista Eric McDavid.\nNell'ottobre 2009 Grace e Hannoura hanno una figlia di nome Evelyn, ma in questo periodo il disturbo dell'identit\u00e0 di genere di Grace torna a farsi sentire di nuovo molto forte ma dato l'avvenimento della nascita della figlia non ci furono conseguenze immediate. Nel 2010 il quinto album degli Against Me! viene pubblicato ed \u00e8 il loro pi\u00f9 grande successo arrivando alla posizione 34 sul \"Billboard\" 200. Dopo la pubblicazione Grace cominci\u00f2 a viaggiare da sola per scrivere, vivendo in hotels vestita da donna e scrivendo un album intitolato \"Transgender Dysphoria Blues\", che parla di una prostituta transessuale\nNel 2011 Grace compro' un ufficio postale abbandonato a Elkton (Florida), convertendolo in uno studio di registratione che venne chiamato Total Treble e lancio una etichetta discografica parallela per le future produzioni degli Against Me!, Total Treble Music. Il primo album registrato nello studio fu Cheap Girls' \"Giant Orange\" (2012), che segn\u00f2 inoltre la prima esperienza di Grace come produttrice musicale.\n2012\u2013presente.\nNella primavera del 2012 Grace si esib\u00ec nel Revival Tour con Chuck Ragan e Cory Branan.\nNel 2013 ha collaborato con Joan Jett, co-scrivendo la canzone \"Soulmates to Strangers\" contenuta nell'album Unvarnished.\nNel 2014, per AOL, ha prodotto un documentario, dal titolo \"True Trans with Laura Jane Grace\", che racconta la sua esperienza e quella di altri membri della comunit\u00e0 trans* statunitense. Il documentario \u00e8 stato nominato per un Emmy Award.\nVita privata.\nTransizione.\nGrace dichiar\u00f2 pubblicamente di essere transgender nel maggio del 2012, annunciando il suo piano di cominciare la transizione. \u00c8 stata ispirata a liberarsi del segreto da una fan transgender degli Against Me! e cos\u00ec a febbraio inform\u00f2 tutta la band prima di dirlo pubblicamente.\nIn quel momento Grace disse di stare valutando impianti di seno e chirurgia facciale ma di essere abbastanza apprensiva riguardo ad eventuali operazioni a carotide e genitali in quanto la spaventano gli interventi chirurgici. Nel 2012 in un'intervista a Rolling Stone ha dichiarato che avrebbe vissuto per almeno un anno come una donna e che sarebbe andata da uno psicologo prima di optare per un'operazione per il cambio di sesso. Nel 2015 Grace ha dichiarato: \"penso sia perfettamente valido per una persona trans non affrontare mai l'operazione di cambio sesso\".\nLa cantante ora si fa chiamare Laura Jane Grace. \"Laura\" \u00e8 il nome che sua madre le avrebbe dato se fosse nata donna, \"Jane\" \u00e8 stato scelto semplicemente perch\u00e9 a lei piace e \"Grace\" \u00e8 il nome da nubile della madre. Grace e sua moglie stanno andando a processo per il divorzio e sono separate dal 2013. Grace pensa di continuare a suonare con gli Against Me! dicendo: \"per quanto feroce la nostra band fosse nel passato, immaginami alta 1.89 con i tacchi che urlo in faccia a qualcuno\".\nNel maggio 2012, a San Diego, Grace ha suonato con gli Against Me!, usando per la prima volta il suo nuovo nome."}
{"id": "4880896", "revid": "729019", "url": "https://it.wikipedia.org/wiki?curid=4880896", "title": "Stacy Carter", "text": "Carriera nel wrestling.\nWorld Wrestling Federation (1999\u20132001).\nStacy Carter appar\u00ec per la prima volta nel programma di punta della World Wrestling Federation, \"Raw is War\", nell'agosto del 1999. Fece il suo debutto con il ring name di Miss Kitty, un'assistente di Debra, nominata da Jeff Jarrett, di cui Debra faceva la manager. La collaborazione si concluse quando Jarrett abbandon\u00f2 la federazione dopo aver perso l'Intercontinental Championship contro Chyna a \"No Mercy\". Successivamente, la Carter inizi\u00f2 a ricoprire il ruolo di manager di Chyna, vestendosi con degli abiti molto simili a quelli della lottatrice e indossando una parrucca nera.\nAd \"Armageddon\", nel dicembre 1999, Miss Kitty vinse il WWF Women's Championship in un \"Four Corners Evening Gown Pool match\", sconfiggendo l'allora campionessa Ivory, Jacqueline e Barbara \"BB\" Bush spogliandole dei loro abiti. Dopo l'incontro, la Carter mostr\u00f2 il suo seno alla folla per festeggiare. Questo fu il primo caso di nudit\u00e0 intenzionale nella WWF. La sera seguente, prima di difendere con successo il titolo femminile in un \"Chocolate Pudding Match\", annunci\u00f2 che avrebbe cambiato il suo ring name in The Kat. La wrestler apparse poi alla \"Royal Rumble\" durante il \"Miss Royal Rumble Swimsuit Contest\", vinto da Mae Young. Perse il titolo il 31 gennaio del 2000 nell'edizione di \"Raw\" contro Hervina (che in realt\u00e0 era Harvey Wippleman).\nThe Kat feud\u00f2 poi con Terri Runnels. A \"WrestleMania 2000\", Terri (accompagnata da The Fabulous Moolah) sconfisse The Kat (con Mae Young) in un catfight. Val Venis era l'arbitro speciale, ma durante l'incontro venne distratto dalla Young e decret\u00f2 erroneamente la Runnels vincitrice dell'incontro. La faida continu\u00f2 con una sfida a braccio di ferro durante l'edizione di quell'anno di \"Insurrextion\", vinta dalla Carter. Le due donne proseguirono con la loro rivalit\u00e0 per tutta l'estate, spesso in Tag Team Match misti. Nel giugno del 2000, The Kat cerc\u00f2 di riconquistare il titolo femminile partecipando ad una Battle Royal per diventare la contendente numero uno per la cintura, ma fu eliminata dalla rivale Terri. La faida riemerse in una match a \"SummerSlam\", vinto da The Kat.\nAll'inizio del 2001, The Kat venne coinvolta in una nuova storyline con la \"stable\" Right to Censor. A \"No Way Out\", Jerry Lawler, che rappresentava The Kat, perse un match contro Steven Richards, il capo della stable, dopo che The Kat colp\u00ec erroneamente Lawler con la cintura femminile. A causa della sconfitta di Lawler, The Kat fu costretta ad entrare a far parte dell'alleanza avversaria. Il 27 febbraio 2001, per\u00f2, la Carter venne rilasciata dal WWF nel bel mezzo della trama. Di conseguenza, anche suo marito Jerry Lawler lasci\u00f2 la federazione. Secondo quest'ultimo, The Kat era stata rilasciata dal WWF perch\u00e9 Vince McMahon decise di porre fine alla storyline con i Right to Censor. Altri addetti ai lavori citano l'atteggiamento negativo della Carter dietro le quinte come motivo del suo licenziamento.\nCircuiti indipendenti (2001, 2010).\nDopo che Carter e Lawler lasciarono la World Wrestling Federation, iniziarono a militare nel wrestling indipendente. Firmarono anche con la Tri-Star Productions e lavorarono nella Memphis Championship Wrestling (MCW). A met\u00e0 dell'anno, per\u00f2, i due si separarono e Lawler rientr\u00f2 a far parte della WWF, senza la Carter.\nCarter ha fatto il suo debutto nella Tri-State Wrestling Alliance (TWA) il 5 giugno 2010 all'evento TWA Homecoming a Plymouth Meeting, in Pennsylvania, dove ha collaborato con Demolition (Ax e Smash) in uno sforzo vincente sconfiggendo Sheeta e The Nigerian Nightmares (Maifu e Saifu) in un match a squadre di 6 persone. La Carter ha poi fatto il suo debutto a Stranglehold Wrestling (SHW) il 26 agosto 2010 durante il Stranglehold Devils Playground Tour a Oshawa, Ontario, Canada, dove ha gareggiato in un match di Arm-Wrestling contro Pissed Pete in un no-contest. Pi\u00f9 tardi, Carter ha accompagnato Sinn Bohdi sul ring dove ha gareggiato contro George Terzis.\nVita privata.\nJerry Lawler e Stacy Carter si sposarono nel settembre del 2000. Mentre stavano insieme, l'ex lottatrice professionista Missy Hyatt offr\u00ec alla Carter 10.000 dollari per posare nuda sul suo sito web, ma Carter rifiut\u00f2 l'offerta. Carter decise di lasciare Lawler nel luglio 2001, e i due si separarono poco dopo. Con la fine del suo matrimonio, la Carter decise di abbandonare anche la sua carriera nel mondo del wrestling professionistico. Dopo il divorzio inizi\u00f2 a lavorare nel settore immobiliare nella contea di Lee, in Florida, per qualche tempo.\nIl 29 luglio 2010, la Carter e il lottatore professionistico Nick Cvjetkovich si sono sposati a San Pietroburgo in Florida."}
{"id": "4880902", "revid": "6923", "url": "https://it.wikipedia.org/wiki?curid=4880902", "title": "Al-Dahhak ibn Qays al-Fihri", "text": "Era un Compagno del profeta Maometto.\nBiografia.\nMilit\u00f2 per lungo periodo per gli Omayyadi, ancor prima di \u1e62iff\u012bn, per poi unire le sue sorti a quelle dell'anticaliffo \u02bfAbd All\u0101h b. al-Zubayr dopo la morte di Mu\u02bf\u0101wiya II, ultimo componente della linea sufyanide omayyade.\nGi\u00e0 nel 656 affront\u00f2 infatti in battaglia, tra Jazira e Siria settentrionale, l'alide Malik al-Ashtar, sconfiggendolo e costringendolo a ritirarsi verso Mosul e poco dopo, a \u1e62iff\u012bn, ebbe il comando delle fanterie siriane ribelli.\nDiventato capo della polizia di Mu\u02bf\u0101wiya (\"\u1e62\u0101\u1e25ib al-shur\u1e6da\"), fu poi nominato dal nuovo Califfo Governatore di Damasco e dal 674 al 678 fu Governatore di Kufa.\nRicevette sul letto di morte del Califfo le ultime disposizioni di Mu\u02bf\u0101wiya, che raccomand\u00f2 a lui e a Muslim b. \u02bfUqba di sostenere la difficile (perch\u00e9 irrituale) successione al trono del giovane e discusso figlio Yaz\u012bd.\nRimase sempre fedele a lui e al suo giovane figlio Mu\u02bf\u0101wiya II, incipientemente morto nel 684, ma la crisi istituzionale aperta dall'esaurimento della linea sufyanide lo indusse a vedere in colui che aveva fino ad allora combattuto, in nome di una legittimit\u00e0 che ai suoi occhi al momento non esisteva pi\u00f9, il candidato migliore all'assunzione della dignit\u00e0 califfale.\n\u02bfAbd All\u0101h b. al-Zubayr lo ricompens\u00f2 con il Governatorato del Bil\u0101d al-Sh\u0101m\nIl suo non fu dunque un tradimento, ma una considerazione politica non priva di ragioni valide, che per\u00f2 saranno bollate come una sorta di diserzione dai successivi Califfi omayyadi della linea marwanide e dagli storici ad essa devoti per i pi\u00f9 diversi motivi.\nLe pressioni di \u02bfUbayd All\u0101h b. Ziy\u0101d lo indussero per\u00f2 a mettere in dubbio la sua scelta, anche se la sua scelta infine fu quella di appoggiare la causa zubayride, contro la quale un esercito omayyade era stato levato dal futuro Marw\u0101n I, mentre quello zubayride (in cui erano accorsi i Qaysiti nella speranza di abbattere il potere kalbita, allineato con quello omayyade) si era radunato a Marj al-Suffar, presso Damasco.\nI due eserciti si scontrarono il 18 agosto 684 sul campo di battaglia di Marj Rahit (ma alcune fonti parlano di met\u00e0 luglio) e nel combattimento al-\u1e0ca\u1e25\u1e25\u0101k ibn Qays al-Fihr\u012b trov\u00f2 la morte."}
{"id": "4880904", "revid": "254401", "url": "https://it.wikipedia.org/wiki?curid=4880904", "title": "Cajeta", "text": "La Cajeta de Celaya \u00e8 un dulce de leche, ovvero un dessert a base di latte, elaborato mediante l'unione di latte di capra, zucchero di canna e cannella. \u00c8 originario della citt\u00e0 di Celaya, in Messico.\nLa differenza tra il \"dulce de leche\" argentino e la \"cajeta\" messicana sta nel gusto e nella consistenza. Per il primo si utilizza il latte di mucca, mentre per il secondo quello di capra. Nel 2010 \u00e8 stato nominato \"Dessert messicano bicentenario\".\nOrigine.\nDal periodo delle colonie nella Nuova Spagna si elaboravano \"dulces de leche\" nella tradizione iberica. In principio nella regione del \"Bajio\" e cos\u00ec come nell'antica \" Villa de nuestra Se\u00f1ora de la Asunci\u00f3n de Zelaya \" l'utilizzo del latte di capra si sostitu\u00ec nelle ricette originali che si basavano nel latte di mucca dando come risultato una ricetta e un dolce diverso che acquis\u00ec il nome di \"cajeta\" dovuto alle scatole (\"cajas\") di legno nelle quali originalmente si conservava il dolce.\nTipi e variet\u00e0.\nEsistono tre tipi di \"cajetas\" classificate rispetto ai sapori e agli ingredienti:\n\u00c8 inoltre possibile aggiungere a qualsiasi di queste variet\u00e0 altri ingredienti come frutta secca o uvetta.\nSi \u00e8 creata una vasta gamma di prodotti e dolciumi derivati da questo dolce, tra i quali si trovano wafer, toffee e lecca lecca.\nLa \"cajeta\" nacque nella citt\u00e0 di Celaya, Guanajuato, stato dove cominci\u00f2 la guerra di indipendenza messicana nel 1810 con il famoso Grito de Dolores del prete Miguel Hidalgo. In Celaya, Hidalgo ricevette dai suoi assistenti la nomina di Capitano generale delle Americhe, e decise che la \"cajeta\" fosse un elemento importante dell'Indipendenza, data la facilit\u00e0 d trasportarla, e la sua lunga conservazione, trasformandosi cos\u00ec in un importante elemento per le diete delle truppe scarsamente alimentate.\nNel settembre del 2010 la \"cajeta\" venne dichiarata \"Il dessert del bicentenario messicano\", facendo onore alla sua storia, origine e provenienza.\nProduzione.\nOggi la produzione della \"cajeta\" si da in gran parte in maniera industriale e aggiungendo latte di mucca, anche se in Celaya risulta ancora preparata in modo tradizionale ad eccezione del confezionamento che ora si fa in contenitori di vetro, anche se si pu\u00f2 trovare in contenitori di plastica di diverso colore."}
{"id": "4880916", "revid": "767487", "url": "https://it.wikipedia.org/wiki?curid=4880916", "title": "Philip Kassel", "text": "Carriera.\nKassel partecip\u00f2 ai Giochi olimpici di , dove vinse la medaglia d'oro nella gara di concorso a squadre. Alla stessa Olimpiade giunse undicesimo nel concorso generale individuale, sesto nel triathlon e diciannovesimo nel concorso a tre eventi.\nPalmar\u00e8s.\nIn carriera ha conseguito i seguenti risultati:"}
{"id": "4880918", "revid": "1543377", "url": "https://it.wikipedia.org/wiki?curid=4880918", "title": "Marcello Pellarin", "text": "Carriera.\nGiocatore.\nNella stagione 1929-1930 ha segnato 5 gol in 24 partite in Serie B con la maglia del Lecce.\nDal 1930 al 1932 ha giocato in Prima Divisione (la terza serie dell'epoca) con la maglia del Taranto, mettendo a segno 11 gol in 21 presenze nella stagione 1930-1931 (nella quale \u00e8, alla pari con altri tre compagni, il giocatore con pi\u00f9 presenze stagionali del club pugliese) e 14 gol in 27 presenze nella stagione successiva; in seguito ha giocato sempre in terza serie per due stagioni con la maglia del Catania, fino al 1934, anno in cui la squadra siciliana ha ottenuto la promozione in Serie B. Nella stagione 1934-1935 ha fatto parte della rosa del Modena, nel campionato di Serie B, nel quale ha giocato 6 partite senza mai segnare.\nAllenatore.\nNella stagione 1943-1944 durante il Campionato Alta Italia ha allenato il Cesena, diventando con i suoi 33 anni uno degli allenatori pi\u00f9 giovani nella storia della societ\u00e0; ha poi guidato i bianconeri anche nella stagione 1945-1946 nel campionato misto di Serie B-C, nel quale \u00e8 subentrato in panchina a Mario Gianni a stagione in corso. Nella stagione 1952-1953 \u00e8 subentrato sulla panchina del Cesena, militante in Promozione regionale, ad Aldo Neri; ha mantenuto l'incarico anche per tutta la stagione successiva."}
{"id": "4880919", "revid": "123219837", "url": "https://it.wikipedia.org/wiki?curid=4880919", "title": "Francesco Amato (hockeista su pista)", "text": "Carriera.\nClub.\nAFP Giovinazzo.\nDopo aver compiuto l'intera trafila nelle giovanili nella squadra della sua citt\u00e0 l', debutta in Serie A1 nel 1984-1985 con i pugliesi, stagione che si chiude per\u00f2 con la retrocessione in serie A2. Rimane all' anche in seconda serie per poi essere ceduto al .\nNovara.\nCon il rimane per undici stagioni vincendo per 6 volte il massimo campionato italiano, per sette volte la Coppa Italia e per due volte la Coppa CERS; a livello personale diventa per tre volte capocannoniere della serie A1.\nDal 1997 alla fine della carriera.\nDopo le stagioni fatte a Novara passa per quattro anni al e poi successivamente al ; torner\u00e0 nel 2002-2003 a vestire la maglia del Novara. Dal 2003-2004 fino al 2005-2006 passa a giocare per il . Dopo un'ultima apparizione con la maglia azzurra del nel 2006-2007, passa alla poi al e chiude la carriera all' nel 2015.\nNazionale.\nIn nazionale disputa 98 gare ufficiale segnando 171 reti; vince due campionati del mondo (1988 e 1997), un campionato europeo (1990) e ai Giochi Olimpici di Barcellona 1992 vinse la medaglia di bronzo, segnando anche una rete nella finale per il 3\u00ba posto. L'hockey su pista, allora, era una disciplina dimostrativa.\nAllenatore.\nNel 2015 allena nella sua citt\u00e0 natale l', poi si occupa del settore giovanile dell', della San Giacomo Novara e del rinato ."}
{"id": "4880920", "revid": "110157", "url": "https://it.wikipedia.org/wiki?curid=4880920", "title": "Cattedrale di Angra do Hero\u00edsmo", "text": "La cattedrale del Santissimo Salvatore (in portoghese: \"S\u00e9 Catedral de Angra\") \u00e8 la cattedrale cattolica di Angra do Hero\u00edsmo, nell'isola di Terceira, dell'arcipelago delle Azzorre, in Portogallo, e sede della diocesi di Angra.\nStoria.\nUn primo edificio fu edificato dal 1461 al 1496. Piccolo per l'aumento della popolazione e la creazione della Diocesi di Angra nel 1534, il Consiglio Comunale present\u00f2 richiesta per la costruzione di una nuova cattedrale da edificare nello stesso luogo. Nel 1536 il vescovo di Angra present\u00f2 richiesta al re Giovanni III del Portogallo, ma solo il 10 gennaio del 1568, sotto il regno di Enrico I del Portogallo, la Corona decise di finanziare la costruzione della nuova cattedrale a sue spese.\nI lavori ebbero inizio il 18 novembre del 1570, su progetto iniziale in stile manierista dell'architetto Lu\u00eds Gon\u00e7alves Cotta, cui poi si aggiunsero altri professionisti, tra cui Jo\u00e3o de Carvalho, e si protrassero nei secoli successivi. Durante i lavori che iniziarono dalla cappella e dalle navate, la vecchia chiesa continu\u00f2 a funzionare come luogo di culto. I primi interventi riguardarono la facciata, poi, furono sistemati il chiostro (XVII secolo), e la sacrestia (XVIII secolo), a completamento dell'edificio, infine vennero aggiunti due campanili (1782), successivamente furono aggiunte quattro cappelle. Il tempio, sempre in stile manierista fu riconsacrato nel 1808.\nIl terremoto del 1980 ha causato ingenti danni all'edificio. Durante i lavori di restauro, il 25 settembre del 1983, si verific\u00f2 il crollo di una delle torri, e due anni dopo, il 25 novembre del 1985, un grande incendio distrusse diversi arredi interni, l'organo a canne ed il soffitto a cassettoni.\nDescrizione.\nEsterno.\nLa cattedrale \u00e8 un esempio mirabile dell'architettura Chao portoghese che fu a sua volta pesantemente influenzata dal pensiero estetico postmanuelino. Orientata verso nord, presenta una facciata simmetrica con due campanili ai lati, un portico a tre arcate con due pannelli in bronzo e in alto una croce (1834). La porta centrale \u00e8 protetta da un vetro istoriato (1996) di Cristina Dores. La chiesa si caratterizza per le molte campane: due al centro della facciata, quattro nel campanile est di cui una del 1714, 19 a formare un carillon nel campanile ovest, e tre campane nella parte absidale (la pi\u00f9 antica del 1782).\nInterno.\nL'interno \u00e8 a tre navate, senza transetto, con tre cappelle in fondo e l'abside con colonne doriche. In una navata si trova il battistero con piastrelle manieriste che rappresentano la \"Circoncisione di Ges\u00f9\" e l'\"Adorazione dei Mag\"i. Alla fine della navata \u00e8 localizzato l'accesso ai campanili e al coro che sono sormontati da piastrelle che rappresentano l\"'Ultima Cena\" e la Santissima Trinit\u00e0. Nel coro, organo (1994) di Dinarte Machado.\nNelle cappelle, interessanti l'Altare delle Anime (1649) di Leonardo de Sotto Mayor, che presenta piastrelle con la Trinit\u00e0, la Vergine Maria e San Domenico e l'altare di Nostra Signora degli Angeli, con un dipinto dell\"'Immacolata Concezione\" (XVII secolo).\nNella cappella del Signore degli Afflitti notevoli sono le sculture dell'altare (1706) che rappresentano il \"Calvario, la Vergine Maria e San Giovanni\". Nella cappella di Nostra Signora del Rosario \u00e8 presente un'immagine di \"San Giuseppe\" e il \"Sacro Cuore di Ges\u00f9\" (1920). Nella cappella del Santissimo Sacramento, tabernacolo in argento (inizio del XVIII secolo). La Cappella della Madonna di Lourdes contiene la sepoltura di Pero Anes do Canto (morto nel 1556). Nella cappella di Santo Stefano interessante la statua del santo Stefano e una libreria intarsiata in palissandro e avorio.\nNella Cappella di San Pietro in Vincoli, con i muri interamente decorati (1631), rimane una placca commemorativa (1604) e, al centro della tavola dell'altare l'immagine barocca di \"San Pietro in Catene\".\nNel presbiterio, coro in legno (1534) e, nell'arco trionfale di accesso, stemmi reali. Il retablo dell'altare maggiore (XVII secolo), in legno di ginepro, presenta figure dipinte del Vangelo e, al centro, il Salvatore. Nel coro, invece, ci sono tre altari: nei due laterali statue di San Luigi e Santa Elisabetta che fiancheggiano la croce.\nDall'ambulatorio del presbiterio in cui si nota un crocifisso (XVIII secolo) e due quadri raffiguranti \"San Luigi re di Francia\" e \"Sant'Isabella del Portogallo\", si accede alla Sacrestia, con ritratti di vescovi (1872), un antico mobile in palissandro, un altare in pietra con crocifisso barocco, nel pavimento, la sepoltura di De\u00e3o Francisco Burqu\u00f3 Del Rio (morto nel 1745) e sui muri."}
{"id": "4880927", "revid": "1568601", "url": "https://it.wikipedia.org/wiki?curid=4880927", "title": "Colle di Figurella", "text": "Il Colle di Figurella \u00e8 un colle situato a 1388 , tra le frazioni di Poverella e Saliano, entrambe appartenenti al comune di Rogliano, in provincia di Cosenza.\nQuesto colle viene spesso abitato da pastori che sfruttano lo spazio e tutto il verde presente. Il Colle di Figurella \u00e8 raggiungibile percorrendo la SS 108bis che porta a Poverella per poi percorrere una strada facilmente riconoscibile per le forti salite. Molti torrenti nascono su quest'ultimo per poi sfociare nel fiume Savuto. Dalla cima \u00e8 possibile osservare monte Scorciavuoi, Montenero e Poverella."}
{"id": "4880929", "revid": "767487", "url": "https://it.wikipedia.org/wiki?curid=4880929", "title": "The Greater Love (film 1914 Jones)", "text": "The Greater Love \u00e8 un cortometraggio muto del 1914 diretto e interpretato da Edgar Jones.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 2 ottobre 1914."}
{"id": "4880950", "revid": "729019", "url": "https://it.wikipedia.org/wiki?curid=4880950", "title": "Stazione di Tradate-Abbiate Guazzone", "text": "La stazione di Tradate-Abbiate Guazzone, e semplicemente \"stazione di Abbiate Guazzone\" sulle mappe di Trenord, \u00e8 una fermata ferroviaria posta sulla linea Saronno-Laveno, a servizio del centro abitato di Abbiate Guazzone, frazione del comune di Tradate.\nStrutture e impianti.\nLa stazione, gestita da Ferrovienord, dispone di un fabbricato viaggiatori e di due binari passanti. Dal 19 febbraio 2015 \u00e8 priva di biglietteria. Dal 2015 \u00e8 dotata di sottopasso ciclopedonale.\nMovimento.\nLa stazione \u00e8 servita treni regionali svolti da Trenord nell'ambito del contratto di servizio stipulato con la Regione Lombardia.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "4880951", "revid": "270833", "url": "https://it.wikipedia.org/wiki?curid=4880951", "title": "Battaglia di Lone Pine", "text": ""}
{"id": "4880958", "revid": "73843", "url": "https://it.wikipedia.org/wiki?curid=4880958", "title": "Fred Schmind", "text": "Carriera.\nSchmind partecip\u00f2 ai Giochi olimpici di nelle gare di triathlon e di ginnastica. Nella gara di triathlon giunse settimo, nel concorso generale individuale arriv\u00f2 ventiduesimo mentre nel concorso a tre eventi arriv\u00f2 trentasettesimo."}
{"id": "4880961", "revid": "422900", "url": "https://it.wikipedia.org/wiki?curid=4880961", "title": "Fred Schwind", "text": ""}
{"id": "4880963", "revid": "767487", "url": "https://it.wikipedia.org/wiki?curid=4880963", "title": "Love Triumphs", "text": "Love Triumphs \u00e8 un cortometraggio muto del 1914 diretto e interpretato da Harry Myers.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - venne distribuito nelle sale USA il 6 novembre 1914."}
{"id": "4880965", "revid": "1851848", "url": "https://it.wikipedia.org/wiki?curid=4880965", "title": "Pietro Varona", "text": "Carriera.\nHa esordito con l'Alessandria nella stagione 1938-1939, nel corso della quale ha messo a segno 2 gol in 14 presenze nel campionato di Serie B ed ha giocato una partita senza segnare in Coppa Italia; l'anno seguente \u00e8 rimasto in squadra con i \"Grigi\", realizzando un gol in 6 presenze nella serie cadetta. Dopo due stagioni in prestito in Serie C prima con il Casale e poi con l'Asti ha vestito la maglia dell'Alessandria anche nella stagione 1942-1943, nella quale ha giocato 9 partite senza mai segnare in Serie B, e nel 1944 nel Campionato Alta Italia, in cui ha giocato 3 partite senza mai segnare. Successivamente ha vestito per una stagione la maglia del Cuneo in Serie B/C Alta Italia e, nella stagione 1946-1947, quella della Scafatese in Serie B.\nIn carriera ha giocato complessivamente 59 partite in Serie B, categoria in cui ha anche segnato 6 gol."}
{"id": "4880973", "revid": "729019", "url": "https://it.wikipedia.org/wiki?curid=4880973", "title": "Stazione di Venegono Inferiore", "text": "La stazione di Venegono Inferiore \u00e8 una fermata ferroviaria posta sulla linea Saronno-Laveno, a servizio del comune di Venegono Inferiore.\nMovimento.\nLa stazione \u00e8 servita treni regionali svolti da Trenord nell'ambito del contratto di servizio stipulato con la Regione Lombardia.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "4880977", "revid": "767487", "url": "https://it.wikipedia.org/wiki?curid=4880977", "title": "Thumb Prints and Diamonds", "text": "Thumb Prints and Diamonds (o anche \"Thumbprints and Diamonds\") \u00e8 un cortometraggio muto del 1914 diretto da Joseph W. Smiley.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 30 ottobre 1914."}
{"id": "4880983", "revid": "88740", "url": "https://it.wikipedia.org/wiki?curid=4880983", "title": "La casa sul canale", "text": "La casa sul canale (\"La Maison du canal\") \u00e8 un romanzo poliziesco dello scrittore belga di lingua francese Georges Simenon, pubblicato per la prima volta nel 1933 ne \"La Revue de France\", dal n. 7 al n. 10 del 1\u00ba aprile / 15 maggio 1933 (4 puntate) e poi presso Arth\u00e8me Fayard.\nRacconta la storia di una ragazzina sedicenne orfana la quale parte da Bruxelles per raggiungere i parenti che le sono rimasti nelle Fiandre; l'adolescente si ritrova per\u00f2 a non conoscere alcuna parola in lingua fiamminga ed il cambiamento dalla vita di citt\u00e0 a quella di campagna per lei non \u00e8 agevole. Un poco alla volta prende confidenza, soprattutto con i cugini pi\u00f9 grandi: via via che il tempo passa assume sempre pi\u00f9 ascendente sulle loro esistenze.\nTrama.\nAdm\u00e9e ha perduto entrambi i genitori, dopo la morte della madre alla sua nascita le \u00e8 venuto a mancare pochi giorni prima anche il padre, un medico di Bruxelles. Il tutore la invia allora ospite dai parenti nella provincia del Limburgo, in una casa solitaria ai bordi di un canale artificiale nel bel mezzo della campagna.\nQui conosce il cugino ventunenne Fred, che cerca di prendere in mano le redini della famiglia ma con scarsi risultati apparenti, suo fratello minore Jef di 19 anni (ragazzo chiuso ed introverso) ed infine la loro sorella Mia di 17; il parente pi\u00f9 prossimo \u00e8 lo zio Louis, un produttore di sigari nella vicina Maaseik. Aidm\u00e9ee trova inizialmente notevoli difficolt\u00e0 ad ambientarsi in quell'ambiente per lei cos\u00ec estraneo, ma ha una volont\u00e0 di ferro ed impara subito a farsi obbedire.\nSolo i tre fratelli pi\u00f9 grandi capiscono il francese e possono quindi parlare speditamente con la cugina, che subito rifiuta d'eseguire qualsiasi lavoro domestico o altre attivit\u00e0 in cui potrebbe rendersi utile; per lei i fiamminghi non son altro che agricoltori grossolani senza alcun gusto e privi del tutto i buone maniere e raffinatezza.\nI cugini si trovano apertamente ad ammirarla, sia per gli abiti distinti e alla moda che indossa, sia per i suoi modi aggraziati e la pelle perfetta; presto riesce ad ammaliare in particolar modo Jef. Mentre si trovano in mezzo alla boscaglia a caccia di scoiattoli, con un brivido di malizia lei gli dice - mentre lo vede scuoiare l'animale e svuotarlo delle viscere dopo averlo preso a pietrate - che l'uomo destinato a sposarla dovr\u00e0 essere in grado d'ammazzare le persone.\nCon la complicit\u00e0 di Jef poi fa rubare le gemme incastonate nel calice liturgico della vicina chiesetta, che si rivelano per\u00f2 subito delle inutili imitazioni; ma il ragazzo finisce col regalarle un cofanetto portagioie.\nFred tuttavia non sembra a prima vista provare alcun interesse nella cugina; lui flirta con la formosa figlia del fornaio, oltre a dire d'aver un'amante ad Hasselt, dove si reca per brevi periodi con regolarit\u00e0. Un giorno un bambino assiste nell folto della foresta ad un tentativo d'approccio tra i cugini e minaccia di rivelare tutto; preso da furia Fred colpisce alla testa il piccolo dal berretto rosso che rimane al suolo privo di vita.\nDi comune accordo con Aidm\u00e9e e Jef, Fred decide di tacere l'accaduto e buttare il cadavere nel canale; il tragico fatto porta un notevole subbuglio nella vita emotiva della ragazza proveniente dalla citt\u00e0; durante il rigido inverno contrae una bronchite che fatica a guarire. Gli viene infine diagnosticata un lieve forma di tubercolosi. \u00c8 rimasta per\u00f2 conquistata dal gesto di sangue di Fred.\nPoco dopo si viene a sapere anche che Fred s'appropria indebitamente di denaro non suo per finanziare i suoi continui viaggi in citt\u00e0, mentre Aidm\u00e9ee continua ad accrescere il proprio disagio nei confronti di tutta questa situazione; ma eco che Fred del tutto inaspettatamente propone ad Aidm\u00e9e di fuggire con lui in citt\u00e0 per sposarsi. Lei risponde affermativamente, nonostante Mia la avvisi che Jef non accetter\u00e0 tanto facilmente la cosa.\nDue anni dopo il medico legale Coosemans viene chiamato ad Anversa per un caso d'omicidio; la morta \u00e8 Aidm\u00e9e, il cui marito Fred lavora come impiegato in una compagnia di navigazione. L'autore del reato \u00e8 trovato rapidamente, si tratta del fratello dell'uomo Jef: egli racconta che ha dovuto rinunciare ad ereditare la fattoria paterna e che ora vive producendo e vendendo dolci.\nJef viene arrestato senza opporre la minima resistenza e quando il procuratore distrettuale gli chiede perch\u00e9 ha prima violentato e poi strangolato la moglie del fratello questi risponde: \"lei cosa avrebbe fatto al mio posto?\" La notte seguente Jef si suicida."}
{"id": "4880988", "revid": "767487", "url": "https://it.wikipedia.org/wiki?curid=4880988", "title": "The Bride of Marblehead", "text": "The Bride of Marblehead \u00e8 un cortometraggio muto del 1914 diretto e interpretato da Harry Myers.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio di due bobine - venne distribuito nelle sale degli Stati Uniti il 23 ottobre 1914."}
{"id": "4880994", "revid": "767487", "url": "https://it.wikipedia.org/wiki?curid=4880994", "title": "The Hopeless Game", "text": "The Hopeless Game \u00e8 un cortometraggio muto del 1914 diretto e interpretato da Harry Myers.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 21 ottobre 1914."}
{"id": "4881005", "revid": "767487", "url": "https://it.wikipedia.org/wiki?curid=4881005", "title": "The Rock of Hope", "text": "The Rock of Hope \u00e8 un cortometraggio muto del 1914 diretto e interpretato da Harry Myers.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - venne distribuito nelle sale USA il 2 ottobre 1914."}
{"id": "4881009", "revid": "88740", "url": "https://it.wikipedia.org/wiki?curid=4881009", "title": "La vedova Couderc", "text": "La vedova Couderc \u00e8 un romanzo poliziesco dello scrittore belga di lingua francese Georges Simenon, pubblicato nel 1942 da Gallimard.\nTradotto in otto lingue, in lingua italiana \u00e8 apparso nel 1959.\nTrama.\nJean Passerat-Monneyeur, dopo aver scontato una condanna per omicidio, esce dal carcere ed \u00e8 senza una m\u00e8ta, libero da qualsiasi impegno lavorativo e senza alcun progetto per il futuro. \nIncontra sulla propria strada la vedova Couderc, appena sceso dall'autobus che percorre la campagna vicino a Saint-Amand-Montrond.\nAssorbito dal semplice lavoro agricolo della fattoria e dal sesso privo d'implicazioni amorose che la donna gli offre, Jean sembra finalmente ritrovare una qualche parvenza di felicit\u00e0 ed equilibrio interiore.\nMa presto l'amore che gli nasce dentro nei confronti di F\u00e9licie, vicina nonch\u00e9 giovane nipote della vedova, innesca una gelosia ossessiva in quest'ultima fino al punto da costringere Jean in una situazione disperata. Tutto ci\u00f2 sconvolge il semplice trascorrere dei giorni e la vita del giovane, condannato dal suo stesso destino."}
{"id": "4881010", "revid": "228587", "url": "https://it.wikipedia.org/wiki?curid=4881010", "title": "George Clayton Johnson", "text": "Biografia.\nAutore di soggetti per il cinema e la televisione, si ricordano le sue collaborazioni alla serie televisiva di Rod Serling, \"Ai confini della realt\u00e0\" e alla prima stagione di \"Star Trek\", per cui scrisse il 5\u00ba episodio, \"Trappola umana\". Ha inoltre scritto i soggetti per i film \"Colpo grosso\" e per il suo remake \"Ocean's Eleven - Fate il vostro gioco\", nonch\u00e9 le prime puntate della serie televisiva \"Star Trek\".\nDal suo romanzo \"La fuga di Logan\" (\"Logan's Run\", 1967), scritto con William Francis Nolan, vennero tratti l'omonimo film, considerato uno dei classici del cinema di fantascienza, e una serie televisiva."}
{"id": "4881023", "revid": "729019", "url": "https://it.wikipedia.org/wiki?curid=4881023", "title": "Stazione di Venegono Superiore-Castiglione Olona", "text": "La stazione di Venegono Superiore-Castiglione Olona \u00e8 una fermata ferroviaria posta sulla linea Saronno-Laveno, a servizio dei comuni di Venegono Superiore e Castiglione Olona, in provincia di Varese.\nStoria.\nOriginariamente stazione, venne trasformata in fermata il 5 giugno 2010.\nStrutture e impianti.\nIl fabbricato viaggiatori \u00e8 presenziato da agente di guardia.\nMovimento.\nLa stazione \u00e8 gestita da Ferrovienord ed \u00e8 servita dai treni regionali operati da Trenord da e per Milano Cadorna, Varese Nord e Laveno Mombello, nell'ambito del contratto di servizio stipulato con la Regione Lombardia.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "4881024", "revid": "767487", "url": "https://it.wikipedia.org/wiki?curid=4881024", "title": "Pavel Ivanovi\u010d Kutajsov", "text": "Biografia.\nEra il primogenito di Ivan Pavlovi\u010d Kutajsov (1759-1834), e di sua moglie, Anna Petrovna Rezvaja (1760-1848).\nCarriera.\nAll'et\u00e0 di 7 anni venne iscritto nel Guardia a cavallo, mentre all'et\u00e0 di 10 anni raggiunse il grado di sergente e nel 1795 a capitano dell'esercito. Il 1\u00ba gennaio 1796 fu nominato capo furiere.\nSu richiesta del padre Pavel part\u00ec per un breve Grand Tour insieme a Aleksandr Sem\u00ebnovi\u010d \u0160i\u0161kov, ma a giudicare dalle recensioni delle memorie di \u0160i\u0161kov, al giovane non port\u00f2 molto beneficio.\nNel gennaio 1800 venne nominato ciambellano, il 19 maggio fu Segretario di Stato e l'8 novembre fu Commendatore onorario della dell'Ordine di Malta.\nCon l'ascesa di Alessandro I venne trasferito al Collegio degli Affari Esteri, dove lavor\u00f2 per diversi anni fino al 1809. Durante l'invasione francese guid\u00f2 l'evacuazione del Senato a Kazan'.\nNel 1815 fu nominato Procuratore Assemblea generale del dipartimento di Mosca, un anno pi\u00f9 tardi venne promosso a consigliere segreto e nel gennaio 1817 a membro del Senato. Dopo essersi trasferito a San Pietroburgo, \u00e8 stato membro di diverse commissioni, tra cui la costruzione della Cattedrale di Sant'Isacco e la direzione principale dei Teatri Imperiali.\nNel 1835, insieme all'artista Michael Scotty, visit\u00f2 l'Italia.\nMatrimonio.\nSpos\u00f2, il 28 maggio 1800, la principessa Praskov'ja Petrovna Lopuchina (1784-25 aprile 1870), figlia di P\u00ebtr Vasil'evi\u010d Lopuchin. Ebbero cinque figli:"}
{"id": "4881031", "revid": "729019", "url": "https://it.wikipedia.org/wiki?curid=4881031", "title": "Stazione di Vedano Olona", "text": "La stazione di Vedano Olona \u00e8 una fermata ferroviaria posta sulla linea Saronno-Laveno, a servizio del comune di Vedano Olona. Gestita da Ferrovienord, \u00e8 servita dai treni regionali di Trenord in servizio da/per Milano Cadorna, Varese Nord e Laveno Mombello-Nord\nMovimento.\nLa stazione \u00e8 servita treni regionali svolti da Trenord nell'ambito del contratto di servizio stipulato con la Regione Lombardia.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "4881039", "revid": "729019", "url": "https://it.wikipedia.org/wiki?curid=4881039", "title": "Stazione di Cocquio-Trevisago", "text": "La stazione di Cocquio-Trevisago \u00e8 una stazione ferroviaria posta sulla linea Saronno-Laveno, a servizio del comune di Cocquio-Trevisago.\nMovimento.\nLa stazione \u00e8 servita dai treni regionali e regio express di Trenord della direttrice Laveno-Milano Cadorna.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "4881044", "revid": "1305772", "url": "https://it.wikipedia.org/wiki?curid=4881044", "title": "Baia Bol'\u0161aja Volokovaja", "text": "La baia Bol'\u0161aja Volokovaja (, \"guba Bol'\u0161aja Volokovaja\"; in finlandese: \"Pummanginvuono\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte sud-occidentale del mare di Barents.\nGeografia.\nLa baia si apre verso ovest, 32\u00a0km a est del confine norvegese, tra la penisola Srednij (\u0421\u0440\u0435\u0434\u043d\u0438\u0439 \u043f\u043e\u043b\u0443\u043e\u0441\u0442\u0440\u043e\u0432) a sud, che la separa dalla baia Malaja Volokovaja (\u0433\u0443\u0431\u0430 \u041c\u0430\u043b\u0430\u044f \u0412\u043e\u043b\u043e\u043a\u043e\u0432\u0430\u044f), e la penisola Ryba\u010dij (\u043f\u043e\u043b\u0443\u043e\u0441\u0442\u0440\u043e\u0432 \u0420\u044b\u0431\u0430\u0447\u0438\u0439) a nord. L'istmo che unisce le due penisole la separa a est dalla baia Ozerko (\u0431\u0443\u0445\u0442\u0430 \u041e\u0437\u0435\u0440\u043a\u043e), una diramazione del pi\u00f9 vasto golfo Motovskij. L'ingresso \u00e8 compreso tra capo Zemljanoj (\u043c\u044b\u0441 \u0417\u0435\u043c\u043b\u044f\u043d\u043e\u0439) a sudovest e capo Korovij (\u043c\u044b\u0441 \u041a\u043e\u0440\u043e\u0432\u0438\u0439) a nordest. Ha una lunghezza di circa 12,7\u00a0km e una larghezza massima di 6,5\u00a0km all'ingresso. La profondit\u00e0 massima \u00e8 di 65\u00a0m.\nVi sfociano alcuni brevi corsi d'acqua, tra i quali il Vykat (\u0440\u0435\u043a\u0430 \u0412\u044b\u043a\u0430\u0442), nei pressi del campo Zemljanoe (in russo: \u0441\u0442\u0430\u043d\u043e\u0432\u0438\u0449\u0435 \u0417\u0435\u043c\u043b\u044f\u043d\u043e\u0435; in finlandese: \"Pummanki\"), e la Sjuvja (\u0440\u0435\u043a\u0430 \u0421\u044e\u0432\u044f).A nord della baia si trovano le piccole isole Kijskie, mentre le isole di Ajnov si trovano pi\u00f9 distanti a ovest.\nStoria.\nNel 1940 la zona, insieme alla regione di Petsamo, pass\u00f2 dalla Finlandia alla Russia.\nEtimologia.\nIl nome, come per la baia Malaja Volokovaja, deriva dalla pratica del \"portage\", in russo \"volok\" (\u0432\u043e\u043b\u043e\u043a), che indica un luogo in cui \u00e8 necessario trasportare le imbarcazioni da un corso d'acqua ad un altro a causa di diversi ostacoli. In particolare, il \"portage\" in questione \u00e8 l'istmo che unisce la penisola Srednij alla penisola Ryba\u010dij, e separa la Bol'\u0161aja Volokovaja dalla baia Ozerko."}
{"id": "4881046", "revid": "729019", "url": "https://it.wikipedia.org/wiki?curid=4881046", "title": "Rete tranviaria di Cagliari (1893-1973)", "text": "La rete tranviaria di Cagliari, attiva fra il 1893 e il 1973, era formata da un insieme di linee che arriv\u00f2 a contare 4 linee urbane e 2 extraurbane, realizzate per iniziativa privata e ampliate nel corso dei decenni. Il declino della stessa, iniziato nel secondo dopoguerra, vide in ultimo l'esercizio tranviario confinato alla direttrice che da Cagliari conduceva alla popolare spiaggia del Poetto.\nStoria.\nIl primo esercizio a vapore.\nSe la prima linea ferroviaria era gi\u00e0 attiva nel 1862, bisogner\u00e0 attendere diversi anni prima che il servizio tranviario veda luce in Sardegna. Il primo servizio tranviario cagliaritano fu promosso dall'imprenditore ligure Luigi Merello, al quale fu in seguito intitolato l'omonimo viale, e consisteva in una linea che dalla stazione di Cagliari raggiungeva Quartu Sant'Elena attraversando Pirri, Monserrato, Selargius e Quartucciu. L'impianto fu inaugurato il 2 settembre 1893 alla presenza di una nutrita folla festante nelle localit\u00e0 attraversate. La gestione era affidata alla Societ\u00e0 Strade Ferrate del Campidano, fondata fra il 1892 e il 1893 dallo stesso Merello.\nL'esercizio prosegu\u00ec con regolarit\u00e0 fino al maggio 1906, quando nella zona scoppiarono numerosi disordini sociali che si ripercossero anche sulla tranvia, con asportazione di binari, danneggiamento o distruzione del materiale rotabile ospitato presso il deposito di Quartu Sant'Elena (alcuni tram vennero gettati in mare dai portuali e braccianti disoccupati) e l'incendio di tale impianto. Compiuti i necessari di ripristino, l'esercizio ricominci\u00f2 solo il 1\u00ba gennaio 1907.\nDue societ\u00e0 tranviarie.\nNel 1911 Amsicora Capra, proprietario della Societ\u00e0 Vinalcool e che l'anno successivo avrebbe lanciato sul mercato la celebre Birra Ichnusa, acquist\u00f2 le quote della Societ\u00e0 Strade Ferrate del Campidano allo scopo di favorire il trasferimento dei vini prodotti nei suoi stabilimenti fino al porto di Cagliari da dove raggiungevano il mercato continentale. L'azienda prese contestualmente il nome di Tramvia del Campidano, che venne nuovamente mutato nel 1913, allorch\u00e9 il servizio fu esteso fino alla spiaggia del Poetto, in Tramvia del Campidano e del Poetto. Il 21 luglio 1912 la Societ\u00e0 Elettrica Sarda (SES), azienda sostenuta dalla Banca Commerciale Italiana e dalla Societ\u00e0 italiana per le strade ferrate meridionali ottenne dal Comune di Cagliari la concessione di tre linee tranviarie urbane e present\u00f2 la relativa domanda di concessione allo Stato il successivo 20 dicembre firmando il relativo disciplinare il 29 dello stesso mese; la stessa venne concessa direttamente alla SES con regio decreto n. 226 del 18 febbraio 1915. L'esercizio fu poi affidato attraverso la neocostituita Societ\u00e0 Anonima Tranvie della Sardegna, fondata il 1\u00ba luglio 1920 con capitale di 1.300.000 \u20a4.\nNell'aprile del 1929 il pacchetto di maggioranza della Societ\u00e0 Tranvie della Sardegna fu acquisito anch'esso dalla Vinalcool, che procedette alla fusione delle due aziende che assunsero l'unico nome di Societ\u00e0 Anonima Tranvie della Sardegna (STS).\nL'esercizio STS.\nL'elettrificazione della linea del Campidano, ormai unificata rispetto a quella urbana, prosegu\u00ec celermente: completati i lavori nel 1929, nel 1930 fu avviato l'esercizio a trazione elettrica. Entro il 1936 venne inoltre raddoppiato il binario dalla stazione FS fino a San Mauro.\nLa seconda guerra mondiale comport\u00f2 per la rete cagliaritana pesanti danni, che sfociarono nella completa paralisi del servizio: l'esercizio prosegu\u00ec infatti regolare fino ai bombardamenti del 1943; nel febbraio di tale anno le linee urbane e quella del Poetto dovettero essere sospese e quella del Campidano venne limitata al tratto da Quartu Sant'Elena fino a Cagliari San Mauro, per poi essere sospesa anch'essa a maggio. Il 3 febbraio 1944, con la vettura n. 22, si inizi\u00f2 un primo tentativo di servizio su quest'ultima linea, dapprima fino a San Mauro, poi fino a piazza Garibaldi, consentendo agli operai del Campidano di raggiungere Cagliari, e quindi, entro l'inizio della stagione estiva, fino alla stazione. A novembre dello stesso anno risultavano in esercizio due linee tranviarie urbane: da piazza Yenne a Sant'Avendrace e da via Roma a via San Benedetto. Successivamente venne ripristinato anche il servizio anche tra piazza Garibaldi e Buoncammino e ripresero le corse verso il Poetto.\nIl 1950 vide l'inaugurazione delle prime linee di autobus, denominate AB (piazza d'Armi-via Gianturco) e FC (Ferrovie statali-Calamosca), che consentivano di ampliare il servizio senza richiedere gli investimenti necessari per la realizzazione di infrastrutture ed avviando con ci\u00f2 un processo di separazione fra la pianificazione del trasporto pubblico e quella urbanistica. Nella seconda met\u00e0 degli anni cinquanta fu tuttavia fu costruito un nuovo impianto denominato Centro tranviario aziendale, su una superficie di 58.000\u00a0m\u00b2, dotato di deposito e officina.\nNegli stessi anni vennero elaborati diversi piani di ristrutturazione della rete e alla fine nel 1959 venne decisa la chiusura della linea per Quartu, da sostituirsi con una filovia, potenziando il servizio verso Monserrato; si deliber\u00f2 inoltre di acquistare nuovi tram e prolungare la linea del Poetto. Conseguentemente, nel novembre 1961 venne chiuso il tratto da Selargius a Quartu Sant'Elena e il 20 giugno 1963 cess\u00f2 l'esercizio anche tra Monserrato e Selargius, eliminando con ci\u00f2 la tranvia del Campidano.\nIl declino.\nNel 1967, sull'onda delle politiche nazionali che miravano ad una graduale pubblicizzazione dei servizi e alla riduzione delle infrastrutture su ferro, la STS venne rilevata dal Comune di Cagliari, dalla Provincia di Cagliari e dal Comune di Quartu Sant'Elena, che costituirono il Consorzio Trasporti Pubblici (CTP) e la controllata Azienda Consorziale dei Trasporti (ACT).\nIl previsto programma di ammodernamento delle tranvie del Poetto, che era gi\u00e0 stato approvato con decreti ministeriali del 10 giugno 1955 e del 9 dicembre 1959 e che comprendeva il prolungamento della linea e la fornitura di due nuove motrici a carrelli per un importo di 52 milioni e mezzo di lire, fu conseguentemente abbandonato e in suo luogo si opt\u00f2 per la totale sostituzione della linea con autoservizi svolti con autobus a 2 piani.\nL'ultima linea tranviaria urbana, la n\u00b01, cess\u00f2 il servizio il 13 luglio 1968, e venne sostituita dal giorno seguente da un servizio automobilistico.\nLa linea M per Monserrato fu definitivamente soppressa nel dicembre 1971, lasciando in esercizio il solo tratto stazione-piazza Amendola-deposito viale Ciusa, utilizzato per l'uscita e il rientro delle vetture per il Poetto. \nIl tram a Cagliari circol\u00f2 per l'ultima volta il sabato 17 novembre 1973, ritornando a circolare, seppure in forma estremamente ridotta, solo nel 2008 sulla nuova linea piazza Repubblica-Monserrato la cui gestione \u00e8 affidata all'ARST.\nLa rete.\nLe linee originarie.\nLa prima linea a vapore seguiva, come gi\u00e0 accennato, l'itinerario stazione ferroviaria-Pirri-Monserrato-Selargius-Quartuccio-Quartu Sant'Elena. Tale percorso della tranvia del Campidano, rimasto negli anni pressoch\u00e9 invariato, interessava via XX Settembre, via Sonnino, piazza Garibaldi, via Bacaredda, viale Ciusa, Pirri, via Italia (dove intersecava la ferrovia Cagliari-Sorgono/Arbatax), fino a Monserrato. Da qui il binario tranviario seguiva via Zuddas, giungeva in piazza Maria Vergine a Selargius, attraversava Quartucciu per giungere infine al capolinea di Quartu, presso il deposito e officine sociali che sorgevano nell'area in seguito occupata dai giardini pubblici.\nLa rete urbana a trazione elettrica, la cui costruzione fu concessa alla Societ\u00e0 Elettrica Sarda, prevedeva in origine 3 linee, all'inizio non contraddistinte da lettere o numeri ma solo dai cartelli con i capolinea:\nil 27 febbraio 1915 vennero dunque attivate le linee Via Roma (altezza Piazza Darsena) - Piazza Palazzo e Crocicchio Sant'Avendrace (Piazza Trento)- Via Garibaldi; nel 1927 le linee assunsero un andamento radiale e i numeri di linea, con partenza ciascuna dalla Via Roma verso Largo Carlo Felice - Via Manno - Piazza Palazzo (linea 1), Largo Carlo Felice - Viale Trento - Sant'Avendrace (linea 2) e Via Manno - Via Garibaldi (linea 3).\nTale rete sub\u00ec negli anni diverse modifiche; il tratto in pendenza di via Manno, che caus\u00f2 alcuni deragliamenti, venne soppresso nell'anno 1942 e la linea 2 nel 1937 risultava coprire il percorso: Sant'Avendrace-viale Trento-corso Vittorio Emanuele II-largo Carlo Felice-via Roma-Bonaria.\nLa rete del secondo dopoguerra.\nDopo le distruzioni belliche del 1943 e la conseguente sospensione del servizio tranviario, lo stesso riprese gradualmente a partire dall'inizio del 1944, dapprima sulle linee extraurbane e poi su quelle urbane, man mano che le vie ridiventavano percorribili.\nLa rete urbana assunse conseguentemente una nuova conformazione: la linea 1 prese il percorso, corrispondente a quello definitivo, da piazza San Benedetto per piazza Sant'Avendrace, passando per via Paoli (tratta a binario unico della rete), via Sonnino, via Roma, corso Vittorio Emanuele (lungo il quale il tratto compreso fra le vie Sassari e Caprera era armato con binari embricati), viale Trento e viale Sant'Avendrace.\nAltre porzioni a binario unico nel dopoguerra erano nella Via San Michele e nel tratto di collegamento fra Viale Trento e la prima parte di Viale Sant'Avendrace.\nLa linea 2, ripristinata successivamente, assunse dapprima il percorso provvisoria San Mauro-piazza Costituzione nel 1946, poi mutato in San Mauro-piazza Yenne.\nNell'agosto 1947 la rete risultava strutturata su 6 linee, massimo numero raggiunto dalla rete cagliaritana:\nNell'ottobre dello stesso 1947 la linea 4 venne prolungata spostando il capolinea centrale in piazza Matteotti, di fronte alla stazione FS e quello periferico dalla chiesa di Bonaria a San Bartolomeo, in via del Poetto all'altezza della caserma Monfenera, lungo la tratta servita dalla tranvia extraurbana per il Poetto, che a differenza della linea 4, in ambito urbano osservava solo le fermate principali. Il percorso comune alle due linee aveva la caratteristica di interessare in un senso viale Bonaria e via Vittorio Bottego, e nell'altro percorrere via Diaz con un tratto comune al raccordo delle Ferrovie Complementari della Sardegna che univa la stazione di Viale Bonaria con quella delle FS. Dal lato opposto, la linea del Poetto seguiva un caratteristico percorso lungo la spiaggia.\nNel dicembre 1949 la linea 3 da viale Regina Elena fu prolungata verso porta Cristina e il viale Buoncammino con capolinea all'altezza della sede del Tribunale militare; per contro il capolinea centrale venne arretrato in piazza Costituzione. Nel medesimo anno i binari dalla carreggiata centrale della via Roma vennero spostati sul lato mare.\nSuccessivamente, nel 1949, la linea 1 venne prolungata a nord est per via San Benedetto, con proseguimento sull'anello via Ariosto-via Pascoli (all'inizio con tutte le fermate come capolinea poi nella Via Pascoli con il nuovo capolinea)-via Petrarca e, fra il 1951 e il 1952, a nord ovest da piazza Sant'Avendrace (ove il capolinea era realizzato mediante un triangolo con binario di regresso) per piazza San Michele.\nAlla met\u00e0 degli anni cinquanta il collegamento M stazione FS-Monserrato Aeroporto fu denominato linea M e la stessa, a partire dal dicembre 1959, fu prolungata ad ovest fino a piazza San Michele; tale capolinea era stato raggiunto nel 1953 dalla linea 2 che venne dunque contestualmente assorbita dalla nuova linea M. A Pirri le vetture dirette a Monserrato transitavano in via Riva Villasanta, mentre al ritorno, dopo piazza Italia, si immettevano su via Santa Maria Chiara.\nNel novembre 1961 venne chiuso il tratto da Selargius a Quartu Sant'Elena e il 20 giugno 1963 cess\u00f2 l'esercizio anche tra Monserrato e Selargius, limitando la linea nei pressi del vecchio aeroporto di Monserrato ed eliminando con ci\u00f2 la tranvia del Campidano.\nNegli anni successivi la linea 4 venne accorpata con quella per il Poetto, in maniera simile a quanto era successo per la 2.\nAl termine degli anni sessanta la rete risultava dunque cos\u00ec composta:\nMateriale rotabile.\nSulla rete di Cagliari prest\u00f2 servizio un parco vetture nutrito ed eterogeneo, dalle originarie locomotive a vapore ai tram elettrici sia a 2 assi che a carrelli, con gruppi di nuova costruzione cos\u00ec come costituiti da vetture di seconda mano, fino alle unit\u00e0 giunte nel 1963 che rappresentarono fra gli ultimi tram costruiti prima dell'estesa ondata di soppressioni che cancell\u00f2 in tale periodo le reti di molte citt\u00e0 europee.\nLa presenza di linee extraurbane port\u00f2 alla peculiarit\u00e0 di possedere vetture che dall'entrata in vigore della riforma del codice della strada del 1959 vennero dotati di doppi fanali (come nel caso delle \"Tallero\", delle \"Moncenisio\" e delle \"giardiniere\") e del caratteristico fischio di tipo ferroviario.\nTutte le motrici cagliaritane adottavano prese di corrente ad archetto a lira o prese a doppia stanga e strisciante, ad eccezione del gruppo proveniente dalla rete di Padova, dotate di pantografo tradizionale. Le porte erano in tutti i casi in legno.\nLocomotive a vapore.\nNel biennio 1893-1894 entrarono in servizio cinque locomotive a vapore cabinate a tre assi, costruite dalla Krauss; ad esse si affianc\u00f2 nel 1914 una motrice analoga, battezzata \"Roma\", sempre di costruzione Krauss ma pi\u00f9 potente (130\u00a0CV anzich\u00e9 100).\nSerie 1-8, poi 40-45.\nLe prime elettromotrici immesse in servizio furono le vetture costruite da Carminati &amp; Toselli con equipaggiamenti elettrici TIBB del 1914, cui furono assegnati i numeri sociali 1-8. Sei di esse furono ricostruite dalle Tramvie della Sardegna con equipaggiamento elettrico Ansaldo, e rinumerate 40-45. Le casse presentavano, fra un esemplare e l'altro, alcune differenze. La vettura n. 1 venne trasformata in rimorchiata.\nLa vettura 43 fu in seguito usata, fino alla cessazione del servizio tranviario, come veicolo di servizio.\nI rimorchi accoppiati alle 40-45 provenivano generalmente dal parco delle precedenti tranvie a vapore (serie 200), ma vennero utilizzati altres\u00ec i pi\u00f9 grandi rimorchi a carrelli della serie 81-86.\nSerie 11-16, poi 140-145.\n6 motrici a due assi, anch'esse di costruzione Carminati &amp; Toselli/TIBB giunsero a Cagliari nel 1926; si trattava di vetture bidirezionali a terrazzini con accesso chiuso da cancelletti. Nel 1951-52 le stesse furono rinumerate dalla STS 140-145 dopo una ricostruzione effettuata direttamente a cura delle officine sociali di Quartu Sant'Elena, con impiego di equipaggiamenti elettrici Ansaldo. Tali vetture si distinguevano dalle \"nuove\" 40-45 (ex 1-8) per la maggiore lunghezza e l'aggiunta di un'ulteriore anta posta di fianco alla porta anteriore, che fu specializzata per la salita dei soli abbonati.\nAnalogamente alla serie precedente, i rimorchi accoppiati alle 140-145 provenivano generalmente dal parco delle precedenti tranvie a vapore (serie 200), ma vennero utilizzati anche i pi\u00f9 grandi rimorchi a carrelli della serie 81-86.\nSerie 17-19 (20).\nCostruttivamente analoghe alle precedenti ma con equipaggiamenti elettrici CGE, queste 3 vetture del 1936 si distinguevano da esse per la presenza, in luogo dei cancelletti, di porte a soffietto a doppia anta. Curiosamente, in seguito a due gravi incidenti in cui il primo esemplare fu coinvolto e che ne comportarono l'integrale ricostruzione della cassa, per motivi scaramantici la numerazione di tale vettura pass\u00f2 da 17 a 20\nLa vettura n. 19 fu in seguito usata, fino alla cessazione del servizio tranviario, come veicolo di servizio.\nSerie 21-24 \"giardiniere\".\nLe 4 vetture consegnate nel 1924, ancora una volta di costruzione Carminati &amp; Toselli /TIBB, furono le prime motrici cagliaritane a carrelli e adottavano la peculiare soluzione \"Maximum Traction\" con un asse motore e un asse portante di minori dimensioni per ciascun carrello. Per le loro maggiori dimensioni vennero destinate alla linea di Quartu Sant'Elena.\nAlle elettromotrici erano accoppiati altrettanti rimorchi realizzati dal medesimo costruttore e immatricolati nella serie 81-86.\nSerie 309-317 ex rete di Padova.\nIn occasione della chiusura della rete tranviaria di Padova, avvenuta nel 1954, giunsero a Cagliari 9 vetture di produzione Stanga/TIBB del 1931 denominate \"reginette\" e immatricolate nella citt\u00e0 veneta nel gruppo 1210-1219 (l'unit\u00e0 1211 era andata demolita durante la seconda guerra mondiale). Dotate di 4 motori per complessivi 96\u00a0kW, avevano la lunghezza di 11,8 metri e presentavano una tara pari a 14,3\u00a0t.\nModificato lo scartamento dall'originario metrico, tali motrici furono immatricolate presso la STS come gruppo 309-317. Usate prevalentemente per il servizio sulla linea 1 e comunemente indicate come \"padovane\", dal 1968 furono trasferite alle linee M e P.\nSerie 305-308 e 318-325.\nNel 1953 si ebbe una fornitura di vetture nuove, costituita dalle motrici costruite dalle officine Tallero (il soprannome \"Tallero\" venne in seguito impropriamente utilizzato anche per indicare le vetture analoghe) numerate 305-308.\nA tali unit\u00e0 fecero seguito nel 1957 le motrici 318-323 costruite dalle Officine Moncenisio di Condove ed infine, nel 1963, le 324-325 prodotte dalle Officine di Cittadella.\nTutte le unit\u00e0 di tali gruppi montavano 4 motori per complessivi 176\u00a0kW, avevano la lunghezza di 13,6 metri e presentavano una tara pari a 15,85\u00a0t.\nSerie 31-34, poi 301-304 ex Biella-Oropa.\nNel 1927 giunsero dalla tranvia Biella-Oropa, che aveva operato il cambio di alimentazione da 750 V a 2.400 V, alcune vetture bidirezionali a carrelli della serie 1-8, di costruzione belga con equipaggiamento elettrico AEG Thomson-Houston del 1911. In una relazione di esercizio del settembre 1944 tali unit\u00e0 sono citate come in servizio e immatricolate 31-34.\nSi trattava di vetture a due assi motori dotate di ulteriori assi portanti secondo il gi\u00e0 citato brevetto \"Maximum Traction\" che vennero destinate alla linea extraurbana del Poetto e per tale motivo videro l'applicazione di due fanali al posto dell'unico posizionato in origine al centro del frontale. Fra il 1949 e il 1951 le stesse vennero ricostruite dalle STS come normali unit\u00e0 a carrelli equipaggiate con azionamenti Ansaldo, andando a formare il gruppo 301-304.\nA tali elettromotrici era accoppiato il gruppo di 4 rimorchiate 221-22; tali rotabili circolarono fino al 1972 circa.\nLocomotore LE 1.\nCompletava la dotazione del parco trazione un locomotore tranviario a cassa centrale con avancorpi di costruzione Carminati e Toselli del 1930 con equipaggiamenti elettrici TIBB."}
{"id": "4881051", "revid": "481666", "url": "https://it.wikipedia.org/wiki?curid=4881051", "title": "Victor Film Company", "text": "La Victor Film Company fu una casa di produzione cinematografica fondata nel 1912 dall'attrice Florence Lawrence insieme al marito, il regista Harry Solter. L'azienda stabil\u00ec i suoi studi a Fort Lee, nel New Jersey.\nStoria.\nAll'epoca, il nome degli attori non veniva pubblicizzato dalle case di produzione per motivi di potere contrattuale. Il produttore Carl Laemmle, che aveva avuto Florence sotto contratto alla Independent Moving Pictures Company of America (IMP), aveva invece creato un grande battage pubblicitario per far conoscere il nome della sua attrice, popolarissima presso il pubblico che per\u00f2 ne ignorava il nome. La promozione di Laemmle avrebbe posto le basi al futuro star-system hollywoodiano.\nFlorence Lawrence, dopo aver lasciato la IMP, pass\u00f2 a lavorare con Siegmund Lubin per poi tornare a collaborare nuovamente con Laemmle. Creata la Victor, Laemmle - che diede completa libert\u00e0 artistica alla coppia Lawrence/Solter - finanzi\u00f2 i loro stipendi, pagando 500 dollari la settimana l'attrice e 200 il regista.\nIl primo film prodotto dalla compagnia fu nel 1912 \"In Swift Waters\": diretto da Solter, aveva come protagonista Florence Lawrence affiancata da Owen Moore."}
{"id": "4881057", "revid": "235890", "url": "https://it.wikipedia.org/wiki?curid=4881057", "title": "Soluzione debole", "text": ""}
{"id": "4881059", "revid": "400694", "url": "https://it.wikipedia.org/wiki?curid=4881059", "title": "Odnoklassniki", "text": "Odnoklassniki (; \"compagni di classe\") \u00e8 un social network russo.\nStoria.\n\u00c8 stato sviluppato da Al'bert Michajlovi\u010d Popkov e lanciato il 4 marzo 2006. \u00c8 popolare negli ex Stati dell'Unione Sovietica, principalmente in Russia.\nI proprietari del sito sostengono che la rete sociale ha pi\u00f9 di 148 milioni di utenti registrati e 33 milioni di visitatori unici ogni giorno. Per iscriversi bisogna avere almeno 16 anni. Secondo Alexa, Odnoklassniki si posiziona 50\u00ba nella classifica dei siti internet pi\u00f9 visitati al mondo e 7\u00ba in Russia."}
{"id": "4881060", "revid": "110157", "url": "https://it.wikipedia.org/wiki?curid=4881060", "title": "Running in the Family", "text": "Running in the Family \u00e8 un album del gruppo musicale britannico Level 42, pubblicato dall'etichetta discografica Polydor nel 1987.\nContiene tra l'altro il brano omonimo, pubblicato poco prima su 45 giri, e \"Lessons in Love\", singolo di successo pubblicato durante l'anno precedente."}
{"id": "4881063", "revid": "235890", "url": "https://it.wikipedia.org/wiki?curid=4881063", "title": "Soluzione generalizzata", "text": ""}
{"id": "4881072", "revid": "298229", "url": "https://it.wikipedia.org/wiki?curid=4881072", "title": "Backlash 2004", "text": "Backlash 2004 \u00e8 stata la sesta edizione dell'omonimo pay-per-view, prodotto dalla World Wrestling Entertainment. L'evento, esclusivo del roster di \"Raw\", si \u00e8 svolto il 18 aprile 2004 al Rexall Place di Edmonton.\nStoryline.\nA WrestleMania XX, Chris Benoit sconfisse il campione Triple H e Shawn Michaels in un Triple Threat match, conquistando il World Heavyweight Championship grazie alla \"Crippler Crossface\", con la quale sottomise Triple H. La sera successiva, a \"Raw\", Benoit e Michaels sconfissero l'Evolution (Randy Orton, Ric Flair e Batista) in un 2-on-3 Handicap match grazie alla \"Sharpshooter\" di Benoit, con la quale sottomise Batista. Il 22 marzo, a causa dell'annuale Draft, Triple H venne trasferito nel roster di \"SmackDown!\" ed il General Manager di \"Raw\" Eric Bischoff annunci\u00f2 che Michaels avrebbe ottenuto un match titolato contro Benoit a Backlash. Il 25 marzo, per\u00f2, il General Manager di \"SmackDown\" Kurt Angle annunci\u00f2 che Triple H sarebbe tornato nel roster di \"Raw\" in cambio dei Dudley Boyz (Bubba Ray Dudley e D-Von Dudley) e Booker T. La settimana successiva, a \"Raw\", Bischoff incluse anche Triple H nel match titolato di Backlash tra Benoit e Michaels, facendo diventare il match un Triple Threat.\nNel giugno del 2003, durante una cerimonia d'onore alla carriera di Mick Foley, Randy Orton e Ric Flair attaccarono pesantemente Foley nel backstage dell'arena, lasciandolo a terra esanime. Nel dicembre del 2003, Foley torn\u00f2 temporaneamente come Co-General Manager di \"Raw\" al posto di \"Stone Cold\" Steve Austin, dandosi un'opportunit\u00e0 titolata all'Intercontinental Championship di Orton, salvo poi rinunciarci. Alla Royal Rumble, Foley entr\u00f2 a sorpresa nel Royal Rumble match (al posto di Test) ed attacc\u00f2 Orton, eliminandolo. Oltre ad eliminare Orton, Foley si auto-elimin\u00f2 dal match ed i due iniziarono a malmenarsi fuori dal ring, finch\u00e9 Orton non colp\u00ec Foley con delle sedie d'acciaio, fuggendo nel backstage. Successivamente, Foley riform\u00f2 la Rock 'n' Sock Connection con The Rock ed i due sfidarono l'Evolution (Orton, Flair e Batista) ad un 3-on-2 Handicap match per WrestleMania XX. A WrestleMania XX, l'Evolution sconfisse The Rock e Mick Foley grazie ad una \"RKO\" di Orton ai danni di Foley. Due settimane dopo, Foley sfid\u00f2 Orton ad un No Holds Barred Falls Count Anywhere match, valido per il titolo intercontinentale, per Backlash ed Orton accett\u00f2.\nA WrestleMania XX, Christian sconfisse Chris Jericho. Dopo il match Trish Stratus, che era la fidanzata on-screen di Jericho (storyline), trad\u00ec \"Y2J\" schierandosi dalla parte di Christian. Nella puntata di \"Raw\" del 5 aprile, Christian annunci\u00f2 che lui e Trish avrebbero affrontato Jericho a Backlash in un Intergender 2-on-1 Handicap match.\nEvento.\nPrima della messa in onda dell'evento, Val Venis sconfisse Matt Hardy a \"Sunday Night Heat\".\nMatch preliminari.\nIl primo match della serata fu tra Shelton Benjamin e Ric Flair. Dopo un batti e ribatti, Flair tent\u00f2 di colpire Benjamin con un tirapugni, ma quest'ultimo evit\u00f2 il tutto colpendo Flair con uno \"splash\" all'angolo. Benjamin esegu\u00ec poi una \"diving clothesline\" su Flair per poi schienarlo per vincere il match.\nIl match successivo fu tra Jonathan Coachman e Tajiri. Durante le fasi finali del match, Garrison Cade interfer\u00ec in favore di Coachman permettendo, cos\u00ec, a quest'ultimo di schienare Tajiri con un \"roll-up\" per ottenere la vittoria.\nIl terzo incontro vide Chris Jericho affrontare Christian e Trish Stratus in un Intergender 2-on-1 Handicap match. Nel finale, Jericho lanci\u00f2 Christian contro Trish e, dato ci\u00f2, Y2J esegu\u00ec un \"enzuigiri\" ai danni di Christian per poi schienarlo per vincere la contesa.\nIl match che segu\u00ec fu quello valevole per il WWE Women's Championship tra la campionessa Victoria e la sfidante Lita. Durante il match, entrambe si portarono in vantaggio l'una sull'altra. Il match termin\u00f2 dopo che Victoria schien\u00f2 Lita con un \"inside cradle\" per mantenere il titolo femminile. Al termine del match, Molly Holly e Gail Kim attaccarono sia Lita che Victoria.\nMatch principali.\nIl quinto incontro dell'evento fu l'Hardcore match per l'Intercontinental Championship tra il campione Randy Orton e lo sfidante Mick Foley (nelle vesti di Cactus Jack, sebbene non fosse stato annunciato in tale modo). Durante il match, Foley prese una mazza da baseball con del filo spinato e la utilizz\u00f2 per colpire Orton al volto causandogli l'apertura di una ferita alla testa, dalla quale inizi\u00f2 a sanguinare copiosamente. In seguito, Foley piazz\u00f2 la mazza da baseball tra le gambe di Orton per poi eseguirci sopra un \"leg drop\". Foley continu\u00f2 ad utilizzare la mazza da baseball e ci vers\u00f2 sopra della benzina per poi provare ad infuocarla, ma il general manager Eric Bischoff lo interruppe dicendogli che se avesse infuocato la mazza da baseball, sarebbe stato squalificato. Dato ci\u00f2, Foley lasci\u00f2 perdere e colp\u00ec Orton al volto con un vassoio di metallo. Successivamente, Orton schiv\u00f2 un attacco di Foley per poi schiantarlo con un \"body slam\" su un tavolo avente la superficie di filo spinato. Orton tent\u00f2 poi di eseguire la \"RKO\" su Foley, ma quest'ultimo contrattacc\u00f2 lanciando Orton sopra delle puntine d'acciaio, le quali si conficcarono nella schiena del campione. In seguito, Orton si rialz\u00f2 e prov\u00f2 a rifugiarsi nel \"backstage\", ma Foley lo blocc\u00f2 e lo gett\u00f2 attraverso dei tavoli situati al di sotto della rampa dello \"stage\" per poi lanciarcisi addosso con un \"diving elbow drop\". I due rientrarono poi nel ring e Orton colp\u00ec Foley con la mazza da baseball di filo spinato, ma dopo un secondo tentativo Foley applic\u00f2 la \"Manidble Claw\" su Orton. Orton riusc\u00ec a liberarsi dalla presa colpendo Foley con un \"uppercut\" per poi eseguire la \"RKO\". Nel finale, Orton effettu\u00f2 un'altra \"RKO\" ai danni Foley, questa volta sopra la mazza da baseball, per poi schienarlo e mantenere il titolo.\nIl match successivo fu tra The Hurricane e Rosey contro La R\u00e9sistance (Rob\u00e9rt Conway e Sylvain Grenier). Dopo un batti e ribatti e l'inaspettata distrazione di Eugene, The Hurricane schien\u00f2 Conway per vincere il match dopo l'esecuzione della \"Eye of the Hurricane\".\nIl settimo match fu tra Edge e Kane. Il match fu in gran parte controllato da Kane, che si focalizz\u00f2 sulla mano sinistra infortunata di Edge. Durante le fasi finali, Edge contrattacc\u00f2 diversi attacchi di Kane per poi tentare la \"Spear\", ma quest'ultimo la evit\u00f2 ed Edge fin\u00ec con il colpire l'arbitro. Dato che l'arbitro fu messo accidentalmente \"KO\", Edge colp\u00ec Kane al volto con una sedia d'acciaio per poi colpirlo con la \"Spear\". L'arbitro si riprese e cont\u00f2 lo schienamento decisivo dando, cos\u00ec, la vittoria a Edge.\nIl \"main event\" fu il Triple Threat match per il World Heavyweight Championship tra il campione Chris Benoit e gli sfidanti Shawn Michaels e Triple H. Il match inizi\u00f2 con Benoit e Michaels che effettuarono un doppio \"back body drop\" ai danni di Triple H per poi lanciarlo all'esterno del ring. Dopo un batti e ribatti tra Benoit e Michaels, Triple H rientr\u00f2 nel ring e colp\u00ec entrambi. Benoit esegu\u00ec poi una serie di \"german suplex\" sia su Michaels che su Triple H. In seguito, Michaels e Triple H attaccarono Benoit lanciandolo contro le barricate di sicurezza. Rientrati sul quadrato, Triple H e HBK si colpirono a vicenda, finch\u00e9 The Game non esegu\u00ec un \"facebreaker knee smash\" su Michaels. Con entrambi al tappeto, Benoit sal\u00ec sulla terza corda del ring e si lanci\u00f2 con un \"diving headbutt\" impattando in pieno contro Michaels. Successivamente, Michaels si rialz\u00f2 e prov\u00f2 a colpire Benoit con un \"flying forearm smash\", ma il campione schiv\u00f2 l'attacco e HBK fin\u00ec con il colpire accidentalmente l'arbitro. Benoit gett\u00f2 Michaels fuori dal ring per poi applicare la \"Sharpshooter\" su Triple H, ma Michaels risali sul quadrato per rompere la presa di Benoit. Benoit intercett\u00f2 subito HBK e lo intrappol\u00f2 nella \"Crippler Crossface\", ma poich\u00e9 l'arbitro fu messo \"KO\" pochi istanti prima, il direttore di gara non pot\u00e9 vedere la resa di Michaels. Dopo che un secondo arbitro accorse sul ring per sostituire quello originale, Michaels rinchiuse Benoit nella \"Sharpshooter\". Tuttavia, Triple H intervenne e ruppe la presa di HBK per poi colpire Benoit con una \"DDT\". Benoit e Triple H iniziarono poi a lottare all'esterno del quadrato e Michaels sal\u00ec sulla terza corda per tentare di gettarsi su di loro, ma questi ultimi si spostarono e HBK fin\u00ec con lo schiantarsi attraverso il tavolo dei commentatori, mandandolo in frantumi. In seguito, Triple H gett\u00f2 Benoit contro dei gradoni d'acciaio per poi rilanciarlo sul ring. Dopo un batti e ribatti, The Game esegu\u00ec un \"Pedigree\" su Benoit, ma Michaels svent\u00f2 lo schienamento. Dopodich\u00e9, HBK colp\u00ec Triple H prima con un \"flying forearm smash\" e poi con un \"diving elbow drop\" per poi tentare di eseguire la \"Sweet Chin Music\", ma invece che colpire The Game, Michaels rifil\u00f2 la \"Sweet Chin Music\" a Benoit, il quale si trovava sull'apron ring. Dato ci\u00f2, Triple H sorprese Michaels colpendolo con un \"low-blow\", ma ottenne solamente un conto di due. Triple H prese poi il suo sledgehammer e lo utilizz\u00f2 per colpire HBK alla schiena. Dopo che The Game cerc\u00f2 di sferrare un'altra martellata, Benoit lo anticip\u00f2 e lo trascin\u00f2 all'esterno del quadrato per poi catapultarlo contro il paletto di sostegno del ring. Benoit rientr\u00f2 sul ring, contrattacc\u00f2 un tentativo di \"Sweet Chin Music\" da parte di Michaels e lo intrappol\u00f2 nella \"Sharpshooter\". HBK fu costretto a cedere alla presa di sottomissione e Benoit trionf\u00f2 per mantenere il titolo."}
{"id": "4881079", "revid": "126257", "url": "https://it.wikipedia.org/wiki?curid=4881079", "title": "Ric Fliehr", "text": ""}
{"id": "4881085", "revid": "371529", "url": "https://it.wikipedia.org/wiki?curid=4881085", "title": "Muhammad Ali vs. Joe Frazier II", "text": "Il secondo incontro di pugilato tra Muhammad Ali e Joe Frazier, noto anche con il nome di \"Super Fight II\", si disput\u00f2 al Madison Square Garden di New York il 28 gennaio 1974: fu il secondo incontro della \"Trilogia Ali-Frazier\", dopo quello dell'8 marzo 1971 e prima di quello del 1\u00ba ottobre 1975. Ali, leggermente favorito per la vittoria, vinse il match via decisione unanime.\nContesto.\nIl primo incontro avvenne sempre a New York, quattro anni prima: Frazier trionf\u00f2 ai punti dopo 15 riprese, divenendo il primo avversario capace di infliggere ad Ali una sconfitta. Fu la prima vittoria da campione mondiale dei pesi massimi per Frazier, che difese in altre due occasioni nel 1972 prima di venire battuto da George Foreman (gennaio 1973). Ali, dal canto suo, aveva incrociato per due volte i guantoni con Ken Norton: il bilancio fu di una sconfitta (con tanto di frattura dell'osso mascellare) e di una vittoria.\nDurante la visita dei pugili, con i rispettivi staff, alla sede dell'ABC nacque un diverbio tra i due, dopo che Ali defin\u00ec Frazier \u00abun ignorante\u00bb. La veemente reazione di quest'ultimo provoc\u00f2 l'intervento dei membri dello staff, scongiurando un possibile scontro fisico.\nL'incontro.\nPer il combattimento Ali progett\u00f2 una strategia basata sulle caratteristiche di Frazier, pugile che notoriamente iniziava gli incontri a ritmi: sul finire del secondo round, Frazier rimase ferito da un destro del suo avversario. Soltanto con l'intervento dell'arbitro Perez guadagn\u00f2 tempo, riuscendo a chiudere in piedi la ripresa (Perez aveva fermato i due pugili convinto, erroneamente, di aver udito la campana).\nIl veloce ritmo tenuto da Ali gli permise di condurre l'esito della lotta in proprio favore, vincendo con decisione unanime al termine delle 12 riprese. Per Frazier fu la seconda sconfitta in carriera, dopo quella incassata poco pi\u00f9 di un anno prima da Foreman.\nNonostante la rilevanza mediatica e l'importanza agonistica dell'evento, esperti ed appassionati lo giudicarono \u00ababbastanza insignificante\u00bb in rapporto al precedente ed al successivo."}
{"id": "4881086", "revid": "1226", "url": "https://it.wikipedia.org/wiki?curid=4881086", "title": "Ci\u00f2 che usc\u00ec dal Lago Michigan", "text": ""}
{"id": "4881089", "revid": "287204", "url": "https://it.wikipedia.org/wiki?curid=4881089", "title": "Claudio Gonzaga (disambigua)", "text": "Col nome di Claudio Gonzaga si conoscono i seguenti personaggi:"}
{"id": "4881090", "revid": "74801", "url": "https://it.wikipedia.org/wiki?curid=4881090", "title": "Claudio II Gonzaga", "text": "Biografia.\nEra figlio del marchese Giulio Cesare Gonzaga della linea cadetta dei \u201cGonzaga di Palazzolo\u201d e di Polissena Rossi. Dal 1671 ricopr\u00ec la carica di Governatore del Monferrato.; fu anche ministro di Consiglio, e ministro di Gabinetto. Combatt\u00e9 a fianco del decimo duca di Mantova Ferdinando Carlo nella Guerra austro-turca del 1687.\nFu il sesto marchese di Palazzolo dal 1685.\nDiscendenza.\nClaudio spos\u00f2 Lucrezia Canossa ed ebbero quindici figli:"}
{"id": "4881091", "revid": "83433910", "url": "https://it.wikipedia.org/wiki?curid=4881091", "title": "Mulai Rachid del Marocco", "text": ""}
{"id": "4881095", "revid": "486946", "url": "https://it.wikipedia.org/wiki?curid=4881095", "title": "Roy Medvedev", "text": ""}
{"id": "4881106", "revid": "486946", "url": "https://it.wikipedia.org/wiki?curid=4881106", "title": "Hugo d'Orl\u00e9ans", "text": ""}
{"id": "4881109", "revid": "287204", "url": "https://it.wikipedia.org/wiki?curid=4881109", "title": "Different Light", "text": "Different Light \u00e8 il secondo album del gruppo musicale femminile statunitense The Bangles, pubblicato dall'etichetta discografica Columbia nel 1986.\nIl disco.\n\u00c8 l'album pi\u00f9 conosciuto del gruppo, che segna un distacco dallo stile anni 60 degli esordi. Tre dei cinque singoli estratti sono stati scritti da autori diversi dai membri della band: \"Manic Monday\" da Prince sotto lo pseudonimo di Christopher, \"If She Knew What She Wants\" da Jules Shear e \"Walk Like an Egyptian\" da Liam Sternberg. Gli altri singoli sono \"Walking Down Your Street\" e \"Following\".\nL'album ha raggiunto il 2\u00ba posto nella classifica Billboard 200 negli Stati Uniti e il 3\u00ba posto nella UK Albums Chart nel Regno Unito nel 1986.\nTracce.\nGli autori dei brani secondo le note dell'album:\nFormazione.\nHanno partecipato alle registrazioni secondo le note dell'album:"}
{"id": "4881110", "revid": "481666", "url": "https://it.wikipedia.org/wiki?curid=4881110", "title": "Independent Moving Pictures Company of America (IMP)", "text": ""}
{"id": "4881115", "revid": "64489925", "url": "https://it.wikipedia.org/wiki?curid=4881115", "title": "\u00c9cole des chartes", "text": ""}
{"id": "4881116", "revid": "640277", "url": "https://it.wikipedia.org/wiki?curid=4881116", "title": "Terry Bollea", "text": ""}
{"id": "4881120", "revid": "63756", "url": "https://it.wikipedia.org/wiki?curid=4881120", "title": "Rilevatore di presenza", "text": ""}
{"id": "4881134", "revid": "599013", "url": "https://it.wikipedia.org/wiki?curid=4881134", "title": "J\u00e1nos Kuszmann", "text": "Carriera.\nKuszmann inizi\u00f2 la carriera nel . Lasciata la patria, nel 1958 si trasfer\u00ec agli austriaci del per sfuggire all'invasione sovietica dell'Ungheria, e con cui vinse la Staatsliga A 1957-1958.\nTerminata l'esperienza viennese, sempre nel 1958, si accas\u00f2 al , societ\u00e0 spagnola. Con i betici esord\u00ec nell'amichevole svoltasi il primo maggio 1958 contro l', segnando due reti. L'esordio in una partita ufficiale \u00e8 stato nella prima partita di campionato il 14 settembre seguente contro il , incontro nel quale Kuszmann segn\u00f2 due reti. \nQuando Ferdinand Dau\u010d\u00edk si sedette sulla panchina dei betici Kuszmann, che sino ad allora aveva giocato come attaccante, inizi\u00f2 ad essere impiegato anche a centrocampo ed in difesa.\nNei sei anni di militanza, ottenne come miglior piazzamento il terzo posto nella Primera Divisi\u00f3n 1963-1964. \nNell'agosto 1963 vest\u00ec la maglia degli italiani della in occasione del \"Trofeo di Santander\", torneo amichevole organizzato dal Racing Santander per il suo cinquantenario e vinto proprio dagli spagnoli, davanti ai romani ed allo Sporting Lisbona.\nNel febbraio 1964 passa all', societ\u00e0 con cui ottiene la salvezza al termine dei play-off nella Primera Divisi\u00f3n 1963-1964. La stagione seguente invece ottenne l'undicesimo posto.\nNel marzo 1966 passa al , in terza serie iberica.\nNel 1966 lascia la Spagna per andare a giocare in Turchia, al . Con i turchi Kuszmann vince la T\u00fcrkiye 1.Lig 1966-1967 e la Cumhurba\u015fkanl\u0131\u011f\u0131 Kupas\u0131 1967.\nNell'estate 1967 si trasferisce negli Stati Uniti d'America per giocare con i , societ\u00e0 militante in NPSL I. A stagione in corso passa ai con cui ottiene il secondo posto della Eastern Division dell'United Soccer Association.\nNella stagione seguente passa ai . Con gli \"Stokers\", giunger\u00e0 a disputare le semifinali per l'assegnazione del titolo americano, da cui sar\u00e0 estromesso dai futuri campioni dell'.\nNel corso del 1968 ritorna a giocare in Turchia, nuovamente al , con cui ottiene il terzo posto della T\u00fcrkiye 1.Lig 1968-1969.\nNel 1969 passa al , societ\u00e0 militante nella cadetteria turca, con cui ottiene la promozione in massima serie.\nKuszmann andr\u00e0 a chiudere la carriera agonistica nei greci del , militante nelle serie inferiori elleniche."}
{"id": "4881135", "revid": "1543377", "url": "https://it.wikipedia.org/wiki?curid=4881135", "title": "Campionati del mondo di ciclismo su strada 2004 - Gara in linea maschile Junior", "text": "La trentesima edizione della gara in linea maschile Junior dei campionati del mondo di ciclismo su strada si \u00e8 svolta il 2 ottobre 2004 con partenza ed arrivo a Verona in Italia, su un circuito di 14,75\u00a0km da ripetere 9 volte per un totale di 132,75\u00a0km. La medaglia d'oro \u00e8 stata vinta dal ceco Roman Kreuziger con il tempo di 3h25'39\" alla media di 38,731\u00a0km/h, argento al tunisino Rafa\u00e2 Chtioui e a completare il podio lo sloveno Simon \u0160pilak.\nPartenza con 176 ciclisti, dei quali 122 completarono la gara."}
{"id": "4881136", "revid": "599013", "url": "https://it.wikipedia.org/wiki?curid=4881136", "title": "His Night Out", "text": ""}
{"id": "4881137", "revid": "767487", "url": "https://it.wikipedia.org/wiki?curid=4881137", "title": "Wrong (film)", "text": "Wrong \u00e8 un film del 2012 diretto da Quentin Dupieux.\nTrama.\nDolph Springer si sveglia una mattina scoprendo che l'amore della sua vita, l'amato cane Paul, \u00e8 scomparso. Durante le ricerche, dovr\u00e0 comunque continuare la vita di tutti i giorni: continuare ad andare a lavorare nell'ufficio dal quale \u00e8 stato licenziato da mesi, gestire i problemi del giardino con il suo giardiniere Victor, che cerca di trovare una soluzione alla palma che si \u00e8 trasformata in un pino, finch\u00e9 non verr\u00e0 a conoscenza dello strano destino al quale \u00e8 andato incontro il piccolo Paul grazie ad uno strano guru dal viso sfigurato dall'acido.\nProduzione.\nIl film \u00e8 stato interamente girato con il prototipo di una telecamera digitale, la HD-Koi.\nDistribuzione.\nIl film \u00e8 stato proiettato per la prima volta il 21 gennaio 2012 al Sundance Film Festival.\nRiconoscimenti.\nIl protagonista Jack Plotnick \u00e8 stato nominato al al Sundance Film Festival 2012.\nColonna sonora.\nComposta dallo stesso Quentin Dupieux con il suo pseudonimo per le produzioni musicali \"Mr. Oizo\" insieme a David Sztanke, alias \"Tahiti Boy\", del gruppo francese electrorock Tahiti Boy and the Palmtree Family, la colonna sonora ufficiale di \"Wrong\" \u00e8 stata pubblicata in edizione digitale su Amazon il 27 agosto 2012 ed il 10 settembre dello stesso anno in vinile e CD, prodotta da Because Music ed Ed Bangers Records.\nDupiex ha coinvolto ed invitato Sztanke a collaborare con un \"tweet\", offrendogli in cambio tre drum machine, tra cui una Roland TR-808."}
{"id": "4881140", "revid": "1543377", "url": "https://it.wikipedia.org/wiki?curid=4881140", "title": "Syria Poletti", "text": "Biografia.\nNata da Giuseppe e Giacoma Pasquali, originari di Sacile in Friuli, genitori che emigrarono in Argentina quando lei aveva solo 9 anni, venne cresciuta dalla nonna, Elisabetta Ballarin che per lei fu come una madre che divenne una figura centrale nell'opera della scrittrice.\nFrequent\u00f2 le scuole elementari locali fino a quando, a 12 anni, scopr\u00ec di essere affetta da scoliosi deformante, quindi fu sottratta alla nonna da alcuni zii e successivamente mandata all'istituto religioso \"Toso\" di Casier.\nTerminata la scuola si iscrisse all'universit\u00e0 di Venezia, dove nel 1937 si laure\u00f2 in pedagogia.\nA 21 anni, nel 1938 si imbarc\u00f2 a Genova sulla nave \"Principessa Giovanna\" diretta a Buenos Aires. Dopo il tentativo di ricongiungersi ai genitori, residenti a Gualeguay, cominci\u00f2 a insegnare l'italiano a Rosario e a studiare il castigliano, lingua dei suoi futuri romanzi.\nNel 1945 divent\u00f2 professoressa e traduttrice di italiano presso l'Universit\u00e0 Nazionale di C\u00f3rdoba.\nVerso la fine degli anni quaranta si trasfer\u00ec a Buenos Aires dove inizi\u00f2 a lavorare come redattrice e traduttrice in alcune riviste culturali. In quel periodo inizi\u00f2 a pubblicare anche le sue prime poesie.\nNel 1953 cominci\u00f2 a scrivere racconti sul quotidiano \"La Naci\u00f3n\", e nel 1954 pubblic\u00f2 \"Veinte poemas infantiles\". Ha inoltre collaborato alla rivista \"Vea y Lea\", dove scrisse romanzi polizieschi.\nNel 1956 divenne direttrice di alcuni programmi radio nazionali e della municipalit\u00e0, lavoro che svolse fino al 1978.\nLa pubblicazione del suo primo romanzo nel 1961 \"Gente conmigo\", fu un grande successo ricevette il \"Premio Internacional Losada\" e \"Premio Municipal de Buenos Aires\", ne venne girato un film nel 1965 (adattamento di Jorge Masci\u00e1ngoli e diretto da Jorge Darnell) ed alcune trasposizioni televisive. Il romanzo venne ristampato otto volte e tradotto in varie lingue.\nDal 1961 in poi, anno della sua ribalta, pubblic\u00f2 moltissimi romanzi, racconti e poesie famosi in diversi paesi, ma non riusc\u00ec mai a far tradurre le sue opere nel suo paese d'origine, l'Italia.\nFu professoressa di letteratura all'universit\u00e0 di Los Angeles, cur\u00f2 il ciclo di conferenze della \"Asociaci\u00f3n Latinoamericana del Libro Infantil en Uruguay\" e fu vicepresidente della Sociedad Argentina de Escritores.\nMor\u00ec a Buenos Aires nell'aprile 1991 all'et\u00e0 di 74 anni. La sua opera pi\u00f9 famosa \"Gente conmigo\" venne lanciata in Italia solamente nel 1998 e tradotta come \"Gente con me\".\nA Syria Poletti sono intitolati il \"Colegio Syria Poletti\" a C\u00f3rdoba e il \"concorso internazionale Syria Poletti - sulle ali delle farfalle\" organizzato a Sacile suo paese d'origine."}
{"id": "4881141", "revid": "767487", "url": "https://it.wikipedia.org/wiki?curid=4881141", "title": "His Night Out (film 1914)", "text": "His Night Out \u00e8 un cortometraggio muto del 1914 diretto da Allen Curtis. Prodotto e distribuito dalla Universal Film Manufacturing Company, aveva come interpreti Ernest Shields, Betty Schade, Brinsley Shaw, Phil Dunham.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 18 novembre 1914."}
{"id": "4881144", "revid": "729019", "url": "https://it.wikipedia.org/wiki?curid=4881144", "title": "Luigi Gonzaga di Palazzolo", "text": "Biografia.\nEra figlio di Luigi Gonzaga (?-1590) e di Felicita Guerrieri Gonzaga, figlia di Tullo. Fu terzo marchese di Palazzolo.\nRicevette il feudo di Palazzolo assieme allo zio Curzio Gonzaga e a Claudio I Gonzaga direttamente dal duca di Mantova Vincenzo I Gonzaga, creando la linea cadetta dei marchesi \"Gonzaga di Palazzolo\". Il duca di Mantova Ferdinando Gonzaga lo nomin\u00f2 ambasciatore presso la Repubblica di Venezia. Mor\u00ec nel 1626 combattendo in Ungheria per l'imperatore Ferdinando II durante la Guerra dei trent'anni.\nDiscendenza.\nClaudio spos\u00f2 Vittoria Pepoli ed ebbero due figli:"}
{"id": "4881151", "revid": "599013", "url": "https://it.wikipedia.org/wiki?curid=4881151", "title": "Dar\u00edo Figueredo", "text": "Carriera.\nClub.\nHa giocato nella massima serie paraguaiana con Cerro Porte\u00f1o, Sportivo Luque\u00f1o e Club Nacional.\nNazionale.\nNel 1983 ha giocato 12 partite in Nazionale, partecipando alla Copa Am\u00e9rica di quell'anno."}
{"id": "4881152", "revid": "729019", "url": "https://it.wikipedia.org/wiki?curid=4881152", "title": "Battaglia di Dime", "text": "La battaglia di Dime o battaglia dell'Ecatombeo fu combattuta tra Sparta e la lega achea nell'estate/autunno del 226 a.C., nel corso della guerra cleomenea.\nAntefatti.\nIn seguito allo scoppio della guerra cleomenea tra la lega achea e Sparta (228 a.C.), il re spartano Cleomene III vinse l'esercito acheo nelle battaglie del Monte Liceo e di Ladocea (227 a.C.)\nForte di queste vittorie, Cleomene torn\u00f2 a Sparta ed elimin\u00f2 gli efori in un attentato, attu\u00f2 il suo progetto riformatore ed insedi\u00f2 il fratello Euclida come suo collega sul trono nonostante non fosse un membro della famiglia Euripontide.\nIn seguito, dopo che Arato si era preso una piccola rivincita sul re di Sparta sconfiggendo e facendo prigioniero il suo patrigno Megistonoo ad Orcomeno, Cleomene conquist\u00f2 invece Mantinea, liberandola dalla guarnigione achea.\nMentre Arato iniziava a prendere contatti col re di Macedonia Antigono III Dosone, che sarebbe successivamente intervenuto al suo fianco, Cleomene penetr\u00f2 nel territorio della lega pronto ad affrontare nuovamente il nemico.\nSvolgimento.\nPenetrando nel territorio della lega achea, Cleomene intendeva provocare Arato e lo stratego Iperbata, quell'anno (226 a.C.) formalmente al comando dell'esercito. Se gli Achei si fossero rifiutati di combattere avrebbe invece gettato discredito sui loro generali.\nNell'estate/autunno del 226 a.C., poco dopo che ebbe iniziato a stringere in assedio la citt\u00e0 di Dime, situata nel nord-ovest dell'Acaia, il re di Sparta fu raggiunto dall'esercito di Arato e di Iperbata. Per non cadere tra due fuochi (l'esercito acheo e la guarnigione di stanza a Dime), Cleomene si affrett\u00f2 ad allontanarsi dalla citt\u00e0 per dirigersi verso l'accampamento nemico. Lo scontro tra le due falangi oplitiche avvenne in una localit\u00e0 chiamata Ecatombeo (): nonostante l'inferiorit\u00e0 numerica testimoniata dalle fonti, l'esercito spartano sbaragli\u00f2 quello acheo, causando molti morti fra i nemici e facendo numerosi prigionieri.\nConseguenze.\nLa disfatta a Dime fu disastrosa per gli Achei: l'esercito di Arato e di Iperbata fu decimato, dato che dalla battaglia dell'Ecatombeo fino all'avvento di Antigono (224 a.C.) le fonti antiche non danno pi\u00f9 testimonianza di movimenti di truppe achee ma solo di guarnigioni di stanza nelle varie citt\u00e0.\nDopo la sconfitta, gli Achei convocarono Cleomene a Lerna per una conferenza di pace ma il re di Sparta si ammal\u00f2 lungo il tragitto e rinunci\u00f2 ad incontrare gli avversari, limitandosi a liberare i prigionieri pi\u00f9 illustri. In questa occasione di scambio di prigionieri fu probabilmente liberato anche Megistonoo, precedentemente catturato ad Orcomeno.\nPlutarco attribuisce alla malattia di Cleomene la causa delle pi\u00f9 grandi sventure per la Grecia, perch\u00e9 la mancata conferenza di pace di Lerna diede tempo ad Arato per allearsi con Antigono III Dosone, gi\u00e0 precedentemente contattato in seguito alla battaglia di Ladocea.\nStretta l'alleanza con Antigono, Arato fece naufragare la seconda conferenza di pace, che avrebbe dovuto tenersi ad Argo (Grecia) dopo la guarigione di Cleomene dalla sua malattia. Fallite le trattative, il re di Sparta pot\u00e9 conquistare con estrema facilit\u00e0 diverse citt\u00e0 del Peloponneso, tra le quali Pellene, Fliunte, Feneo, Pentelio, Argo e Corinto. Lo stesso Arato dovette fuggire rocambolescamente da Corinto per evitare di essere ucciso dagli abitanti della citt\u00e0, che si arresero spontaneamente al re di Sparta.\nL'arrivo di Antigono nel 224 a.C. volse per\u00f2 definitivamente le sorti della guerra in favore della neonata coalizione acheo-macedone, fino alla totale sconfitta di Cleomene a Sellasia."}
{"id": "4881153", "revid": "673733", "url": "https://it.wikipedia.org/wiki?curid=4881153", "title": "Battaglia dell'Ecatombeo", "text": ""}
{"id": "4881160", "revid": "599013", "url": "https://it.wikipedia.org/wiki?curid=4881160", "title": "Fidel Mi\u00f1o", "text": "Carriera.\nClub.\nHa giocato nella massima serie paraguaiana con Sol de Am\u00e9rica, Club Nacional, Club Olimpia e Sportivo Luque\u00f1o.\nNazionale.\nHa giocato 11 partite in nazionale, partecipando alla Copa Am\u00e9rica 1983."}
{"id": "4881163", "revid": "716642", "url": "https://it.wikipedia.org/wiki?curid=4881163", "title": "Oscar Suri\u00e1n", "text": "Carriera.\nClub.\nHa giocato nella prima divisione paraguaiana con il Libertad.\nNazionale.\nHa giocato 14 partite in nazionale, partecipando alla Copa Am\u00e9rica 1983; in precedenza aveva partecipato anche ai Mondiali Under-20 del 1979."}
{"id": "4881164", "revid": "599013", "url": "https://it.wikipedia.org/wiki?curid=4881164", "title": "The Accusation", "text": ""}
{"id": "4881168", "revid": "767487", "url": "https://it.wikipedia.org/wiki?curid=4881168", "title": "Ranulfo Miranda", "text": "Carriera.\nGiocatore.\nClub.\nNel 1949 ha vinto il campionato paraguaiano con il . Ha inoltre giocato in vari club nella prima divisione colombiana.\nNazionale.\nNel 1947 ha giocato 4 partite in nazionale.\nAllenatore.\nHa guidato la selezione nazionale del Paraguay alla vittoria della Copa Am\u00e9rica 1979."}
{"id": "4881170", "revid": "438678", "url": "https://it.wikipedia.org/wiki?curid=4881170", "title": "Copertura degli spigoli", "text": "Nella teoria dei grafi, una copertura degli spigoli di un grafo \u00e8 un insieme di spigoli tale che ogni vertice del grafo \u00e8 incidente ad almeno uno spigolo dell'insieme. Nell'informatica, il problema della copertura minima degli spigoli \u00e8 il problema di trovare una copertura degli spigoli di dimensione minima. \u00c8 un problema di ottimizzazione che appartiene alla classe dei problemi di copertura e pu\u00f2 essere risolto nel tempo polinomiale.\nDefinizione.\nFormalmente, la copertura degli spigoli di un grafo \"G\" \u00e8 un insieme di spigoli \"C\" tale che ogni vertice in \"G\" \u00e8 incidente con almeno uno spigolo in \"C\". Si dice che l'insieme \"C\" \"copre\" i vertici di \"G\". La figura seguente mostra esempi di coperture degli spigoli in due grafi.\nUna copertura minima degli spigoli \u00e8 una copertura degli spigoli della dimensione pi\u00f9 piccola possibile. Il numero delle coperture degli spigoli formula_1 \u00e8 la dimensione della copertura minima degli spigoli. La figura seguente mostra esempi di coperture minime degli spigoli.\nSi noti che la figura a destra non \u00e8 soltanto una copertura sugli spigoli, ma anche un accoppiamento. In particolare, esso \u00e8 un accoppiamento perfetto: un accoppiamento \"M\" in cui ciascun vertice \u00e8 incidente con esattamente un vertice in \"M\". Un accoppiamento perfetto \u00e8 sempre una copertura minima degli spigoli.\nAlgoritmi.\nUna copertura degli spigoli piccolissima pu\u00f2 essere trovata nel tempo polinomiale trovando un accoppiamento massimo ed estendendolo \"golosamente\" (cio\u00e8 mediante un \"algoritmo goloso\") cos\u00ec che tutti i vertici siano coperti. Nella figura seguente, un accoppiamento massimo \u00e8 segnato in rosso; gli spigoli supplementari che sono stati aggiunti per coprire i nodi non accoppiati sono segnati in blu. (La figura a destra mostra un grafo in cui un accoppiamento massimo \u00e8 un accoppiamento perfetto; quindi copre gi\u00e0 tutti i vertici e non sono stati necessari spigoli supplementari.)\nD'altro canto, il problema collegato di trovare una copertura dei vertici piccolissima \u00e8 un problema NP-difficile."}
{"id": "4881171", "revid": "599013", "url": "https://it.wikipedia.org/wiki?curid=4881171", "title": "Concattedrale di Castelo Branco", "text": "La concattedrale di San Michele Arcangelo (in portoghese: \"Igreja de S\u00e3o Miguel\" o \"Igreja Matriz\" o \"S\u00e9 Catedral de Castelo Branco\") \u00e8 la concattedrale della diocesi di Portalegre-Castelo Branco.\nStoria.\nLa chiesa di San Michele risale al Medioevo. I principali interventi architettonici si sono avuti nel 1682, con l'apporto di elementi barocchi nella facciata, e nel 1691, con l'introduzione di dipinti di Bento Coelho nelle cappelle. Nel 1771, in virt\u00f9 dell'erezione della diocesi di Castelo Branco, la chiesa \u00e8 stata elevata a cattedrale. Nel 1785 viene ricostruito l'abside e nel 1791 introdotti dipinti di Pedro Alexandrino nel retablo (1785) e nella cappella del Santissimo. Altri interventi di miglioramento sono stati eseguiti nel XIX e XX secolo. Nel 1831 la diocesi di Castelo Branco fu soppressa ed il suo territorio annesso alla diocesi di Portalegre. La chiesa di San Michele \u00e8 divenuta concattedrale della diocesi di Portalegre-Castelo Branco nel 1956, quando la diocesi assunse il nome attuale."}
{"id": "4881173", "revid": "767487", "url": "https://it.wikipedia.org/wiki?curid=4881173", "title": "The Accusation (film 1914)", "text": "The Accusation \u00e8 un cortometraggio muto del 1914 diretto e interpretato da Harry Myers.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 26 dicembre 1914."}
{"id": "4881175", "revid": "1305772", "url": "https://it.wikipedia.org/wiki?curid=4881175", "title": "Baia Vajda", "text": "La baia Vajda (, \"guba Vajda\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte sud-occidentale del mare di Barents.\nGeografia.\nLa baia si apre verso nord, 33\u00a0km a est del confine norvegese, nella parte nord-occidentale della penisola Ryba\u010dij (\u043f\u043e\u043b\u0443\u043e\u0441\u0442\u0440\u043e\u0432 \u0420\u044b\u0431\u0430\u0447\u0438\u0439). L'ingresso \u00e8 compreso tra capo Tonin (\u043c\u044b\u0441 \u0422\u043e\u043d\u0438\u043d) a ovest e capo Kekurskij (\u043c\u044b\u0441 \u041a\u0435\u043a\u0443\u0440\u0441\u043a\u0438\u0439) a est. Ha una lunghezza di 3,2\u00a0km e una larghezza massima di 2,5\u00a0km. La profondit\u00e0 massima \u00e8 di 24\u00a0m.\nNella parte meridionale vi sfocia un breve corso d'acqua e vi si trova una piccola isola senza nome. Lungo la costa occidentale si affaccia sulla baia l'insediamento di Vajda-Guba (in finlandese: \"Vaitolahti\").\nLe basse coste che costituiscono l'ovale centrale sono circondate da alte colline coperte di vegetazione. La crescita di erba \u00e8 consentita dalla corrente del Golfo che riesce a giungere fin qui, e ci\u00f2 garantisce anche la possibilit\u00e0 di allevare bestiame."}
{"id": "4881176", "revid": "486946", "url": "https://it.wikipedia.org/wiki?curid=4881176", "title": "Nat Geo Adventure HD", "text": ""}
{"id": "4881178", "revid": "287204", "url": "https://it.wikipedia.org/wiki?curid=4881178", "title": "Iperbata", "text": "Eletto stratego al posto di Arato di Sicione per l'anno 226-225 a.C., esercit\u00f2 formalmente il comando della lega achea, ma fu di fatto affiancato dal suo pi\u00f9 autorevole predecessore.\nDurante il suo mandato, mentre era in corso la cosiddetta guerra cleomenea contro Sparta, la lega achea perse Mantinea e fu rovinosamente sconfitta nel corso della battaglia di Dime (226 a.C.) ad opera dell'esercito di Cleomene III.\nL'anno successivo gli succedette Timosseno alla guida della lega."}
{"id": "4881182", "revid": "767487", "url": "https://it.wikipedia.org/wiki?curid=4881182", "title": "The Little Gray Home", "text": "The Little Gray Home \u00e8 un cortometraggio muto del 1914 diretto da Harry Myers che ne \u00e8 anche interprete insieme a Rosemary Theby e a Brinsley Shaw. Prodotto dalla Victor Film Company, il film venne distribuito dalla Universal Film Manufacturing Company.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio di due bobine - venne distribuito nelle sale degli Stati Uniti l'11 dicembre 1914."}
{"id": "4881184", "revid": "767487", "url": "https://it.wikipedia.org/wiki?curid=4881184", "title": "The Unknown Country", "text": "The Unknown Country \u00e8 un cortometraggio muto del 1914. Il nome del regista non viene riportato nei credit del film basato su una storia di Emmett C. Hall.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 20 novembre 1914."}
{"id": "4881187", "revid": "21880", "url": "https://it.wikipedia.org/wiki?curid=4881187", "title": "Miltonia vexillaria", "text": ""}
{"id": "4881188", "revid": "339392", "url": "https://it.wikipedia.org/wiki?curid=4881188", "title": "Abbinamento massimo", "text": ""}
{"id": "4881189", "revid": "339392", "url": "https://it.wikipedia.org/wiki?curid=4881189", "title": "Abbinamento perfetto", "text": ""}
{"id": "4881193", "revid": "767487", "url": "https://it.wikipedia.org/wiki?curid=4881193", "title": "The House of a Thousand Relations", "text": "The House of a Thousand Relations \u00e8 un cortometraggio muto del 1915 scritto e diretto da Harry Myers. Prodotto dalla Victor Film Company, aveva come interpreti lo stesso regista Harry Myers, Rosemary Theby e Brinsley Shaw.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche degli Stati Uniti il 31 maggio 1915."}
{"id": "4881199", "revid": "76963", "url": "https://it.wikipedia.org/wiki?curid=4881199", "title": "Miro Gavran", "text": "Al 2014 \u00e8 lo scrittore contemporaneo croato pi\u00f9 tradotto in altre lingue (40) e pi\u00f9 conosciuto al di fuori del proprio paese; i suoi libri hanno avuto 200 pubblicazioni diverse in Croazia ed in altri paesi. A lui \u00e8 dedicato un festival annuale, il \"Gavranfestival\", organizzato dal Teatro Stabile J\u00e1n Pal\u00e1rik di Trnava, in Slovacchia, nazione dove negli ultimi quindici anni sono state messe in scena ben sedici sue commedie, tante quante quelle andate in scena in Croazia.\nHa ottenuto numerosi premi letterari nazionali e internazionali, tra cui il Central European Tine Award, in ambito teatrale e l'European Circle Award per la narrativa.\nPrima di dedicarsi totalmente alla scrittura, \u00e8 stato direttore del Teatro comunale di Zagabria e drammaturgo dell'Epilog Teatar di Zagabria. Dal 2002 dispone di una propria compagnia, che gestisce insieme all'attrice Mladena Gavran, sua moglie.\nLa maggior parte delle sue commedie presenta situazioni di fantasia che vedono per protagonisti grandi personalit\u00e0 dell'arte, della cultura, della storia. Alcune sue opere sonoad esempio: \"Gli amori di George Washington\", \"Checov incontra Tolstoj\", \"Il paziente del Dottor Freud\", \"Shakespeare ed Elisabetta\", \"Il segreto di Greta Garbo\" e \"Nora nostra contemporanea\".\nGavran \u00e8 anche un brillante autore: grande successo hanno ottenuto le commedie \"Nonno e nonna divorziano\", \"Tutto sulle donne\" e \"Il marito di mia moglie\", andate in scena in numerosi teatri europei.\nVive a Zagabria, con la moglie e un figlio."}
{"id": "4881200", "revid": "54354", "url": "https://it.wikipedia.org/wiki?curid=4881200", "title": "Diagonal Mar i Front Mar\u00edtim del Poblenou", "text": ""}
{"id": "4881202", "revid": "1386670", "url": "https://it.wikipedia.org/wiki?curid=4881202", "title": "Roquetes (Barcellona)", "text": ""}
{"id": "4881203", "revid": "287204", "url": "https://it.wikipedia.org/wiki?curid=4881203", "title": "Metin Kurt", "text": "Biografia.\n\u00c8 il fratello di Ismail Kurt, calciatore del Galatasaray, del Fenerbah\u00e7e e della Nazionale turca degli anni sessanta.\nNoto per il suo attivismo politico, nel 1976 \u00e8 stato uno dei promotori del primo sciopero dei calciatori mai avvenuto in Turchia. Membro del Partito Comunista di Turchia, si \u00e8 candidato alle elezioni parlamentari in Turchia del 2011 senza ottenere l'elezione. Nel 2010 ha fondato un sindacato per la tutela dei lavoratori dello sport.\n\u00c8 deceduto il 24 agosto 2012 in un ospedale di Istanbul a causa di un'insufficienza cardiaca.\nCarriera.\nClub.\nGiocatore.\nFa il suo esordio da professionista con l'Altay di Smirne nel 1966, durante la sua prima stagione vince la Coppa di Turchia. L'anno successivo si trasferisce al PTT di Ankara dove gioca per tre stagioni.\nNel 1970 passa al Galatasaray, club di Istanbul, guidato dall'allenatore britannico Brian Birch. Con il club giallorosso ottiene i maggiori successi in carriera vincendo tre volte il campionato, due volte la coppa nazionale e una volta la supercoppa di Turchia. A causa del suo attivismo politico, Kurt aveva infatti cercato a pi\u00f9 riprese di creare un sindacato dei calciatori e aveva organizzato uno sciopero per il mancato pagamento dei premi relativi alla vittoria di coppa, viene allontanato dal club dopo sei stagioni.\nNel 1976 passa quindi al Kayserispor, club militante nella seconda divisione turca, con cui gioca tre stagioni ottenendo nell'annata 1978-1979 la promozione nella massima serie nazionale.\nAllenatore.\nHa allenato Beyo\u011flu Yeni \u00c7ar\u015f\u0131, Yedikule, Ey\u00fcpspor e Kayserispor.\nNazionale.\nGioca la sua prima partita con la Nazionale maggiore a 19 anni il 13 marzo 1968 in occasione di un'amichevole disputata a Smirne contro la . Tra il 1969 e il 1970 viene stabilmente convocato nella Nazionale Under-21, per un totale di 9 presenze senza reti all'attivo. Dal 1970 entra a far parte dei titolari della nazionale maggiore, totalizzando in tutto 26 presenze e 4 marcature."}
{"id": "4881205", "revid": "74801", "url": "https://it.wikipedia.org/wiki?curid=4881205", "title": "Aaron Allston", "text": "Biografia.\nNato Corsicana, nello Stato del Texas, Allston ha passato i primi anni della sua vita spostandosi lungo lo Stato, per poi diplomarsi a Denton. Allston si \u00e8 successivamente trasferito ad Austin nel 1979 per frequentare l'Universit\u00e0 del Texas.\nAllston cominci\u00f2 a lavorare come tuttofare per la Steve Jackson Games, acquisendo sempre pi\u00f9 responsabilit\u00e0 ed in breve divenne il curatore editoriale di \"The Space Gamer\" dal numero 52 (giugno 1982) al 65 (settembre/ottobre 1983), periodo in cui la rivista vinse il H.G. Wells Award for Best Professional Role-Playing Magazine, oltre che curatore delle prime due uscite di \"Fantasy Gamer\" (agosto/settembre 1983 e dicembre/gennaio 1984). A partire dal 1983 ha iniziato la professione di autore di giochi freelance.\nAlston cur\u00f2 il manuale \"Autoduel Champions\" del 1983, un cross-over tra \"Champions\" della Hero Games e \"Car Wars\" della Steve Jackson Games.. \u00c8 stato il coautore del videogioco \"Savage Empire\", che fu dichiarato il miglior RPG Fantasy per PC dalla rivista \"Game Player\" nel 1990.\n\u00c8 stato poi il curatore della \"Rules Cyclopedia\" (1991), la pubblicazione che raccoglieva e razionalizzava le regole del \"D&amp;D Basico\". Sempre per \"Dungeons &amp; Dragons\" fu l'autore e/o il curatore di diversi supplementi relativi all'ambientazione Mystara (il suo lavoro pi\u00f9 noto \u00e8 l'Atlante n.1 \"Il Granducato di Karameikos\"), sia per il regolamento basico, sia per la sua incarnazione con il regolamento avanzato. \nHa iniziato a scrivere per la serie \"\" (ambientata nell'Universo espanso di \"Guerre stellari\" nel 1997, quando Michael A. Stackpole, che aveva scritto i primi quattro libri della serie, non fu pi\u00f9 in grado di proseguire la serie perch\u00e9 impegnato con il romanzo \"Io, Jedi\". Stackpole e Allstone si conoscevano ed avevano gi\u00e0 collaborato ad alcuni progetti, cos\u00ec Allstone fu tra i sostituti suggeriti da Stackpole alla Bantam Books. Nel 2002 Allston ha prodotto una nuova versione del regolamento di \"Champions\" della Hero Games. Nel 2006 Allston inaugur\u00f2 la serie \"The Legacy of the Force\" con il romanzo \"Betrayal\".\nAllston ha vissuto gli ultimi anni della sua vita a Round Rock, sempre in Texas.\nPer un breve periodo ha lavorato per il quotidiano locale \"Austin American-Statesman\".\nNell'aprile 2009, durante una sessione di firme per il suo libro \"Outcast\", appartenente alla saga \"Fate of the Jedi\", Allston ha avuto un infarto, venendo operato d'urgenza per realizzare un quadruplo bypass aorto-coronarico.- Nel febbraio 2014 un secondo attacco cardiaco, avvenuto mentre si trovava alla Visioncon di Springfield (nel Missouri), gli \u00e8 stato fatale."}
{"id": "4881206", "revid": "767487", "url": "https://it.wikipedia.org/wiki?curid=4881206", "title": "A Stranger in Camp", "text": "A Stranger in Camp \u00e8 un cortometraggio muto del 1915. Il nome del regista non appare nei credit del film interpretato da Brinsley Shaw e Glen White.\nProduzione.\nIl film fu prodotto dalla Victor Film Company\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche USA il 14 maggio 1915. Nello stesso anno, il 4 ottobre, venne distribuito anche nel Regno Unito dalla Transatlantic con il titolo \"A Stranger in the Camp\"."}
{"id": "4881208", "revid": "785863", "url": "https://it.wikipedia.org/wiki?curid=4881208", "title": "Piero Leri", "text": "Biografia.\nPiero Leri esordisce intorno alla prima met\u00e0 degli anni sessanta, ricoprendo perlopi\u00f9 ruoli da comprimario. Dalla prima met\u00e0 degli anni ottanta si dedica saltuariamente anche all'attivit\u00e0 di doppiatore. Ritiratosi nel 2009, \u00e8 morto a Varese il 2 marzo 2017 al termine di una lunga malattia, all'et\u00e0 di 77 anni."}
{"id": "4881209", "revid": "767487", "url": "https://it.wikipedia.org/wiki?curid=4881209", "title": "The Artist and the Vengeful One", "text": "The Artist and the Vengeful One \u00e8 un cortometraggio muto del 1915 diretto e interpretato da Harry Myers.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche USA il 23 aprile 1915."}
{"id": "4881210", "revid": "1782831", "url": "https://it.wikipedia.org/wiki?curid=4881210", "title": "Men of Honor (album)", "text": "Men of Honor \u00e8 il secondo album del supergruppo heavy metal statunitense Adrenaline Mob, pubblicato il 18 febbraio 2014 con la Century Media Records. \u00c8 il primo album del gruppo pubblicato con il batterista A. J. Pero, dopo l'uscita dal gruppo di Mike Portnoy.\nTitolo.\nSecondo Mike Orlando, Il titolo dell'album gli \u00e8 stato suggerito da suo padre."}
{"id": "4881211", "revid": "767487", "url": "https://it.wikipedia.org/wiki?curid=4881211", "title": "A Romance of the Backwoods", "text": "A Romance of the Backwoods \u00e8 un cortometraggio muto del 1915 diretto da Harry Myers che ne \u00e8 anche interprete insieme a Rosemary Theby e a Brinsley Shaw.\nProduzione.\nIl film fu prodotto dalla Victor Film Company\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche degli Stati Uniti il 12 marzo 1915."}
{"id": "4881214", "revid": "767487", "url": "https://it.wikipedia.org/wiki?curid=4881214", "title": "The Cards Never Lie", "text": "The Cards Never Lie \u00e8 un cortometraggio muto del 1915 diretto e interpretato da Harry Myers.\nProduzione.\nIl film fu prodotto dalla Victor Film Company\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 1\u00ba febbraio 1915."}
{"id": "4881215", "revid": "481666", "url": "https://it.wikipedia.org/wiki?curid=4881215", "title": "Sherman Brinsley", "text": ""}
{"id": "4881220", "revid": "838137", "url": "https://it.wikipedia.org/wiki?curid=4881220", "title": "Katar\u00edna Neve\u010falov\u00e1", "text": "Biografia.\nEsponente di Direzione - Socialdemocrazia, alle elezioni europee del 2009 \u00e8 stata eletta eurodeputata.\nNel settembre 2012 \u00e8 stata nominata come uno dei vicepresidenti del Partito del Socialismo Europeo."}
{"id": "4881224", "revid": "2091899", "url": "https://it.wikipedia.org/wiki?curid=4881224", "title": "Antonio Cerme\u00f1o", "text": "Biografia.\nHa esordito il 1\u00ba settembre 1990 contro Jose Angel Medina a Caracas in Venezuela. In carriera ha disputato 45 incontri da professionista, detenendo il titolo dei supergallo dal 1995 al 1997 e di quello dei piuma nel 1998. Si \u00e8 ritirato il 2 settembre 2006 al termine dell'incontro con Santos Benavides svoltosi al Gimnasio Alexis Arg\u00fcello di Managua in Nicaragua.\nDopo il ritiro si \u00e8 dedicato a progetti per il recupero dei giovani disagiati.\nAll'et\u00e0 di 44 anni, nel febbraio 2014, \u00e8 stato rapito mentre stava percorrendo la bretella autostradale di Ayacucho alla guida della sua Chevrolet: un gruppo di criminali armati, che lo stava controllando da tempo, lo ha prelevato con forza dall'auto portandolo via, assieme a due familiari, poi rilasciati. Cerme\u00f1o \u00e8 stato poi assassinato. La salma \u00e8 stata ritrovata il 25 febbraio 2014 su una spiaggia adiacente alla strada Caucagua-Higuerote."}
{"id": "4881230", "revid": "481666", "url": "https://it.wikipedia.org/wiki?curid=4881230", "title": "Rosemary Theby", "text": "Vita privata.\nDal 1915 fino al 25 dicembre 1938, giorno in cui le mor\u00ec il marito, fu felicemente sposata con l'attore e regista Harry Myers. Rimasta vedova, si rispos\u00f2 con Truitt Hughes con il quale visse tutto il resto della sua vita. Rosemary Theby mor\u00ec al Virgil Convalescent Center di Los Angeles il 10 novembre 1973 all'et\u00e0 di 81 anni."}
{"id": "4881232", "revid": "88740", "url": "https://it.wikipedia.org/wiki?curid=4881232", "title": "Nell'erba alta", "text": "Nell'erba alta (\"In the Tall Grass\") \u00e8 un racconto scritto da Stephen King e dal figlio Joe Hill, pubblicato in America in due parti sulla rivista Esquire nel 2012 e in Italia da Sperling &amp; Kupfer nel 2013.\nTrama.\nCal e Becky DeMuth, fratello e sorella, stanno guidando nel Kansas durante un viaggio \"cross-country\". Quando sentono richieste di aiuto provenienti da un vasto campo di erba alta ai bordi della strada, si fermano per indagare e si perdono. Si avvicinano sempre pi\u00f9, ma si accorgono che le voci si fanno sempre pi\u00f9 lontane.\nAdattamento cinematografico.\nIl regista canadese Vincenzo Natali scriver\u00e0 e diriger\u00e0 l'adattamento cinematografico del racconto. Queste le sue dichiarazioni: \"Chi avrebbe pensato che l'erba potesse fare paura? Stephen King e Joe Hill hanno trovato il modo di farlo. Hanno trasformato un altrimenti innocuo campo del Kansas nello scenario di una delle fiction horror pi\u00f9 inquietanti che abbia mai letto\". Quanto alla trama, ha aggiunto \"Quando vanno ad aiutare il ragazzo, scoprono che sono in azione strane forze. Lo spazio \u00e8 distorto: un minuto prima sono insieme e quello successivo sono lontani chilometri. Il campo \u00e8 un indescrivibile labirinto dal quale non c'\u00e8 via d'uscita. In poco tempo perdono tutto quello che possiedono e si perdono a vicenda. Ma non sono soli...\""}
{"id": "4881244", "revid": "322321", "url": "https://it.wikipedia.org/wiki?curid=4881244", "title": "Cattedrale di Castelo Branco", "text": ""}
{"id": "4881247", "revid": "536159", "url": "https://it.wikipedia.org/wiki?curid=4881247", "title": "Aeroporto internazionale di Ontario", "text": ""}
{"id": "4881254", "revid": "6923", "url": "https://it.wikipedia.org/wiki?curid=4881254", "title": "Agnese (opera)", "text": "Agnese \u00e8 un'opera in due atti di Ferdinando Pa\u00ebr su libretto di Luigi Buonavoglia. La prima rappresentazione ebbe luogo il 20 ottobre 1809 al Teatro di Villa Scotti a Ponte d'Attaro (Parma).\nIntroduzione.\n\"Agnese\", che era stata commissionata a Pa\u00ebr dal conte Fabio Scotti per inaugurare il teatro privato di un suo palazzo, ebbe subito un'ampia diffusione: fu rappresentata a Napoli nel 1811, a Dresda nel 1812, a Roma, Venezia e Vienna nel 1813, alla Scala di Milano nel settembre del 1814 (con pi\u00f9 di cinquanta recite), a Berlino nel 1815, a Monaco nel 1816, a Londra nel 1817, al Th\u00e9\u00e2tre Italien di Parigi nel 1819 (prima rappresentazione il 24 luglio), 1820-21 e 1824. A Parigi il lavoro fu apprezzato per \u00abl'eccellente equilibrio drammaturgico dell'azione, l'ottima fattura e la forte espressivit\u00e0 della musica\u00bb, e per i \u00abcori e il finale ammirevoli\u00bb. In seguito il lavoro fu ripreso spesso, sempre con grande successo, ed ebbe tra gli interpreti famosi cantanti, come Filippo Galli, Luigi Lablache, Antonio Tamburini e Giuditta Pasta.\n\"Agnese\" viene considerata, tra le opere semiserie di Pa\u00ebr, quella in cui gli elementi comici e seri sono integrati con maggior maestria.. L'opera, che rappresenta il tema della follia, anticipa situazioni ed elementi psicologici di lavori successivi di fortuna pi\u00f9 duratura, come le opere donizettiane \"Lucia di Lammermoor\" e \"Il furioso all'isola di San Domingo\".\nIn tempi moderni l'opera venne ripresa per una rappresentazione in forma di concerto trasmessa dalla Radio Svizzera nel 2008 e, in forma scenica, nel 2019 al Teatro Regio di Torino.\nTrama.\nLa vicenda si svolge nelle vicinanze d'una citt\u00e0 del regno di Napoli.\nUberto, impazzito quando la figlia Agnese \u00e8 fuggita con l'amante Ernesto, viene internato in un manicomio e crede che la figlia sia morta. Alcuni anni dopo Agnese abbandona Ernesto, che l'ha tradita dopo averle dato una figlia, e cerca di riallacciare i rapporti con Uberto. Con l'aiuto del personale del manicomio e grazie a una canzone che cantava da bambina (\"Come la nebbia al vento\"), riesce a far ritrovare la ragione al padre, che finalmente la riconosce. L'opera si conclude felicemente: Agnese perdona Ernesto e Uberto, abbracciando la nipotina, accetta la loro unione."}
{"id": "4881255", "revid": "28592", "url": "https://it.wikipedia.org/wiki?curid=4881255", "title": "Roj Medvedev", "text": ""}
{"id": "4881265", "revid": "131849", "url": "https://it.wikipedia.org/wiki?curid=4881265", "title": "D h lawrence", "text": ""}
{"id": "4881268", "revid": "7077", "url": "https://it.wikipedia.org/wiki?curid=4881268", "title": "Rules Cyclopedia", "text": ""}
{"id": "4881269", "revid": "599013", "url": "https://it.wikipedia.org/wiki?curid=4881269", "title": "It's Over", "text": ""}
{"id": "4881279", "revid": "36426", "url": "https://it.wikipedia.org/wiki?curid=4881279", "title": "Sant'Accursio", "text": ""}
{"id": "4881288", "revid": "110157", "url": "https://it.wikipedia.org/wiki?curid=4881288", "title": "Real Life (Joan as Policewoman)", "text": "Real Life \u00e8 il primo album discografico in studio della cantautrice e polistrumentista statunitense Joan as Policewoman, pubblicato nel giugno 2006 nel Regno Unito e un anno dopo negli Stati Uniti.\nTracce.\nTutte le tracce sono di Joan Wasser, eccetto dove indicato."}
{"id": "4881289", "revid": "245306", "url": "https://it.wikipedia.org/wiki?curid=4881289", "title": "Antalgico", "text": ""}
{"id": "4881290", "revid": "767487", "url": "https://it.wikipedia.org/wiki?curid=4881290", "title": "To Survive", "text": "To Survive \u00e8 il secondo album discografico in studio della cantautrice e polistrumentista statunitense Joan as Policewoman, pubblicato nel giugno 2008."}
{"id": "4881292", "revid": "6923", "url": "https://it.wikipedia.org/wiki?curid=4881292", "title": "Cover (Joan as Policewoman)", "text": "Cover \u00e8 un album discografico costituito da cover della cantautrice e polistrumentista statunitense Joan as Policewoman (il terzo dell'artista), pubblicato nel 2009."}
{"id": "4881293", "revid": "247222", "url": "https://it.wikipedia.org/wiki?curid=4881293", "title": "The Deep Field", "text": "The Deep Field \u00e8 il quarto album discografico della cantautrice e polistrumentista statunitense Joan as Policewoman, pubblicato nel gennaio 2011."}
{"id": "4881294", "revid": "247222", "url": "https://it.wikipedia.org/wiki?curid=4881294", "title": "Blue Foundation (album)", "text": "Blue Foundation \u00e8 il primo album discografico del gruppo musicale danese Blue Foundation, pubblicato nel 2001."}
{"id": "4881296", "revid": "547034", "url": "https://it.wikipedia.org/wiki?curid=4881296", "title": "Sweep of Days", "text": "Sweep of Days \u00e8 il secondo album discografico del gruppo musicale danese Blue Foundation, pubblicato nel 2004."}
{"id": "4881297", "revid": "15756", "url": "https://it.wikipedia.org/wiki?curid=4881297", "title": "Life of a Ghost", "text": "Life of a Ghost \u00e8 il terzo album discografico del gruppo musicale danese Blue Foundation, pubblicato nel 2007."}
{"id": "4881304", "revid": "1632387", "url": "https://it.wikipedia.org/wiki?curid=4881304", "title": "Resilience", "text": "Resilience \u00e8 il quinto album discografico del gruppo musicale heavy metal statunitense Drowning Pool, pubblicato nell'aprile 2013.\nSi tratta del primo album con il vocalist Jasen Moreno. Questo album, in confronto a quelli registrati con Ryan McCombs, \u00e8 decisamente pi\u00f9 aggressivo."}
{"id": "4881305", "revid": "88740", "url": "https://it.wikipedia.org/wiki?curid=4881305", "title": "Il passeggero del &quot;Polarlys&quot;", "text": "Il passeggero del \"Polarlys\" \u00e8 un romanzo poliziesco di Georges Simenon. Nel 1930 viene pubblicato un preoriginale in 32 episodi sulla rivista \"L'\u0152uvre\", dal 24 novembre al 25 dicembre , dal titolo \"Un crime \u00e0 bord de...\" con lo speudonimo di George Sim. Il romanzo con il titolo definitivo \"Le Passager du Polaris\" \u00e8 dato alle stampe nel 1932 dall'editore Arth\u00e8me Fayard. Il romanzo si colloca come genere tra i gialli d'ambiente chiuso, dove il colpevole deve essere per forza uno dei protagonisti. \nIl \"Polarlys\" \u00e8 un vapore costiero esistito veramente.\nTrama.\nIl \"Polarlys\" comandata dal capitano Petersen \u00e8 una nave che trasporta merci e passeggeri tra Amburgo e Kirkenes quindi sulle rotte del Mare del Nord. Sul Polarys hanno appena preso servizio, come primo incarico, un giovanissimo ufficiale di nome Vriens e tale Krull assunto per necessita' all'ultimo momento come un aiuto fuochista. Appena partiti scompare un passeggero tale Ericksen. Nessuna pero' l'ha mai visto bene in faccia e, dato che i suoi bagagli sono nella cabina, si suppone che si sia nascosto inspiegabilmente sulla nave. Vane sono le ricerche. Gli altri passeggeri sono: Evjen un direttore di miniere, Schuttringer di professione ingegnere e una giovane e attraente donna, dall'aria vissuta, di nome Katia Storm . Nella prima tappa fatta dal Polarys, sale a bordo Von Sternberg un commissario di polizia il quale chiede al comandante di registrarlo sotto altro nome e di non parlare della sua presenza agli altri passeggeri. Da alcuni dettagli il comandante capisce che il giovane Vriens e la signorina Storm si devono conoscere gia' prima dell'imbarco ed \u00e8 evidente l'infatuazione del giovane. Il commissario Stemberg viene trovato morto nella sua cabina e i sospetti non possono che ricadere sul misterioso passeggero che rimane introvabile. Nella cabina di Stemberg, Petersen trova un giornale ed un articolo su una giovane donna dedita alla droga assassinata a Parigi probabilmente durante un festino. Che la presenza del commissario sia collegata a questa vicenda e vi sia implicato il misterioso Ericksen ? Durante l'attracco ad un nuovo scalo un tonfo attira l'attenzione di tutti e Vriens afferma di aver visto il fantomatico passeggero buttarsi in acqua. Nonostante le pronte ricerche in acqua non si trova nulla. Che sia annegato? La polizia comunque, in attesa di trovare il corpo, lascia a bordo un ispettore. I legami tra Vriens e la donna sono ormai evidenti e per Petersen, anche il fuochista Krull sembra avere un ruolo nella vicenda. Katia si rivela una squattrinata nemmeno in grado di pagare quanto consumato durante il viaggio. Il direttore delle miniere dununcia al comandante il furto di una cifra consistente, seguito poco dopo da uno sconvolto Schuttinger il quale dichiara che anche a lui hanno rubato tutto. L'ispettore fruga nelle cabine e una parte dei soldi vengono trovati in quella del giovane Vriens il quale si dichiara totalmente estraneo. Dopo un altro scalo il fuochista \u00e8 introvabile. Petersen elabora ipotesi su ipotesi e pensa che Krull sia imparentato con Katia e sia il colpevole sia dell'omicidio della ragazza parigina che del commissario che dei furti. Ma la verita' viene a galla dopo una terribile tempesta e al suicidio di Schuttinger che si getta in mare dopo che Krull viene trovato nascosto in una scialuppa. Krull da ex drogato aveva capito da tempo la vera identita' del falso ingegnere e della sua dipendenza. Si era prestato ad aiutarlo dietro compenso. Il misterioso passeggero Ericksen non era mai esistito, Vriens, su richiesta di Katia, aveva mentito di averlo visto sulla nave. Il vero assassino \u00e8 il falso ingegnere Schuttinger, un drogato fratello di Katia. I due contavano di entrare clandestinamente in Russia per ricongiungersi a lontani parenti. Il commissario ucciso era uno zio che aveva intuito le mosse del nipote ed era salito a bordo forse per convincerlo a costituirsi. Schuttinger aveva finto di essere stato anche lui derubato e aveva pagato Krull, con una parte dei soldi sottratti, chiedendogli di far credere, almeno sino allo scalo successivo di essere lui il colpevole, poi sarebbe sceso e si sarebbe dileguato. Ad uno scalo Katia scende di soppiatto dalla nave con la tacita complicit\u00e0 del comandante. In fondo, per Petersen, la sua unica colpa era quella di aver voluto aiutare un fratello a salire a bordo in incognito per il resto era stata solo una succube spettatrice."}
{"id": "4881308", "revid": "767487", "url": "https://it.wikipedia.org/wiki?curid=4881308", "title": "Noah's Ark (album)", "text": "Noah's Ark \u00e8 il secondo album discografico del duo musicale statunitense CocoRosie, pubblicato nel settembre 2005 dalla Touch and Go Records. Al disco hanno collaborato tra gli altri Antony Hegarty e Devendra Banhart."}
{"id": "4881309", "revid": "1924342", "url": "https://it.wikipedia.org/wiki?curid=4881309", "title": "Golden (Lady Antebellum)", "text": "Golden \u00e8 il quinto album discografico in studio del gruppo musicale country statunitense Lady Antebellum, pubblicato nel maggio 2013."}
{"id": "4881311", "revid": "78480", "url": "https://it.wikipedia.org/wiki?curid=4881311", "title": "Barbagia di Trigonia", "text": ""}
{"id": "4881312", "revid": "1543377", "url": "https://it.wikipedia.org/wiki?curid=4881312", "title": "Achille (opera)", "text": "Achille \u00e8 un'opera in due atti di Ferdinando Pa\u00ebr su libretto di Giovanni de Gamerra. La prima rappresentazione ebbe luogo il 6 giugno 1801 al Teatro di Porta Carinzia di Vienna. Tra gli interpreti vi era la moglie del compositore, il soprano Francesca Riccardi nel ruolo di Briseide.\nSi dice che \"Achille\", una delle migliori opere del primo periodo di Pa\u00ebr, sia stata particolarmente ammirata da Napoleone.\nLa prima esecuzione assoluta in epoca moderna ebbe luogo al Teatro Comunale di Bologna il 5 gennaio 1989.\nTrama.\n\"La scena \u00e8 parte sotto Lirnesso, parte in Lirnesso, e nel Campo generale dei Greci.\"\nAtto I.\nDurante la guerra di Troia, Achille e Agamennone cingono d'assedio la citt\u00e0 di Lirnesso, alleata dei troiani. Achille \u00e8 innamorato di Briseide, la figlia di Briseo, re di Lirnesso, che aveva conosciuto tempo prima durante un soggiorno della ragazza e del padre nella citt\u00e0 di Sciro. Briseo viene sconfitto e Achille chiede come unico trofeo di poter condurre con s\u00e9 Briseide. Briseide, che ricambia i sentimenti di Achille, acconsente a partire con lui, con disappunto di Agamennone, anch'egli infatuato della giovane.\nAtto II.\nAgamennone fa rapire Briseide. Achille, furioso, rifiuta di partecipare ai combattimenti contro Troia e manda in sua vece l'amico Patroclo, a cui fa indossare la propria armatura. Briseide per\u00f2 riesce a fuggire e raggiunge Achille, che viene preso dal rimorso per avere mandato in battaglia Patroclo, che poco dopo muore. Agamennone infine riconosce che Briseide deve essere di Achille, tra i due eroi ritorna l'intesa e insieme riprendono la battaglia."}
{"id": "4881314", "revid": "212348", "url": "https://it.wikipedia.org/wiki?curid=4881314", "title": "Cantone di Narbonne-Est", "text": ""}
{"id": "4881316", "revid": "212348", "url": "https://it.wikipedia.org/wiki?curid=4881316", "title": "Cantone di Narbonne-Ouest", "text": ""}
{"id": "4881318", "revid": "212348", "url": "https://it.wikipedia.org/wiki?curid=4881318", "title": "Cantone di Narbonne-Sud", "text": ""}
{"id": "4881322", "revid": "88740", "url": "https://it.wikipedia.org/wiki?curid=4881322", "title": "L'uomo di Londra (romanzo)", "text": "L'uomo di Londra (\"L'Homme de Londres\") \u00e8 un romanzo di Georges Simenon, scritto a Marsilly (nella Charente Marittima) nell'ottobre del 1933 e pubblicato in 23 puntate su \"Le Journal\" dal 18 dicembre 1933 al 9 gennaio 1934, quindi per la prima volta in volume da Arth\u00e8me Fayard nel 1934. In italiano \u00e8 uscito da Mondadori nel 1934, tradotto da Giorgio Monicelli come L'inglese, nel volume \"Il super-romanzo delle vacanze\". Una nuova traduzione di Elena Cantini, con il titolo \"L'uomo di Londra\" \u00e8 uscita presso lo stesso editore nel 1962 (nella collana \"Romanzi di Simenon\", n. 179), quindi, nella traduzione di Giorgio Pinotti presso Adelphi, nel 1999 (\"gli Adelphi\" n. 145).\nTrama.\nLouis Maloin \u00e8 un ferroviere addetto agli scambi della stazione marittima di Dieppe, cittadina francese che si affaccia sulla Manica. Una notte come tante, mentre dalla sua cabina di vetro scruta la banchina del porto, nota un uomo vestito di grigio che attende fumando una sigaretta. Un'altra figura giunge dal traghetto proveniente da Londra e prima di scendere dall'imbarcazione lancia una valigetta all'uomo in grigio. Poco dopo nasce una colluttazione e l'uomo di Londra finisce per uccidere il suo compagno, mentre la valigetta cade in mare. L'assassino fugge e la valigetta viene recuperata da Maloin. Dopo averla aperta il ferroviere scopre che contiene un ingente somma di denaro. Maloin nasconde la valigetta nella cabina di vetro, sperando di non essere trovato dall'assassino e dalla polizia, che \u00e8 alla ricerca delle banconote, rubate a un illustre personaggio inglese."}
{"id": "4881323", "revid": "599013", "url": "https://it.wikipedia.org/wiki?curid=4881323", "title": "Chiesa di Nostra Signora dell'Assunzione (Elvas)", "text": "La chiesa di Nostra Signora dell'Assunzione o cattedrale di Elvas (in portoghese: \"Igreja de Nossa Senhora da Assun\u00e7\u00e3o\" o \"S\u00e9 de Elvas\") \u00e8 l'antica cattedrale della diocesi di Elvas, soppressa nel 1881.\nStoria.\nL'attuale edificio fu eretto a partire dal 1517 per sostituire una chiesa gotica precedente. L'autore del progetto in stile manuelino era probabilmente Francisco de Arruda. L'apertura al culto si \u00e8 avuta nel 1537, con la chiesa ancora incompiuta. Nel 1570 la chiesa divenne sede della diocesi di Elvas, venendo elevata a cattedrale. Nei secoli XVII e XVIII numerosi cambiamenti stilistici hanno arricchito gli interni. Al tempo del vescovo Lorenzo di Lancaster (1759-1780), in particolare, sono stati posti numerosi altari in marmo di Estremoz, come quello presente nella cappella, opera di Jos\u00e9 Francisco de Abreu.\nLa diocesi di Elvas \u00e8 stata abolita nel 1881 e gran parte del suo territorio, compresa la citt\u00e0 di Elvas, \u00e8 stato incorporato nella diocesi di Portalegre. La chiesa ha smesso di svolgere la funzione di cattedrale."}
{"id": "4881324", "revid": "88740", "url": "https://it.wikipedia.org/wiki?curid=4881324", "title": "Il vincitore \u00e8 solo", "text": "Il vincitore \u00e8 solo (\"O Vencedor est\u00e1 S\u00f3\") \u00e8 un romanzo del 2008 scritto da Paulo Coelho. Si tratta del tredicesimo romanzo di Coelho.\nTrama.\nIl romanzo narra liberamente della storia di diverse persone: Igor, un milionario russo, Hamid, un magnate della moda mediorientale, l'attrice americana Gabriela, desiderosa di interpretare un ruolo di primo piano, l'ambizioso detective criminale Savoy, che spera di risolvere il caso della sua vita, e Jasmine, una donna sull'orlo di una carriera da modella di successo. Ambientato al Festival di Cannes, il romanzo narra il dramma epico e la tensione tra i personaggi in un periodo di 24 ore. Igor, un uomo di straordinaria intelligenza, si \u00e8 ripromesso di distruggere mondi per riconquistare la sua amata moglie Ewa, che lo ha lasciato per uno stilista di successo, Hamid.\nEdizioni.\nIl libro \u00e8 stato tradotto in 44 lingue : albanese, arabo, bulgaro, catalano, cinese, cinese, croato, ceco, danese, olandese, inglese, estone, finlandese, francese, georgiano, tedesco, greco, gujarati, ebreo, hindi, ungherese, islandese, indonesiano, italiano, coreano, lettone, lituano, malese, marathi, norvegese, persiano, polacco, romeno, russo, serbo, slovacco, sloveno, spagnolo, svedese, turco, ucraino e vietnamita."}
{"id": "4881328", "revid": "339392", "url": "https://it.wikipedia.org/wiki?curid=4881328", "title": "Australian Film Institute Award", "text": ""}
{"id": "4881334", "revid": "880827", "url": "https://it.wikipedia.org/wiki?curid=4881334", "title": "Cattedrale di Elvas", "text": ""}
{"id": "4881341", "revid": "1354930", "url": "https://it.wikipedia.org/wiki?curid=4881341", "title": "Classic Sud Ard\u00e8che 2014", "text": "La Classic Sud Ard\u00e8che 2014, quattordicesima edizione della corsa e valida come evento dell'UCI Europe Tour 2014 categoria 1.1, si svolse il 1\u00ba marzo 2014 su un percorso di 200\u00a0km. Fu vinta dal francese Florian Vachon, che giunse al traguardo con il tempo di 5h14'35\", alla media di 38,14\u00a0km/h.\nAl traguardo 130 ciclisti portarono a termine il percorso."}
{"id": "4881364", "revid": "729019", "url": "https://it.wikipedia.org/wiki?curid=4881364", "title": "Carolina Panthers 2014", "text": "La stagione dei Carolina Panthers \u00e8 stata la 20\u00aa della franchigia nella National Football League, la quarta con Ron Rivera come capo-allenatore. La squadra \u00e8 diventata la prima della storia a vincere per due anni consecutivi la NFC South division e la seconda della storia a qualificarsi ai playoff con un record negativo dopo i Seattle Seahawks del 2010. Nel primo turno i Panthers eliminarono gli Arizona Cardinals, venendo sconfitti nel successivo dai Seahawks.\nCalendario.\nStagione regolare.\nNota: Gli avversari della propria division sono in grassetto."}
{"id": "4881387", "revid": "1354930", "url": "https://it.wikipedia.org/wiki?curid=4881387", "title": "Omloop Het Nieuwsblad 2014", "text": "L'Omloop Het Nieuwsblad 2014, sessantanovesima edizione della corsa e valida come evento dell'UCI Europe Tour 2014 categoria 1.HC, si svolse il 1\u00ba marzo 2014 su un percorso di 198,4\u00a0km. Fu vinto dal britannico Ian Stannard che termin\u00f2 la gara in 4h49'54\", alla media di 41,06\u00a0km/h.\nAl traguardo 104 ciclisti completarono la gara."}
{"id": "4881388", "revid": "1543377", "url": "https://it.wikipedia.org/wiki?curid=4881388", "title": "Biblioteca Teresiana", "text": "La Biblioteca Teresiana \u00e8 una biblioteca storica, fondata a Mantova dall'imperatrice Maria Teresa d'Austria, nel 1780.\nDal 1881 \u00e8 biblioteca comunale. \nSede.\nEx Collegio Gesuitico.\nLa Biblioteca ha sede nell' ex collegio della Compagnia di Ges\u00f9.\nI gesuiti, preposti alla formazione superiore e universitaria delle classi dirigenti della citt\u00e0, si insediarono a Mantova nel 1584, col favore e l'appoggio del duca Guglielmo Gonzaga e della moglie Eleonora d'Austria, e operarono fino alla soppressione dell'Ordine avvenuta nel 1773. \nIl complesso architettonico appartenente ai gesuiti occupava l'intero isolato compreso fra via Roberto Ardig\u00f2, via Pomponazzo, via Dottrina Cristiana.\nL'adiacente Palazzo degli Studi (Mantova) fu fatto costruire dai gesuiti tra il 1753 e il 1763, su disegni dell'architetto bolognese Alfonso Torreggiani, come nuova residenza per il Ginnasio, che sar\u00e0 denominato poi dagli austriaci \"Regio Arciducale Ginnasio\" (oggi Liceo \"Virgilio\"). In origine l'uso della Biblioteca era destinato soprattutto ai docenti e agli studenti del Ginnasio.\nGli edifici appartenuti al convento, dal 1883 furono occupati dall'Archivio di Stato di Mantova.\nFronteggia l'ex collegio gesuitico il Palazzo dell'Accademia, sede dal 1562 degli accademici mantovani e ora dell'Accademia Nazionale Virgiliana.\nNell'insieme questi palazzi costituiscono la citt\u00e0 degli studi di Mantova.\nSale teresiane.\nGli ambienti destinati alla Biblioteca furono due grandi sale poste al primo piano e riadattate su progetto dell'architetto veronese Paolo Pozzo. In onore dell'imperatrice furono chiamate prima e seconda teresiana.\nLe grandi scaffalature in noce, inizialmente realizzate solo per la prima sala (nella seconda verranno installate nel 1818) si ispiravano allo stile di Fischer von Erlach, architetto della Hofbibliothek di Vienna (1726).\nStoria.\nL\"'Imperial Regia Biblioteca\" di Mantova fu aperta al pubblico il 30 marzo 1780.\nL'imperatrice Maria Teresa d'Austria aveva varato un vasto programma di laicizzazione e riforma delle istituzioni culturali ed educative e la fondazione della Biblioteca ne rappresentava una tappa importante.\nLa Biblioteca fu, in origine, Museo Antiquario e Biblioteca dell'Accademia di scienze e belle lettere, per cui sopravvivono in essa piccole sezioni di oggetti d'arte. \nPeriodo asburgico: 1780-1797.\nPrefetto della biblioteca fu nominato l'avvocato Leopoldo Camillo Volta, letterato e erudito mantovano che aveva soggiornato a lungo a Vienna, frequentato la Biblioteca Imperiale e allacciato rapporti col direttore della stessa, l'abate Michel Denis.\nIl primo nucleo di volumi della Biblioteca proveniva dalla biblioteca del Collegio Gesuitico, da quella dall'Accademia,\ndalle librerie del soppresso convento dei carmelitani (1783), da donazioni e lasciti di privati.\nFurono acquisiti duplicati di volumi delle biblioteche di Vienna, di Cremona e dalla Biblioteca nazionale braidense.\nMancavano opere di carattere scientifico: il prefetto riusc\u00ec a ottenere un rilevante numero di volumi della biblioteca \"Cornaro\" del senatore veneziano Giacomo Soranzo e l'imperatrice don\u00f2 una parte dell'acquisto della raccolta del naturalista svizzero Albrecht von Haller.\nPeriodo napoleonico: 1797-1814.\nDurante il periodo francese la Biblioteca si arricchisce di manoscritti e volumi provenienti dai conventi soppressi di San Benedetto in Polirone (1797), dei conventi degli agostiniani (1797), dei domenicani (1797), dei francescani (1805). \nNel 1823 i volumi depositati nella Biblioteca erano circa 40.000.\nBiblioteca digitale.\nLa Biblioteca Teresiana possiede un cospicuo patrimonio digitalizzato, costituito da circa 350.000 immagini consultabili in rete: "}
{"id": "4881398", "revid": "1573940", "url": "https://it.wikipedia.org/wiki?curid=4881398", "title": "Cyclosa argenteoalba", "text": "Cyclosa argenteoalba \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dagli aggettivi latini argenteus, -a, -um, che significa \"argenteo, del colore dell'argento\" e albus, -a, -um, che significa \"bianco, pallido\", ad indicare il colore di questa specie che va dal bianco argento al giallo pallido\nCaratteristiche.\nGli esemplari femminili raccolti sono di dimensioni: cefalotorace lungo 1,33-1,92mm, largo 1,07-1,54mm; opistosoma lungo 2,38-4,63mm, largo 1,53-2,83mm.\nDistribuzione.\nLa specie \u00e8 stata reperita in Russia, Corea, Cina, Giappone e Taiwan: le principali localit\u00e0 giapponesi sono: il monte Nakimushiyama, il monte Takiyama e la cittadina \"Utsunomiya-shinrinkoen\" nella prefettura di Tochigi; il monte Tsukuba nella prefettura di Ibaraki.\nTassonomia.\nAl 2013 non sono note sottospecie e dal 2012 non sono stati esaminati nuovi esemplari."}
{"id": "4881403", "revid": "6923", "url": "https://it.wikipedia.org/wiki?curid=4881403", "title": "Porta Sole", "text": "L'Arco dei Gigli (o dei Montesperelli, meglio noto come Porta Sole) \u00e8 una delle antiche porte della cinta muraria etrusca della citt\u00e0 di Perugia. In verit\u00e0, la denominazione Porta Sole appartenne, prima che all'Arco dei Gigli, ad altre due porte, oggi distrutte. Porta Sole \u00e8 anche un rione del centro storico di Perugia.\nStoria e descrizione.\nSi erge in via Bontempi e guarda a Oriente: non si pu\u00f2 affermare che la denominazione di Arco dei Gigli \u2014 che ha assunta da quando papa Paolo III Farnese vi ha apposto il proprio emblema \u2014 sia stata definitivamente sostituita da quella di \"Porta Sole\". Il nome, non ufficiale ma diffusissimo tra i perugini, \u00e8 infatti precedentemente appartenuto alla porta monumentale collocata in cima alla via Alessi (appartenente al medesimo rione e oggi distrutta) nonch\u00e9 a un altro arco, pi\u00f9 antico e ormai scomparso, sito probabilmente dove oggi vi \u00e8 la via del Sole, e cio\u00e8 nel punto pi\u00f9 alto della citt\u00e0 (per raggiungerlo occorre partire da Piazza Michelotti e continuare la salita lungo via dell'Aquila, arrivando all'altitudine massima, 493 m s.l.m.) dal quale si pu\u00f2 ammirare uno spettacolare panorama non solo sui perugini Borgo Sant'Angelo e Borgo Sant'Antonio, ma anche su Assisi e su parte della Valle Umbra: proprio questo belvedere \u00e8 infatti oggi chiamato \"Porta Sole\" pur essendo molto distante dall'Arco dei Gigli (ma \u00e8 probabilmente qui che si trovava la porta quando ne scriveva Dante nel suo \"Paradiso\").\nL'Arco dei Gigli appartiene alla cinta muraria etrusca - la quale, provenendo da via della Viola e arrivando a via della Pazienza, tagliava il colle per l'antica Porta Sole, arrivando in via Bartolo e ricongiungendosi con l'Arco di Augusto - e sub\u00ec diversi rifacimenti in epoca medievale che ne eliminarono le decorazioni in pietra.\nIl colore bianco e lo stemma del Sole furono scelti in relazione alla topografia di quella parte di citt\u00e0, volta a levante. In quel rione era presente il Convento Camaldolese, pertanto nelle Matricole figurava il Sole e qualche volta l'effigie di San Romualdo. Altre fonti sostenevano che il rione in determinate occasioni si vestisse di bianco alludendo alla farina proveniente dal Tevere."}
{"id": "4881405", "revid": "1305772", "url": "https://it.wikipedia.org/wiki?curid=4881405", "title": "Nothing Is Sound", "text": "Nothing Is Sound \u00e8 il quinto album in studio del gruppo alternative rock statunitense Switchfoot, pubblicato nel 2005."}
{"id": "4881407", "revid": "599013", "url": "https://it.wikipedia.org/wiki?curid=4881407", "title": "Sandro Fabbiani", "text": "Gioca nel ruolo di schiacciatore opposto.\nCarriera.\nLa carriera di Sandro Fabbiani inizia nelle giovanili del Volley Ball San Martino, societ\u00e0 dilettantistica di Reggio nell'Emilia, con cui disputa un campionato di Serie C. Nella stagione 1996-97 viene tesserato dalla Pallavolo Modena: in due stagioni conquista uno scudetto, due coppe nazionali, una supercoppa italiana e due Coppe dei Campioni.\nNel 2000-01 gioca nella Pallavolo Piacenza, mentre nell'annata 2004-05 \u00e8 tesserato per il Volley Team Bergamo, in Serie A2. Nella stagione 2005-06 si trasferisce a Cuneo, al Piemonte Volley, dove conquista la sua terza Coppa Italia. Dopo questa esperienza torna nella seconda divisione nazionale, dove disputa diversi campionati con Volley Lupi Santa Croce, Volley Cavriago e Volley Segrate 1978. Tra il 2012 e il 2016 viene sconfitto dalla PanBauletto Volley Team, a luglio 2016 ritorna a vestire la maglia del Volley Ball San Martino per disputare i campionati di serie B 2016-17 e 2017-18."}
{"id": "4881408", "revid": "125063895", "url": "https://it.wikipedia.org/wiki?curid=4881408", "title": "Chiesa di Sant'Ercolano", "text": "La chiesa di Sant'Ercolano \u00e8 un luogo di culto cattolico che si trova a Perugia all'incrocio tra via Sant'Ercolano e viale Indipendenza, adiacente alle scalinate che riportano lo stesso nome del santo.\nStoria.\nLa chiesa venne edificata alla fine del XIII secolo e dedicata nell'anno 1317 dal comune della citt\u00e0 di Perugia al santo patrono della citt\u00e0, il martire Sant'Ercolano ucciso nel 540 in seguito all'assedio della citt\u00e0 da parte di Totila.\nL'avvio dell'opera si fa risalire al 1297 mentre si devono nel 1326 (anno presunto del termine della costruzione) a Fidanzuola di Bongiovanni ed a Ambrogio Maitani rispettivamente la costruzione del muro di sostegno situato dietro la chiesa che esegu\u00ec il completamento inserendo la scala di accesso alla chiesa superiore. \nNel 1381 il comune di Perugia tramite il Consiglio Generale permetteva che fosse officiata dall'abate e dai monaci del Corpo di Cristo, mentre e del 1400 l'affidamento della chiesa inferiore ai padri di San Domenico.\nNel 1542 in seguito al rissetto edilizio conseguente all'edificazione della Rocca Paolina venne deciso di abbattere la chiesa superiore.\nNel 1591 dopo un periodo di abbandono, il vescovo Napoleone Comitoli si oper\u00f2 per il restauro e per la riappropiazione della sua identit\u00e0.\nNel 1607 la struttura fu affidata ai Padri Barnabiti grazie ai quali nel marzo dello stesso anno fu possibile la riapertura al culto mentre nel 1609 il trasferimento delle reliquie di Sant'Ercolano. I Barnabiti ovvero i Chierici regolari di San Paolo rimasero fino al 1777 quando la chiesa fu trasferita alla compagnia di San Martino (oggi Fondazione Sodalizio di San Martino).\nNel corso del Novecento in seguito ad una fase di abbandono si \u00e8 provveduto a pi\u00f9 riprese ad intervenire con opere di restauro che ne misero in risalto numerose problematiche di carattere architettonico e non solo (ad esempio fenomeni di umidit\u00e0 che interessavano le strutture murarie nonch\u00e9 ulteriori fenomeni di ristagno ed infiltrazione d'acqua a carico di altri settori dell'edificio). Negli anni dal 2003 al 2006 la chiesa \u00e8 stata oggetto di un importante intervento di ripristino, restauro e consolidamento.\nStruttura architettonica pittura e scultura.\nLa struttura, addossata alle mura etrusche, \u00e8 a pianta centrale ottagonale. Sviluppata in verticale, era costituita un tempo da due cappelle sovrapposte; svetta sul panorama circostante come una torre, da sembrare una fortezza pi\u00f9 che una chiesa. La torre del campanile espone un orologio.\nPosta in asse con la via Regale (Corso Cavour), la sua mole originariamente risultava essere ancora pi\u00f9 imponente, perch\u00e9 aveva una seconda cappella al piano superiore alla quale si accedeva da sopra le mura (ora via Marzia). Fu poi demolita nel XVI secolo in quanto ostacolava la visuale alla rocca Paolina. La veste originaria, cos\u00ec pure le vicende del martirio del Santo, si possono ammirare nei dipinti del Benedetto Bonfigli (XV secolo), nella Cappella dei Priori della Galleria nazionale dell'Umbria.\nIl \u2018600 ha lasciato la sua impronta, visibile esternamente nella scalinata di accesso, mentre l\u2019interno \u00e8 stato sottoposto ad una radicale ristrutturazione; tuttavia l'impianto gotico \u00e8 ancora percepibile sotto la decorazione pittorica. Gli affreschi delle volte sono opera del genovese Giovanni Andrea Carlone del 1675 e costituiscono uno dei pi\u00f9 importanti esempi di pittura illusionistica barocca della citt\u00e0. L\u2019artista ha dipinto una cupola finta sovrapponendola alle volte a crociera ogivali con costoloni.\nNelle lunette sono raffigurati \"Episodi della vita di San Paolo di Tarso\" e nella finta cupola \u00e8 rappresentata \"La gloria di San Paolo tra i Santi Papa Gregorio I, Agostino d'Ippona e Giovanni Crisostomo\".\nGli affreschi dedicati a San Paolo testimoniano la presenza dell\u2019Ordine dei Barnabiti, detti anche Chierici regolari di San Paolo, nella chiesa di Sant\u2019Ercolano, divenuta sede di quest\u2019ordine nei secoli XVII e XVIII.\nL\u2019oscurit\u00e0 del luogo \u00e8 compensata dalle varie tonalit\u00e0 del bianco e dall\u2019oro profuso nelle pareti ad opera dell\u2019artista perugino Nicola Giuli (XVIII secolo), famoso per la sua predilezione per i temi floreali e zoomorfi.\nLe cappelle laterali di Martino di Tours e Carlo Borromeo sono coperte di pregevoli stucchi eseguiti da Jean Regnaud di Champagne (1682 chiamato anche con il nome italianizzato Giovanni Rinaldi Sciampagna) scultore francese, che \u00e8 stato anche collaboratore di Gian Lorenzo Bernini che a Perugia ha lavorato anche nel vestibolo dell'Oratorio della Confraternita dei Disciplinati di San Francesco)\nNella cappella di S. Martino vi era la pala di Antonio Maria Garbi (XVIII secolo) \"Il santo che risana un fanciullo\", ora sostituita da un crocifisso ligneo. La cappella fu intitolata prima del 1777 all'Assunta, poi, a San Martino dopo il passaggio di propriet\u00e0 della chiesa alla Confraternita di San Martino (divenuta attualmente Sodalizio S. Martino).\nAl centro della tribuna absidale vi \u00e8 la copia della \"Pala dei Decemviri\", eseguita forse da Biagio di Angelo (XVII secolo). L\u2019originale del Perugino del 1496, \u00e8 conservato nella Pinacoteca Vaticana, fu commissionato per la cappella dei Priori nel Palazzo dei Priori; in origine aveva anche una cimasa con il \"Cristo in piet\u00e0,\" oggi custodita presso la Galleria Nazionale dell'Umbria.\nAi lati della tribuna tre tele di Matteuccio Salvucci (1627) con \"Storie di S. Ercolano\" e una quarta con la processione per la \"Traslazione dei corpi dei santi del 17 maggio 1609\". Inoltre due tele di Andrea Carlone: \"San Paolo\" e la \"Liberazione di San Pietro \" \nL\u2019altare \u00e8 ricavato da un sarcofago del III secolo proveniente dalla localit\u00e0 di Sant'Orfeto (a nord di Perugia). Sono raffigurati agli angoli due leoni che afferrano le prede (un cervo e un cavallo) e scene di caccia nel retro; il centro \u00e8 decorato con scannellature ondulate.\nSopra alla porta di ingresso \u00e8 il ritratto del vescovo Napoleone Comitoli, committente della ristrutturazione seicentesca e promotore di vecchi e nuovi culti quali quello di S. Carlo Borromeo.\nDopo la 1\u00aa guerra mondiale, il luogo \u00e8 divenuto sacrario di guerra; nell'ambiente attiguo da cui c\u2019\u00e8 l\u2019accesso laterale, vi \u00e8 un monumento in bronzo (XX secolo) dello scultore Aroldo Bellini.\nAnche la volta di questa sala \u00e8 stata completamente affrescata nel XVIII secolo, con motivi floreali e architettonici."}
{"id": "4881409", "revid": "1602064", "url": "https://it.wikipedia.org/wiki?curid=4881409", "title": "Oh! Gravity.", "text": "Oh! Gravity. \u00e8 il sesto album discografico in studio del gruppo musicale alternative rock statunitense Switchfoot, pubblicato nel 2006."}
{"id": "4881419", "revid": "79213", "url": "https://it.wikipedia.org/wiki?curid=4881419", "title": "Porta di Sant'Angelo", "text": ""}
{"id": "4881421", "revid": "287204", "url": "https://it.wikipedia.org/wiki?curid=4881421", "title": "Campionati mondiali juniores di biathlon 2014", "text": "I Campionati mondiali juniores di biathlon 2014 si sono svolti dal 28 febbraio al 7 marzo a Presque Isle, negli Stati Uniti d'America. Le gare, maschili e femminili, si articolarono nelle due categorie \"Giovani\" (fino a 19 anni) e \"Juniores\" (fino a 21 anni).\nRisultati.\nUomini.\nCategoria \"Giovani\".\nSprint 7,5 km.\n28 febbraio\nInseguimento 10 km.\n2 marzo\nIndividuale 12,5 km.\n4 marzo\nStaffetta 3x7,5 km.\n6 marzo\nCategoria \"Juniores\".\nSprint 10 km.\n1\u00ba marzo\nInseguimento 12,5 km.\n2 marzo\nIndividuale 15 km.\n5 marzo\nStaffetta 4x7,5 km.\n7 marzo\nDonne.\nCategoria \"Giovani\".\nSprint 6 km.\n28 febbraio\nInseguimento 7,5 km.\n2 marzo\nIndividuale 10 km.\n4 marzo\nStaffetta 3x6 km.\n6 marzo\nCategoria \"Juniores\".\nSprint 7,5 km.\n1\u00ba marzo\nInseguimento 10 km.\n2 marzo\nIndividuale 12,5 km.\n5 marzo\nStaffetta 3x6 km.\n7 marzo"}
{"id": "4881423", "revid": "599013", "url": "https://it.wikipedia.org/wiki?curid=4881423", "title": "Lars J\u00f6nsson (tennista)", "text": "Carriera.\nOttenne il suo best ranking in singolare il 7 ottobre 1991 con la 67\u00aa posizione, mentre nel doppio divenne il 4 ottobre 1993 il 387\u00ba del ranking ATP.\nNel 1991, raggiunse la sua unica finale in un torneo del circuito ATP, uscendone, tuttavia, sconfitto. Ci\u00f2 avvenne al Wellington Classic, torneo che si tenne a Wellington, in Nuova Zelanda, su cemento; in quell'occasione, dopo aver sconfitto al primo turno la testa di serie numero due, il russo Aleksandr Vladimirovi\u010d Volkov e, tra gli altri, anche la testa di serie numero sei, l'italiano Omar Camporese, venne superato in finale dall'australiano Richard Fromberg con il punteggio di 1-6, 4-6, 4-6.\nNello stesso anno, raggiunse il quarto turno degli Australian Open, miglior risultato ottenuto nei tornei del Grande Slam. Vinse in carriera, inoltre, tre tornei in singolare del circuito ATP Challenger Series."}
{"id": "4881424", "revid": "64494721", "url": "https://it.wikipedia.org/wiki?curid=4881424", "title": "Berlino-Friedenau", "text": ""}
{"id": "4881427", "revid": "287204", "url": "https://it.wikipedia.org/wiki?curid=4881427", "title": "Vuelta a Murcia 2014", "text": "La Vuelta a Murcia 2014, trentaquattresima edizione della corsa valevole come prova del circuito UCI Europe Tour 2014 categoria 1.1, si svolse il 1\u00ba marzo 2014 su un percorso totale di 190,1\u00a0km con partenza da Beniel e arrivo al Lorca. Fu vinta dallo spagnolo Alejandro Valverde, che si impose in 5 ore 6 minuti e 53 secondi, alla media di 37,16\u00a0km/h.\nAll'arrivo 95 ciclisti completarono la gara."}
{"id": "4881431", "revid": "2034231", "url": "https://it.wikipedia.org/wiki?curid=4881431", "title": "George Edward Carpenter", "text": "Compose principalmente problemi diretti in due e tre mosse. Era noto per rifinire i suoi lavori con molta cura, in alcuni casi anche per anni. Sessanta suoi problemi furono pubblicati in \"American Chess-Nuts\", una raccolta di 2406 problemi di compositori \"dell'emisfero occidentale\" edita da Eugene Beauharnais Cook e altri nel 1868.\nOrestes A. Brownson, editore della rivista \"Dubuque Chess Journal\", pubblic\u00f2 una selezione di suoi problemi nel libro \"Chess Problems\" (Rockdale, Iowa, 1886) e poi circa duecento suoi problemi nel libro \"Carpenter's Chess Problems\" (Dubuque, 1888).\nAnche Numa Preti pubblic\u00f2 duecento suoi problemi nel libro \"200 probl\u00e8mes d'\u00e9checs de George E. Carpenter, 1860-1900\" (Parigi, 1901).\nSi interess\u00f2 anche di alcuni aspetti matematici degli scacchi, come il problema delle otto regine."}
{"id": "4881433", "revid": "110157", "url": "https://it.wikipedia.org/wiki?curid=4881433", "title": "Hello Hurricane", "text": "Hello Hurricane \u00e8 il settimo album discografico in studio del gruppo musicale alternative rock statunitense Switchfoot, pubblicato nel 2009.\nNel febbraio 2011 il disco ha vinto il Grammy Awards 2011 come miglior disco rock gospel. L'album \u00e8 coprodotto dalla band con Mike Elizondo."}
{"id": "4881440", "revid": "1602064", "url": "https://it.wikipedia.org/wiki?curid=4881440", "title": "Vice Verses", "text": "Vice Verses \u00e8 l'ottavo album discografico in studio del gruppo musicale alternative rock statunitense Switchfoot, pubblicato nel 2011."}
{"id": "4881446", "revid": "110157", "url": "https://it.wikipedia.org/wiki?curid=4881446", "title": "Fading West", "text": "Fading West \u00e8 il nono album discografico in studio del gruppo musicale alternative rock statunitense Switchfoot, pubblicato nel gennaio 2014."}
{"id": "4881452", "revid": "1543377", "url": "https://it.wikipedia.org/wiki?curid=4881452", "title": "Roberto Abbondanza", "text": "Biografia.\nGiovent\u00f9.\nVive la sua giovinezza a Firenze, dove si laurea in giurisprudenza all'Universit\u00e0 degli studi di Firenze nel 1949 con Francesco Calasso, di cui cur\u00f2 in seguito la bibliografia degli scritti e il volume \"Cronache politiche di uno storico (1944-1948)\" (Firenze, La nuova Italia, 1975) Abbondanza vinse numerosi viaggi e borse di studio sia in Italia che all'estero come quella dell'Istituto italiano per gli studi storici per l'anno accademico 1951-52.\nNel 1953 entr\u00f2 a far parte dell'amministrazione dell'Archivio di Stato di Firenze e nel 1960 fu nominato direttore dell'Archivio di Stato di Perugia, carica che tenne fino al 1973, quando fu nominato ispettore presso la Direzione generale degli archivi. Della sua direzione si ricorda, tra l'altro, la scoperta di una lettera autografa di Boccaccio. L'Archivio, dopo la sua morte, gli ha intitolato la sala di studio. \u00c8 in particolar modo durante questo periodo che si dedic\u00f2 a studi e ricerche in ambito di filologia medievale e umanistica, oltrech\u00e9 in storia e cultura locale, in modo particolare approfondendo l'aspetto della figura del \"notaio\" nella sua evoluzione storica. I suoi lavori vennero pubblicati sugli \"Annali di storia del diritto\" e su riviste quali \"Il Mulino, Rivista storica italiana, Rivista di studi politici internazionali, Archivio storico italiano\", e su giornali come \"Il Mattino\" e \"Neue Z\u00fcrcher Zeitung\". Nello stesso periodo collabor\u00f2 alla redazione dei primi volumi del \"Dizionario biografico degli italiani\", scrivendo cinquantasei voci.\nNel 1956 divenne assistente alla cattedra di Storia del diritto italiano della Facolt\u00e0 di Giurisprudenza di Roma e l'anno successivo fu assistente volontario di Calasso per la cattedra di Diritto comune presso l'Universit\u00e0 di Firenze. Nel 1970 ebbe l'incarico di docenza di Storia delle istituzioni politiche presso la Facolt\u00e0 di Scienze politiche dell'Universit\u00e0 degli Studi di Perugia. \nNel quinquennio dal 1987 al 1992 e nel triennio dal 1995 al 1998, ad Abbondanza venne inoltre affidata la supplenza di Diritto comune. Dal 1982 fu professore associato di Storia delle Istituzioni politiche, incarico che tenne sino al 1999. Da professore emerito continu\u00f2 e approfond\u00ec i suoi studi, in particolare sul notariato, di archivistica, paleografia e diplomatica, nonch\u00e9 la sua attivit\u00e0 di bibliofilo.\nFu presidente dell'Assemblea legislativa umbra e assessore alla Cultura presso la Regione dell'Umbria nel decennio 1975-85, e poi al Consiglio regionale dal 1979 al 1982, infine consigliere comunale ed assessore al Comune di Perugia dal 1985 al 1995 per il Partito Comunista Italiano\nOpere principali.\nLa bibliografia di Roberto Abbondanza consta di decine di pubblicazioni. Per questo motivo sono citati qui solo i suoi lavori pi\u00f9 significativi; la bibliografia completa degli scritti in F. Treggiari, \"Bibliografia degli scritti di Roberto Abbondanza\", in \"Roberto Abbondanza\", a cura di A. Bartoli Langeli, L. Marconi, P. Monacchia, D. Mori, F. Treggiari, Deputazione di Storia Patria per l'Umbria, Perugia, 2010 pp.\u00a012\u201323."}
{"id": "4881453", "revid": "1924342", "url": "https://it.wikipedia.org/wiki?curid=4881453", "title": "Girl (Pharrell Williams)", "text": "Girl (reso graficamente G I R L) \u00e8 il secondo album in studio del cantante statunitense Pharrell Williams, pubblicato il 3 marzo 2014 dalle etichette Black Lot Music e Columbia in collaborazione con l'etichetta fondata da Pharrell Williams, i am OTHER.\nIl singolo di lancio dell'album \u00e8 \"Happy\", gi\u00e0 colonna sonora del film \"Cattivissimo me 2\".\nProduzione.\nNel 2013 Pharrell Williams collabor\u00f2 con il duo francese dei Daft Punk per la stesura di un brano estratto dal loro album in studio \"Random Access Memories\". Dopo la registrazione, i manager dell'etichetta del duo dissero che il lavoro ottenuto era \"spettacolare \"e che il brano registrato, \"Get Lucky\", sarebbe stato estratto come primo singolo.\nL'etichetta del duo francese offr\u00ec inoltre un contratto a Pharrell Williams per la stesura di un nuovo album in studio, da pubblicare dopo pochi mesi di registrazione. Pharrell dichiar\u00f2: \"Sono sopraffatto che qualcuno voglia conoscere cosa ci sia nel mio cuore\".\nIl 17 dicembre 2013 \u00e8 stato annunciato che Pharrell Williams ha firmato un contratto con la Columbia e pubblicher\u00e0 il suo secondo disco nel 2014. \nDurante lo stesso mese, il giornalista Rob Stringer disse: \"Quando noi collaborammo con Pharrell a gennaio di quest'anno, abbiamo ritenuto che fosse giunto di nuovo il suo momento. Da allora, \"Blurred Lines\" e \"Get Lucky\" divennero i maggiori brani pop del 2013, e adesso noi stiamo preparando Pharrell per farlo diventare un grande artista solista nel 2014. \"Happy\" \u00e8 appena l'inizio\".\nIl 18 febbraio 2014 Williams rivel\u00f2 un trailer del suo album. Il giorno seguente, Pharrell dichiar\u00f2 in un'intervista: \"Quando la Columbia mi present\u00f2 l'opportunit\u00e0 di fare un disco, mi vennero in mente tre cose. La prima \u00e8 il senso di onore travolgente che sentii quando realizzai che loro erano interessati a farmi fare un disco che ho sempre desiderato produrre. La seconda \u00e8 che l'album dovrebbe essere un disco festoso. Per terzo capii subito che l'album si sarebbe chiamato \"G I R L\". Spero vi piaccia.\"\nComposizione.\nIl disco si apre con \"Marilyn Monroe\", canzone composta da Pharrell insieme a Hans Zimmer. La seconda traccia, \"Brand New\", in collaborazione con Justin Timberlake, parla del rigenerante potere dell'amore. La terza canzone \u00e8 \"Hunter\", scritta con una prospettiva femminile. Drammatizza la ricerca di affetto nell'amore. \"Gush\", la quarta canzone, \u00e8 un brano Explicit a sfondo sessuale. Il quinto brano \u00e8 \"Happy\", gi\u00e0 colonna sonora del film \"Cattivissimo me 2\". La sesta traccia \u00e8 \"Come Get It Bae\", collaborazione con Miley Cyrus. La settima canzone \u00e8 \"Gust of Wind\", la terza collaborazione del cantante e con i Daft Punk. L'ottava traccia \u00e8 \"Lost Queen\", che rispecchia a pieno l'argomento centrale del disco: le donne. Il nono brano \u00e8 \"Freq\", collaborazione con JoJo, che \u00e8 presente solo come \"Hidden Track\" in alcune edizione dell'album. Il decimo brano \u00e8 \"I Know Who You Are\", collaborazione con Alicia Keys.\nIl brano di chiusura del disco \u00e8 \"It Girl\", canzone anch'essa a sfondo sessuale e riguardante le donne.\nL'edizione standard dell'album \u00e8 formata da 10 tracce, di cui 4 collaborazioni.\nCritiche.\nGi\u00e0 prima della sua pubblicazione, \"G I R L\" ricevette generalmente critiche positive. \"Metacritic\", che giudica gli album in base a un punteggio totale di 100, diede 63 punti al disco di Pharrell Williams, mostrandosi \"generalmente favorevoli alla sua pubblicazione\" e basandosi su 6 recensioni. \"Billboard\" diede invece 85 punti su 100, scrivendo che \"Come le pi\u00f9 recenti canzoni di Williams, \u00e8 inesorabilmente positivo e gioioso\". Michael Cragg di \"The Guardian\" descrisse \"G I R L\" come un \"disco audace, che celebra le donne al fine di evidenziare lo squilibrio generale della societ\u00e0\".\nSuccesso commerciale.\n\"G I R L\" debutta al primo posto della \"Official Albums Chart\" il 9 marzo 2014. Grazie alla vendita di 70.000 copie nella sua prima settimana d'uscita, \u00e8 diventato l'album che ha venduto pi\u00f9 velocemente nel 2014, superando del 45% \"High Hopes\" di Bruce Springsteen. Il disco ha cos\u00ec ottenuto un disco d'argento.\n\"G I R L\" \u00e8 entrato al secondo posto della \"Billboard 200\" vendendo 113.000 copie.\nSingoli.\n\"Happy\" \u00e8 stato pubblicato il 21 novembre 2013 ed \u00e8 stata inizialmente pubblicata come colonna sonora del film Cattivissimo me 2. Il 24 novembre \u00e8 stato pubblicato il suo video musicale, in cui compaiono Magic Johnson, Steve Carell, Jimmy Kimmel, Jamie Foxx, Steve Martin, Odd Future, Miranda Cosgrove, Janelle Mon\u00e1e e molti altri. La canzone ha raggiunto la vetta di 15 classifiche, tra cui la \"Billboard Hot 100\" statunitense e la \"Top Singoli\" italiana ed ha ricevuto una nomination all'Oscar alla migliore canzone nei Premi Oscar 2014. La canzone verr\u00e0 eseguita da Pharrell Williams il 2 marzo 2014.\nIl 10 marzo 2014 \u00e8 stato pubblicato per le radio britanniche il brano \"Marilyn Monroe\"."}
{"id": "4881455", "revid": "118673093", "url": "https://it.wikipedia.org/wiki?curid=4881455", "title": "Giffoni Film Festival 1985", "text": "La 15\u00aa edizione del Giffoni Film Festival ha avuto luogo il dal 27 luglio al 4 agosto 1985.\nFilm.\nFilm in concorso.\nLungometraggi\nCortometraggi"}
{"id": "4881461", "revid": "779347", "url": "https://it.wikipedia.org/wiki?curid=4881461", "title": "Revisore contabile", "text": ""}
{"id": "4881462", "revid": "1543377", "url": "https://it.wikipedia.org/wiki?curid=4881462", "title": "Celebrity Skin (singolo)", "text": "Celebrity Skin \u00e8 un singolo del gruppo musicale alternative rock statunitense Hole, pubblicato il 1\u00ba settembre 1998 come primo estratto dall'album omonimo.\nIl brano.\nIl brano \u00e8 stato scritto dalla leader del gruppo Courtney Love, dal chitarrista Eric Erlandson e da Billy Corgan (The Smashing Pumpkins).\nSecondo la Love Billy Corgan ha scritto il riff principale di chitarra durante le sessioni di registrazione di \"Celebrity Skin\".\nIl brano \u00e8 stato il maggiore successo commerciale del gruppo classificandosi al primo posto nella classifica Alternative Airplay negli Stati Uniti e il 19\u00ba posto nella classifica UK Singles Chart nel Regno Unito del 1998.\nHa anche ricevuto due nomination ai Grammy Awards come migliore canzone rock e come migliore performance vocale rock.\nVideo musicale.\nIl video musicale del brano \u00e8 stato diretto da Nancy Bardawil.\nIl video mostra la band che esegue il brano su un palcoscenico. Ci sono diverse inquadrature in primo piano di Courtney Love e di Melissa Auf der Maur distese sul lettino da analista. Compare anche Samantha Maloney alla batteria al posto di Patty Schemel, ancora membro della band in quel periodo, informata del video solo dopo che questo fu girato. Il video fu girato in bianco e nero ed in seguito colorato in post-produzione.\nFormazione.\nHanno partecipato alle registrazioni, secondo le note dell'album:"}
{"id": "4881463", "revid": "1851848", "url": "https://it.wikipedia.org/wiki?curid=4881463", "title": "Wu Dajing", "text": ""}
{"id": "4881464", "revid": "62004", "url": "https://it.wikipedia.org/wiki?curid=4881464", "title": "Carolina Panthers 2013", "text": "La stagione dei Carolina Panthers \u00e8 stata la 19\u00aa della franchigia nella National Football League, la terza con Ron Rivera come capo-allenatore. Dopo avere perso tre delle prime quattro gare, i Panthers ne vinsero undici delle rimanenti dodici, incluso un record di franchigia di otto vittorie consecutive, assicurandosi la prima stagione con un record positivo e la prima qualificazione ai playoff dal 2008, la prima stagione con un bilancio vincente di Rivera e la quinta della storia del club. Inoltre vinsero il quarto titolo di division della loro storia, il terzo della NFC South. La stagione si concluse nel divisional round dei playoff con una sconfitta per 23\u201310 per mano dei San Francisco 49ers."}
{"id": "4881465", "revid": "1305772", "url": "https://it.wikipedia.org/wiki?curid=4881465", "title": "Big Eight Conference", "text": "La Big Eight Conference \u00e8 stata una conference atletica degli Stati Uniti affiliata alla NCAA Division I-A, e costituita nel gennaio del 1907 con il nome di Missouri Valley Intercollegiate Athletic Association (MVIAA) da University of Kansas, University of Missouri, University of Nebraska, e Washington University in St. Louis. In aggiunta a esse, la University of Iowa ne fece parte come membro costituente pur mantenendo la partecipazione alla Western Conference (attuale Big Ten Conference). La sua sede era a Kansas City.\nLa conference si dissolse nel 1996, quando ne facevano parte University of Nebraska, Iowa State University, University of Colorado at Boulder, University of Kansas, Kansas State University, University of Missouri, University of Oklahoma, ed Oklahoma State University. Il motivo della dissoluzione fu l'accordo del febbraio 1995 con la Southwest Conference per formare una nuova conference: otto membri della Big Eight entrarono assieme a Texas, Texas A&amp;M, Baylor, e Texas Tech nella neonata Big 12 Conference, con nuova sede ad Irving, sobborgo di Dallas.\nStoria.\nFormazione.\nLa conference fu fondata come Missouri Valley Intercollegiate Athletic Association (MVIAA) il 12 gennaio 1907, da cinque membri originari: University of Kansas, University of Missouri, University of Nebraska, Washington University in St. Louis. La University of Iowa che era contemporaneamente membro della Western Conference (attuale Big Ten Conference) fece parte dei membri fondatori, partecipando solamente alle gare di football ed atletica leggera maschile.\nCambi di assetti nei primi anni.\nNel 1908, la Drake University e l'Iowa Agricultural College (attuale Iowa State University) entrarono nella conference portando i membri a sette. Iowa abbandon\u00f2 la conference nel 1911 per competere a tempo pieno nella Western Conference, Kansas State University la sostitu\u00ec a partire dalla stagione 1913. Nebraska lasci\u00f2 nel 1918 per giocare come indipendente, salvo poi rientrare nel 1920. Nel 1919, la University of Oklahoma e la Saint Louis University chiesero di entrare, ma la richiesta fu cassata a causa della pessima gestione del loro reparto di atletica leggera. La conference quindi approv\u00f2 l'ingresso del Grinnell College nel 1919, mentre la richiesta della University of Oklahoma venne approvata nel 1920. Oklahoma A&amp;M University (attuale Oklahoma State University) entr\u00f2 nel 1925, portando il numero di membri a dieci, il pi\u00f9 alto numero della storia della conference.\nScissione.\nIn una riunione a Lincoln, Nebraska, il 19 maggio 1928, la conference si scisse: sei delle sette scuole statali (ad eccezione di Oklahoma A&amp;M) formarono una conference inizialmente chiamata Big Six Conference. Appena prima dell'inizio del precampionato autunnale, le sei scuole annunciarono che avrebbero mantenuto il nome MVIAA per motivi formali, tuttavia rimase appiccicato nel gergo comune la definizione Big Six. Le tre scuole private (Drake, Grinnell e Washington University) assieme Oklahoma A&amp;M, formarono la Missouri Valley Conference (MVC). La similitudine tra i due nomi cos\u00ec come la condivisione dell'area geografica, port\u00f2 ad un cospicuo dibattito su quale fosse in realt\u00e0 la conference originale e quale la sopravvenuta, in considerazione del fatto che fu la MVIAA a divenire la pi\u00f9 prestigiosa, entrambe le conference segnalarono come anno di fondazione il 1907 ritenendosi depositarie della precedente storia.\nI membri crebbero inglobando la University of Colorado il 1\u00ba dicembre 1947, dalla Mountain States Conference. Un mese dopo, Reaves E. Peters fu assunto come \"Commissioner of Officials and Assistant Secretary\" e fiss\u00f2 la prima sede a Kansas City. Con l'ingresso di Colorado, il nome non ufficiale divenne Big Seven Conference, coincidente con il nomignolo della MSC.\nL'ultimo riassetto avvenne dieci anni dopo quando Oklahoma A&amp;M entr\u00f2 nella conference il 1\u00ba giugno 1957, e la conference divenne per tutti Big Eight. Nello stesso anno, il titolo di Peters fu modificato in \"Executive Secretary\". Nel 1964, la conference assunse il nome ufficiale di \"Big Eight Conference\", mentre nel 1968 si leg\u00f2 all'Orange Bowl, mandando annualmente il suo campione a Miami (Florida) per la disputa della gara di post-season.\nCampioni di Conference.\nBasket maschile.\nSotto riportati i campioni di conference MVIAA/Big Eight della regular season dal 1908 al 1996 (titolo condiviso in \"corsivo\"):\nFootball.\nTitoli condivisi in \"corsivo\":\n\" * Kansas, vincitore del titolo 1960, a causa dell'utilizzo di giocatori inelegibili, perse le gare contro Missouri e Colorado a tavolino, di conseguenza Missouri vinse il titolo Big Eight.\"\n\" ** Oklahoma vincitore del titolo 1972, a causa dell'utilizzo di giocatori inelegibili, perse le gare contro Missouri, Kansas, e Oklahoma State a tavolino, di conseguenza Nebraska vinse il titolo Big Eight.\"\nTitoli nazionali vinti da membri MVIAA/Big Eight.\nSegue lista completa dei 100 titoli AIAW, NCAA e college football championship vinti dalle scuole che rappresentavano la Big Eight Conference negli sport dove NCAA e AIAW riconoscevano un campione nazionale.\nFootball (11):\n1950 \u2013 Oklahoma\n1955 \u2013 Oklahoma\n1956 \u2013 Oklahoma\n1970 \u2013 Nebraska\n1971 \u2013 Nebraska\n1974 \u2013 Oklahoma\n1975 \u2013 Oklahoma\n1985 \u2013 Oklahoma\n1990 \u2013 Colorado\n1994 \u2013 Nebraska\n1995 \u2013 Nebraska\nBaseball (4):\n1951 \u2013 Oklahoma\n1954 \u2013 Missouri\n1959 \u2013 Oklahoma State\n1994 \u2013 Oklahoma\nBasket maschile (2):\n1952 \u2013 Kansas\n1988 \u2013 Kansas\nCorsa campestre maschile (3):\n1953 \u2013 Kansas\n1989 \u2013 Iowa State\n1994 \u2013 Iowa State\nCorsa campestre femminile (5):\n1975 \u2013 Iowa State\n1976 \u2013 Iowa State\n1977 \u2013 Iowa State\n1978 \u2013 Iowa State\n1981 \u2013 Iowa State\nGolf maschile (9):\n1963 \u2013 Oklahoma State\n1976 \u2013 Oklahoma State\n1978 \u2013 Oklahoma State\n1980 \u2013 Oklahoma State\n1983 \u2013 Oklahoma State\n1987 \u2013 Oklahoma State\n1989 \u2013 Oklahoma\n1991 \u2013 Oklahoma State\n1995 \u2013 Oklahoma State\nGinnastica maschile (14):\n1971 \u2013 Iowa State\n1973 \u2013 Iowa State\n1974 \u2013 Iowa State\n1977 \u2013 Oklahoma\n1978 \u2013 Oklahoma\n1979 \u2013 Nebraska\n1980 \u2013 Nebraska\n1981 \u2013 Nebraska\n1982 \u2013 Nebraska\n1983 \u2013 Nebraska\n1988 \u2013 Nebraska\n1990 \u2013 Nebraska\n1991 \u2013 Oklahoma\n1994 \u2013 Nebraska\nSci (14):\n1959 \u2013 Colorado\n1960 \u2013 Colorado\n1972 \u2013 Colorado\n1973 \u2013 Colorado\n1974 \u2013 Colorado\n1975 \u2013 Colorado\n1976 \u2013 Colorado\n1977 \u2013 Colorado\n1978 \u2013 Colorado\n1979 \u2013 Colorado\n1982 \u2013 Colorado (men's)\n1982 \u2013 Colorado (women's)\n1991 \u2013 Colorado\n1995 \u2013 Colorado\nAtletica leggera indoor maschile (4):\n1965 \u2013 Missouri\n1966 \u2013 Kansas\n1969 \u2013 Kansas\n1970 \u2013 Kansas\nAtletica leggera indoor femminile (3):\n1982 \u2013 Nebraska\n1983 \u2013 Nebraska\n1984 \u2013 Nebraska\nAtletica leggera maschile (3):\n1959 \u2013 Kansas\n1960 \u2013 Kansas\n1970 \u2013 Kansas\nPallavolo femminile (1):\n1995 \u2013 Nebraska\nLotta (27):\n1928 \u2013 Oklahoma State\n1933 \u2013 Iowa State\n1936 \u2013 Oklahoma\n1951 \u2013 Oklahoma\n1952 \u2013 Oklahoma\n1957 \u2013 Oklahoma\n1958 \u2013 Oklahoma State\n1959 \u2013 Oklahoma State\n1960 \u2013 Oklahoma\n1961 \u2013 Oklahoma State\n1962 \u2013 Oklahoma State\n1963 \u2013 Oklahoma\n1964 \u2013 Oklahoma State\n1965 \u2013 Iowa State\n1966 \u2013 Oklahoma State\n1968 \u2013 Oklahoma State\n1969 \u2013 Iowa State\n1970 \u2013 Iowa State\n1971 \u2013 Oklahoma State\n1972 \u2013 Iowa State\n1973 \u2013 Iowa State\n1974 \u2013 Oklahoma\n1977 \u2013 Iowa State\n1987 \u2013 Iowa State\n1989 \u2013 Oklahoma State\n1990 \u2013 Oklahoma State\n1994 \u2013 Oklahoma State\nTitoli nazionali per scuola.\nI titoli di football, Helms, e sport equestri sono inclusi nel totale, ma esclusi dalla colonna che riporta i titoli NCAA e AIAW."}
{"id": "4881466", "revid": "937789", "url": "https://it.wikipedia.org/wiki?curid=4881466", "title": "Missouri Valley Intercollegiate Athletic Association", "text": ""}
{"id": "4881468", "revid": "599013", "url": "https://it.wikipedia.org/wiki?curid=4881468", "title": "Chen Dequan", "text": ""}
{"id": "4881469", "revid": "1305772", "url": "https://it.wikipedia.org/wiki?curid=4881469", "title": "Malibu (Hole)", "text": "Malibu \u00e8 un singolo del gruppo musicale alternative rock statunitense Hole, pubblicato il 29 dicembre 1998 come secondo estratto dal terzo album in studio \"Celebrity Skin\".\nIl brano.\nIl brano \u00e8 stato scritto dalla leader del gruppo Courtney Love, dal chitarrista Eric Erlandson e da Billy Corgan (The Smashing Pumpkins), che ha anche contribuito ad altri brani dell'album.\nLove parla nel testo della vicenda relativa al defunto marito, il chitarrista e cantante Kurt Cobain, ed in particolare al suo periodo di riabilitazione per la sua dipendenza da eroina effettuato in una clinica a Malib\u00f9 (California), prima del suo suicidio nel 1994. Il singolo contiene anche il brano \"Drag\" che era stato escluso dall'album in favore del brano omonimo.\n\u00c8 stato uno dei maggiori successi sia commerciali che di critica del gruppo. Si \u00e8 classificato al terzo posto nella classifica Alternative Airplay negli Stati Uniti ed il 22\u00ba posto nella classifica UK Singles Chart nel Regno Unito del 1999.\nHa anche ricevuto una nomination ai Grammy Awards del 1999 come migliore performance vocale rock.\nVideo musicale.\nIl video musicale del brano \u00e8 stato diretto da Paul Hunter ed \u00e8 stato girato su una spiaggia nella citt\u00e0 di Malib\u00f9, che d\u00e0 il titolo al brano.\nNel video si vedono palme ed un cartellone di Los Angeles che bruciano mentre la band esegue il brano. Fa anche riferimento a Baywatch nel finale, quando si vedono delle bagnine con in braccio delle bambole mentre Courtney Love va verso l'oceano.\nMostra anche la nuova batterista Samantha Maloney che aveva sostituito Patty Schemel, dopo che aveva lasciato il gruppo durante la registrazione dell'album.\nFormazione.\nHanno partecipato alle registrazioni, secondo le note dell'album:"}
{"id": "4881472", "revid": "599013", "url": "https://it.wikipedia.org/wiki?curid=4881472", "title": "Shi Jingnan", "text": ""}
{"id": "4881473", "revid": "858648", "url": "https://it.wikipedia.org/wiki?curid=4881473", "title": "Hotel a cinque stelle", "text": ""}
{"id": "4881475", "revid": "889336", "url": "https://it.wikipedia.org/wiki?curid=4881475", "title": "Charle Cournoyer", "text": ""}
{"id": "4881482", "revid": "729019", "url": "https://it.wikipedia.org/wiki?curid=4881482", "title": "Poliedro (collana editoriale)", "text": "Poliedro (sottotitolo: \"Collana di informazione scientifica\") \u00e8 stata una serie editoriale delle Edizioni Cremonese di Roma, diretta dai matematici Giuseppe Tedone e Mario Rosati.\nTesti.\nI titoli della collana sono costituiti da compatti manuali su argomenti di fisica e di matematica pura e applicata e di ingegneria. Si tratta di testi sia italiani sia stranieri, questi ultimi in traduzione italiana. Molti dei volumi della collana sono la proposizione, in versione tradotta, dei corrispondenti della serie \"University Mathematical Texts\" dell'inglese Oliver and Boyd Ltd (Edimburgo e Londra) e della Interscience Publishers (New York), diretta dal matematico neozelandese Alexander Craig Aitken, una collana che ha avuto grande diffusione tra gli studenti universitari anglosassoni tra gli anni '40 e '60, costituita com'era da volumi a prezzo abbordabile che tendevano a una buona copertura dei contenuti di un corso universitario.\nI volumi sono nel formato tascabile 13x19 cm, la maggior parte con sovraccoperta bianco-verde e copertina flessibile bianca: le prime edizioni erano in copertina cartonata blu a lettere d'oro, mentre le ultime sono senza sovraccoperta, con copertina flessibile bianco/verde.\nAltri testi stranieri sono provengono da altre case editrici o serie, come la londinese Longman, o come la \u00ab Que sais-je ?\u00bb, storica collana della casa editrice Presses universitaires de France.\nCiascun testo \u00e8 dedicato a un argomento specialistico, con una parte teorica accompagnata da vari esercizi, una succinta nota bibliografia e un indice analitico.\nSecondo le intenzioni della casa editrice, la collana si rivolgeva a un pubblico sia di principianti sia di specialisti delle facolt\u00e0 tecnico-scientifiche: ciascun testo aspirava a offrire \"un'informazione di massima, ma rigorosa e precisa\", a \"ricercatori, tecnici, studenti dei corsi universitari delle facolt\u00e0 tecniche e scientifiche\", ponendosi in \"una posizione intermedia rispetto a trattati ed opere specialistiche pi\u00f9 impegnative\"."}
{"id": "4881486", "revid": "287204", "url": "https://it.wikipedia.org/wiki?curid=4881486", "title": "Grande Nero", "text": "Il Grande Nero \u00e8 un'opera artistica scultorea di Alberto Burri del 1980, donata al Comune di Perugia nel medesimo anno, esposta permanentemente presso la Rocca Paolina del medesimo Comune.\nAntefatto.\n\"Il Grande Nero\" ha un predecessore: \"il Grande Nero R.P.\" (1980, un grande \"Cretto\" in ferro oggi visibile al Museo Burri di Palazzo Albizzini a Citt\u00e0 di Castello con il nome di \"Grande Ferro\" R.P. ) l'opera appare per la prima volta in una mostra comparativa presso la Rocca Paolina di Perugia organizzata da Italo Tomassoni. \"Il Grande Nero R.P.\" fu la risposta \"silenziosa\" alla prassi artistica \"logorroica\" ed enfatica del suo interlocutore-artista, Joseph Beuys. incontrato l\u00ec per la prima volta. In quell'occasione il Comune acquist\u00f2 le lavagne del tedesco Beuys, oggi esposte presso il Museo civico di Palazzo della Penna, e trattenne il \"Grande Nero R.P.\" senza neppure pagare le spese per i materiali. Successivamente per un'altra mostra, allestita nello stesso luogo e titolata \"Sogni per la pace\", gli organizzatori chiesero a Burri di poter esporre di nuovo \"Il Grande Nero R.P.\", ma l'artista rispose \"che lui non era per quel tipo di pacifismo\", il Comune fece finta di niente, non aspettandosi la reazione dell'artista che mand\u00f2, il giorno prima dell'inaugurazione, una squadra di operai a smontare l'opera affinch\u00e9 la riportassero a Citt\u00e0 di Castello.\nSar\u00e0 nello stesso anno che Burri, per farsi perdonare del gesto un po' sgarbato, doner\u00e0 un'altra opera che ancora campeggia nel salone delle acque della Rocca Paolina \"Il Grande Nero (1984)\".\nL'opera.\n\"Il Grande Nero\" \u00e8 l'unica scultura cinetica del Maestro, dalla mole imponente: misteriosa e controversa, come gran parte della sua produzione artistica.\nManifestazione fondamentale dell'arte contemporanea, l'opera di Burri si esplica in un \"complesso equilibrio di espressione intensa e di controllo rigoroso\": i suoi stilemi si articolano tra i \"larghi orizzonti\", i \"nuclei verticali\", le \"ampie curve\" e gli \"alvei oscuri\". La composizione artistica prende forma grazie ad un \"inedito codice di materiali inusuali e tecniche insolite\". \nFu collocata dal 1984, proprio su indicazione di Burri, nel salone delle acque della Rocca Paolina , (negli anni \u201950 il salone era il serbatoio di acqua potabile). Ha la forma di un poliedro alto pi\u00f9 di 7 metri, composto da sei elementi in acciaio scatolare, verniciato nero; l\u2019elemento alla sommit\u00e0, contiene una lunetta, che ruota grazie a un meccanismo azionato elettricamente. \n\"Il Grande Nero\" \u00e8 un'opera contemporanea che si inserisce nel contesto monumentale cinquecentesco della Rocca Paolina creando un contrasto temporale e architettonico, ma non plastico: le volte della Rocca si vanno ad armonizzare perfettamente con le curve della scultura, tutte proiettate verso l'alto.\nNel 2015 Per celebrare il Centenario della nascita di Alberto Burri, l\u2019Amministrazione comunale, ha provveduto al suo restauro, nell\u2019ambito del progetto di Perugia Capitale italiana della Cultura 2015, grazie al sostegno della Ditta Cancellotti di Perugia."}
{"id": "4881488", "revid": "228587", "url": "https://it.wikipedia.org/wiki?curid=4881488", "title": "World Basketball League 1988", "text": "La stagione WBL 1988 fu la prima della World Basketball League. Parteciparono 6 squadre in un unico girone."}
{"id": "4881489", "revid": "1573940", "url": "https://it.wikipedia.org/wiki?curid=4881489", "title": "Dortokidae", "text": "I dortokidi (Dortokidae ) sono una famiglia di tartarughe estinte, vissute tra il Cretacico inferiore (Barremiano) e il Paleogene inferiore (Thanetiano), tra 130 e 55 milioni di anni fa. I loro resti fossili sono stati ritrovati in Europa (Spagna, Francia, Romania).\nDescrizione.\nQuesti animali dovevano essere piuttosto simili alle attuali tartarughe d'acqua dolce del genere \"Pelomedusa\". Possedevano un carapace di forma ovale, relativamente piatto. Si suppone che fossero animali dalle abitudini semiacquatiche. La specie tipo, \"Dortoka vasconica\", possedeva un carapace lungo fino a 18 centimetri, mentre in altre forme come \"Ronella \"il carapace era di oltre 25 centimetri di lunghezza. Uno studio del 2012 ha mostrato che i dortokidi possedevano un carapace dall'alta variabilit\u00e0 individuale; sembra che in \"Dortoka \"fossero presenti almeno due morfotipi, dalla peculiare struttura e disposizione degli elementi ossei del carapace. Sono stati identificati altri due morfotipi basati sulla morfologia dell'incisura anale, che potrebbero essere associati a dimorfismo sessuale. Tra le caratteristiche curiose del carapace, vi \u00e8 la presenza di un paio di grandi fontanelle, che rimanevano aperte attraverso l'ontogenesi, per tutta la durata della vita dell'individuo (PErez-Garcia et al., 2012).\nPaleobiologia.\nLa presenza di grandi fontanelle nello scudo di \"Dortoka \"(che rimanevano aperte per tutta la durata della vita dell'animale) e studi istologici su vari elementi del carapace e del piastrone indicano che questo animale aveva uno stile di vita molto legato all'ambiente acquatico (Perez-Garcia et al., 2012).\nTassonomia.\nI dortokidi vennero descritti per la prima volta nel 1999, con l'istituzione del genere \"Dortoka \"(del Cretaceo superiore di Spagna e Francia) e l'attribuzione a una famiglia di tartatughe a s\u00e9 stante. Alla famiglia vennero in seguito attribuiti anche \"Ronella\", del Paleocene/Eocene della Romania, e il pi\u00f9 antico \"Eodortoka\", del Cretaceo inferiore (Aptiano) della Spagna.\nI dortokidi mostrano una commistione di caratteristiche evolute e derivate; sono stati considerati variamente come ancestrali agli attuali pelomedusoidi (le tartarughe di acqua dolce) o vicini al genere \"Platychelys\", al di fuori del clade Eupleurodira (Bohme, 2005)."}
{"id": "4881490", "revid": "1996278", "url": "https://it.wikipedia.org/wiki?curid=4881490", "title": "Ruslan Zacharov", "text": ""}
{"id": "4881491", "revid": "547034", "url": "https://it.wikipedia.org/wiki?curid=4881491", "title": "Palazzo della Penna", "text": "Il Palazzo della Penna \u00e8 situato in via Podiani 11 a Perugia ed \u00e8 sede del Museo civico di Palazzo della Penna-Centro di Cultura Contemporanea, della Deputazione di Storia Patria per l'Umbria, dell'Assessorato alla Cultura e di altri Uffici comunali.\nStoria.\nPrestigiosa residenza nobiliare, costruita in pi\u00f9 fasi tra il XVI e il XIX secolo. Appartenne prima alla famiglia dei Vibi, poi ai sigg. \u201cArcipreti della Penna\" . Presenta una stratificazione di differenti epoche storiche: l\u2019edificio cinquecentesco \u00e8 impostato sui resti dell\u2019anfiteatro romano, rimessi in luce nel corso dei lavori di ristrutturazione del palazzo svolti negli anni '80; si tratta di parti di una struttura muraria in opera cementizia, consistente nella fronte esterna di una galleria periferica, la cui parte visibile \u00e8 lunga circa m. 35. \nNel lato meridionale il palazzo ingloba anche un tracciato viario e tratti di mura della cinta urbana d\u2019epoca medievale.\nDecorazione interna.\nNei primi anni dell\u2019Ottocento fu ristrutturato e internamente affrescato. Al primo piano sono alcuni dipinti del XIX secolo ispirati al Mito di Paride, di Antonio Castelletti , artista umbro di Paciano, rappresentante del neoclassicismo; allievo di Francesco Appiani di Ancona e del perugino Cristoforo Gasperi. Nel soffitto della prima sala del piano terra, \u00e8 rappresentato Apollo che suona la lira circondato da figure danzanti dipinte secondo lo stile dell'antica pittura vascolare greca a figure rosse su sfondo nero. Il tema della decorazione del soffitto della seconda sala \u00e8 \u201cil giudizio di Paride\u201d, raffigurato in un tondo attorinato da eleganti motivi decorativi, dove si distinguono le tre dee sottoposte a giudizio: Era, Atena e Afrodite e il messaggero degli dei Mercurio. Nella terza sala, chiamata Sala di Apollo, \u00e8 rappresentata invece l\u2019 \u201dApoteosi di Paride\u201d: il principe mortale \u00e8 accolto nell\u2019Olimpo da Apollo, circondato dalle allegorie delle quattro stagioni e delle et\u00e0 dell'uomo. Sullo sfondo Saturno con il suo attributo: il serpente che si morde la coda o uroboro, simbolo del tempo inteso in senso circolare. Al di sotto dell'ovale che racchiude la scena principale c'\u00e8 la notte che fugge l'alba nascente rappresentata dalla biga di Apollo con i cavalli che scalpitano, tenuti alla briglia dalle tre Parche, metafora del trascorrere del tempo. Alle pareti monocromi con scene di combattimenti, corse di bighe, e riti sacrificali come la Suovetaurilia\u201d. Al centro della terza sala c'\u00e8 \u201cParide principe di Troia\u201d armato a Cavallo; nella quarta \u201cil ratto di Elena\u201d, circondato da figure danzanti e bracieri ardenti, sotto il quale si legge ancora la firma dell'autore del ciclo, Antonio Castelletti, e la data di realizzazione: il 1812. Nella quinta ed ultima sala sono raffigurate giovani figure danzanti, forse Menadi, circondate da tessuti decorati in trompe-l'\u0153il e pampini di vite, allusione a Dioniso. Dello stesso periodo sono le vedute ideali, all\u2019interno della stanza dei Paesaggi (secondo piano), opera del decoratore e scenografo Pasquale Angelini, padre del noto eclettico Annibale Angelini, scenografo decoratore restauratore. Nella torretta circolare del secondo piano \u00e8 un fregio a monocromo, probabile opera di Giuseppe Carattoli (1835) .\nCollezione dispersa del Barone Fabrizio della Penna.\nIl palazzo fu definito nel 1822 da Serafino Siepi \"assai vasto e magnifico palazzo\" e veniva segnalato agli occhi dei contemporanei per ospitare al suo interno una ricca biblioteca e una prestigiosa quadreria. Dall\"'Inventario dei beni appartenuti al Barone Fabrizio della Penna\", stilato nel 1838 dal notaio Giacomo Antonini sulla base di accurate perizie, risulta che la biblioteca constava di 1994 opere, di cui si offriva una dettagliata descrizione bibliografica comprensiva del valore complessivo della collezione. Massimo fu l'apprezzamento mostrato da Siepi anche in merito alla quadreria, definita \"preziosa collezione di pitture pregevolissime e la pi\u00f9 copiosa di quante altre ne esistono in Perugia\". Il nucleo iniziale della raccolta prese avvio alla met\u00e0 del Seicento per iniziativa di Ascanio della Penna (1607-1664), il cui raffinato gusto collezionistico fu favorito dallo studio delle belle arti, coltivate una volta entrato al servizio dei Granduchi di Toscana in qualit\u00e0 di paggio, e dalla frequentazione con il pittore napoletano Salvatore Rosa, del quale possedeva diversi dipinti.\nAl barone Fabrizio della Penna Crispolti (1779-1838) si deve in particolare l'acquisto nel 1821 dai padri serviti di Santa Maria Nuova di Perugia della \u201cMadonna col Bambino tra i Santi Girolamo e Francesco\u201d, \"opera eccellente di Pietro Perugino stimata 5000 scudi regi\". Responsabile della dispersione della quadreria fu invece Fabrizio Ricci della Penna (-1901), la cui cattiva amministrazione del patrimonio di famiglia produsse come effetto la vendita forzosa dei suoi beni , imposta nel 1899 dal Tribunale di Perugia..\nMuseo civico di Palazzo della Penna - Centro di cultura contemporanea.\nIn continuit\u00e0 con la sua storia, oggi il palazzo \u00e8 sede del Museo civico di Palazzo della Penna, che ospita al suo interno due importanti collezioni permanenti legate alla storia della citt\u00e0. Dalla scala elicoidale di Franco Minissi si scende al primo piano inferiore e, passando tra i resti dell'anfiteatro romano si accede alla prima collezione permanente: \"Dottori e i Futuristi Umbri\" dove \u00e8 possibile ammirare una vasta raccolta delle opere del pittore futurista Gerardo Dottori (Perugia, 11 novembre 1884 - 13 giugno 1977) dagli esordi accademici, attraverso le sperimentazioni divisioniste, fino alle pi\u00f9 note opere aereo-pittoriche e di Arte Sacra Futurista.\nProseguendo, al secondo piano inferiore si entra nella sezione dedicata a Joseph Beuys: la grande sala voltata ospita \u201cOpera Unica\u201d, sei lavagne eseguite dall\u2019artista tedesco Joseph Beuys, gi\u00e0 negli anni \u201870 ispiratore del movimento dei Verdi in Germania. Le lavagne sono corredate dalla mostra documentaria del suo passaggio a Perugia nel 1980. Le opere sono una sintesi delle sue teorie sull'arte in rapporto alla natura e alla societ\u00e0; furono realizzate e poi illustrate durante la performance promossa dal critico d'arte Italo Tomassoni, nella Sala Cannoniera della Rocca Paolina il 3 aprile 1980 , che vide l'incontro tra l'artista tedesco e l'italiano Alberto Burri, di cui in citt\u00e0 \u00e8 un'altra importante opera contemporanea: il \"Grande Nero\" , donata al Comune di Perugia nel 1984, per essere esposta in permanenza alla Rocca Paolina.\nAll'interno del museo sono ospitate periodiche mostre temporanee, prevalentemente dedicate all'arte contemporanea, alla fotografia e alla recente storia artistica e culturale della citt\u00e0. Nel complesso sono conservate anche altre opere di artisti contemporanei, tra cui tre sculture polimateriche di Brajo Fuso (Perugia, 21 febbraio 1899 \u2013 Perugia, 30 dicembre 1980) appartenenti alla serie degli \"Elleni\" (1965) collocate nel cortile interno. B. Fuso fu l'artista perugino anticipatore dell'Arte povera, definita dal suo amico francese Andr\u00e9 Verdet., D\u00e9brisart o Arte del rottame.\nIl cortile del palazzo \u00e8 caratterizzato da una monumentale scala elicoidale che unisce tre livelli dell'edificio, progettata dall'architetto Franco Minissi (Viterbo, 12 marzo 1919 \u2013 Bracciano, 25 agosto 1996) negli anni Ottanta del novecento.\nIn omaggio al poeta perugino Paolo Vinti, nell\u2019atrio \u00e8 l\u2019installazione: \u201cIo sono Paolo Vinti\u201d (2011), di Daniele Pampanelli, due cravatte su specchio a significare che ognuno specchiandosi per un attimo pu\u00f2 identificarsi in Paolo Vinti.\nL\u20198 marzo 2019 \u00e8 stata collocata un\u2019altra opera contemporanea, la scultura dal titolo \u201csenza catene\u201d, eseguita dagli studenti del liceo Artistico perugino Bernardino Di Betto. Una donna dai morbidi lineamenti, \u00e8 seduta su una panchina rossa, cinta soltanto da una fascia dorata sui seni. Come molte installazioni di panchine rosse, idealmente occupate da presenze invisibili, \u00e8 posta per non dimenticare le tante donne che hanno perso la vita , vittime di violenza . I suoi colori sono il rosso e l'oro, Il rosso come sempre richiama alla violenza, ma allo stesso tempo alla lotta per un ritorno all'et\u00e0 dell'oro, dove trionfer\u00e0 finalmente l'armonia.\nAll'interno della struttura museale \u00e8 presente anche un punto di ristoro."}
{"id": "4881494", "revid": "653086", "url": "https://it.wikipedia.org/wiki?curid=4881494", "title": "Teatro del Pavone", "text": "Il teatro del Pavone di Perugia, situato in Piazza della Repubblica, \u00e8 uno dei principali teatri della citt\u00e0, curato dall'istituzione detta \"Accademia del Teatro del Pavone\".\nStoria.\nEdificato nel 1717 per volont\u00e0 dei nobili fondatori dell'Accademia del Pavone inizialmente con struttura in legno demolita e nel 1765 sostituita in muratura su progetto di Pietro Carattoli, architetto e pittore, sul modello del Teatro Argentina di Roma.\nInizialmente costruito in legno, sul sito della vecchia \"Locanda degli Ebrei\" di propriet\u00e0 di Silvio Vermiglioli, presentava quattro ordini composti di 67 palchetti, il quinto ordine di palchetti venne trasformato in Loggione. Nel 1772 Francesco Appiani decora il Sipario con l'immagine di \"Turrena in atto di ammirare il trionfo della dea Giunone\" divinit\u00e0 identificata con il simbolo del Pavone, da qui il nome del teatro che sorge in prossimit\u00e0 di un antico tempio anticamente dedicato alla dea. L'opera sar\u00e0 affiancata nel 1814 da Gaspare Coccia con la \"riedificazione di Perugia da parte di Augusto\". Nel 1816 fu costruito un piccolo portico. Nel 1820 gli Accademici decisero di ampliare il teatro acquistando una parte del palazzo Graziani. Nel 1831 venne inaugurato una nuova platea mobile che posta all'altezza del palcoscenico la trasformava in una grande sala da ballo. Nel 1858 il Bonazzi lo identific\u00f2 come struttura pi\u00f9 efficace per il teatro di prosa. Dal 1940 il teatro \u00e8 stato adibito anche per spettacoli cinematografici.\nNumerose furono anche le manifestazioni come il grande veglione tenutosi il 7 ottobre 1860 per solennizzare l'annessione di Perugia al Regno d'Italia. Il Teatro del Pavone oggi \u00e8 una struttura destinata a pi\u00f9 funzioni, quali eventi, manifestazioni culturali"}
{"id": "4881496", "revid": "1833487", "url": "https://it.wikipedia.org/wiki?curid=4881496", "title": "Bagnaccio", "text": " \nBagnaccio \u00e8 una localit\u00e0 posta a nord della citt\u00e0 di Viterbo, caratterizzata dalla presenza di sorgenti termali, e di numerose testimonianze archeologiche di epoca romana (Terme del Bacucco, Terme della Lettighetta), e menzionate nella Tabula Peutingeriana (copia del XII-XIII secolo di un'antica carta romana che mostrava le vie militari dell'Impero) come \"Aque Passeris\", sulla antica Via Cassia.\nSuccessivamente, dal medio evo, il luogo risiede sul tracciato della Via Francigena.\nNel luogo sono presenti sorgenti di acqua termale a 65\u00b0,di tipo solfato/bicarbonato/alcalino terrose debolmente solfuree, ipertermali, nonch\u00e9 alcuni pozzi trivellati nel dopoguerra. Nella medesima localit\u00e0 \u00e8 presente l'omonimo laghetto di fango da cui vengono prelevati fanghi per uso termale."}
{"id": "4881500", "revid": "1851848", "url": "https://it.wikipedia.org/wiki?curid=4881500", "title": "Eduardo Alvarez", "text": "Alvarez \u00e8 il sesto atleta di sempre ad aver conquistato medaglie olimpiche sia nei giochi estivi sia nei giochi invernali in discipline differenti. \u00c8 il secondo atleta ad aver militato nella Major League Baseball a riuscire nell'impresa di vincere una medaglia olimpica in un altro sport, dopo Jim Thorpe. \u00c8 soprannominato \"Eddy the Jet\".\nBiografia.\nNato a Miami, Florida da genitori cubani, Alvarez frequent\u00f2 la Christopher Columbus High School della sua citt\u00e0 natale e successivamente, il Salt Lake Community College di Salt Lake City nello stato dello Utah.\nCarriera.\nShort Track.\nNel 2008 partecip\u00f2 alle prime competizioni di carattere internazionale con il debutto nei Campionati mondiali junior di short track. Nel 2009 nella medesima competizione, vinse la medaglia d'oro nei 3000 m staffetta maschile. Durante la Coppa del Mondo di short track 2013-2014 (disputata tra settembre e novembre 2013), Alvarez conquist\u00f2 una medaglia d'oro e una d'argento nella staffetta 5000 m e una medaglia di bronzo nei 500 m individuali. Durante i giochi olimpici invernali di So\u010di 2014, Alvarez conquist\u00f2 una medaglia d'argento nei 5000 m staffetta maschile.\nAl termine delle olimpiadi, Alvarez scelse di lasciare lo short track per tornare al baseball, sport che aveva gi\u00e0 praticato a livello universitario. Il giocatore parlo di questa idea di cambiare sport gi\u00e0 prima dell'inizio dei giochi olimpici.\nBaseball.\nEntr\u00f2 nel baseball professionistico il 10 giugno 2014, firmando come free agent con i Chicago White Sox. Assegnato alla classe Rookie il 20 giugno, venne promosso il 12 agosto nella classe A, categoria in cui inizi\u00f2 la stagione successiva. Il 13 luglio 2015, pass\u00f2 alla classe A-avanzata. Inizi\u00f2 la stagione 2016 nella Doppia-A e il 19 agosto dello stesso anno, venne promosso nella Tripla-A. Nel 2017 tuttavia il giocatore venne trasferito nuovamente nella Doppia-A, ottenendo una nuova promozione nella Tripla-A il 28 luglio. Dopo aver disputato l'intera stagione 2018 nella Tripla-A, nel 2019 Alvarez pass\u00f2 a causa di infortuni la prima parte della stagione in riabilitazione. Torn\u00f2 nella Tripla-A il 14 giugno 2019, completando la stagione.\nDebutt\u00f2 nella MLB il 5 agosto 2020, al Camden Yards di Baltimora contro i Baltimore Orioles, nel primo dei due incontri da sette inning disputati quel giorno. Schierato come seconda base titolare, apparve in tre turni di battuta, subendo uno strikeout. Nella seconda partita venne schierato come terza base titolare, apparve in due turni di battuta e sub\u00ec il suo secondo strikeout. Il 9 agosto contro i Mets, affront\u00f2 quattro turni di battuta ottenendo in quest'ordine: la sua prima valida, una valida, la base su errore del prima base e un doppio. Nella stessa partita mise a segn\u00f2 anche la prima base rubata. Il 12 agosto contro i Blue Jays, realizz\u00f2 il primo RBI e ottenne la prima base su ball. Concluse la stagione con 12 partite disputate nella MLB e nessuna nella minor league..\nInizi\u00f2 la stagione 2021 nella Tripla-A e venne richiamato nella MLB il 7 settembre, un mese dopo la finale di disciplina, disputata alla olimpiadi di Tokyo."}
{"id": "4881504", "revid": "287204", "url": "https://it.wikipedia.org/wiki?curid=4881504", "title": "Severstal' \u010cerepovec", "text": "Il Severstal' \u010cerepovec (russo: \u0421\u0435\u0432\u0435\u0440\u0441\u0442\u0430\u043b\u044c \u0427\u0435\u0440\u0435\u043f\u043e\u0432\u0435\u0446) \u00e8 una squadra di hockey su ghiaccio russa, con sede nella citt\u00e0 di \u010cerepovec. Fu fondata nel 1956 e milita nel massimo campionato russo, la Kontinental Hockey League.\nStoria.\nFondata nel 1956 in origine la squadra si chiamava Stroitel' \u010cerepovec. Successivamente nel 1959 la squadra assunse la denominazione di Metallurg \u010cerepovec dato lo sviluppo delle attivit\u00e0 minerarie della regione. Durante l'era sovietica il Metallurg gioc\u00f2 nelle divisioni inferiori del campionato di hockey.\nDopo lo scioglimento dell'URSS negli anni 1990 la squadra visse un momento di grande sviluppo grazie agli investimenti del gruppo siderurgico Severstal', al punto da potersi iscrivere alla prima edizione del Campionato della Comunit\u00e0 degli Stati Indipendenti. Nel 1994 la squadra assunse il suo nome attuale dopo l'acquisizione da parte proprio della Severstal'. Il risultato principale nella storia del Severstal' risale alla stagione 2002-2003 quando raggiunsero la finale della Superliga, per poi essere sconfitti dalla Lokomotiv Jaroslavl'. Dal 2008 la formazione milita nella Kontinental Hockey League."}
{"id": "4881507", "revid": "263989", "url": "https://it.wikipedia.org/wiki?curid=4881507", "title": "Severstal Cherepovets", "text": ""}
{"id": "4881509", "revid": "1124164", "url": "https://it.wikipedia.org/wiki?curid=4881509", "title": "Ritratto di famiglia", "text": ""}
{"id": "4881516", "revid": "196390", "url": "https://it.wikipedia.org/wiki?curid=4881516", "title": "Chiesa evangelica valdese in Prati", "text": ""}
{"id": "4881519", "revid": "1702319", "url": "https://it.wikipedia.org/wiki?curid=4881519", "title": "Chiesa di Santa Maria di Monteluce", "text": "La chiesa di Santa Maria Assunta di Monteluce \u00e8 una chiesa di Perugia.\nStoria.\nLa chiesa consacrata a Santa Maria Assunta ed annesso convento fu sede della pi\u00f9 antica comunit\u00e0 di Clarisse \u201cDamianite\u201d qui insediatesi nel sec. XIII. La sua storia ebbe inizio nel 1218, in seguito alla donazione del conte Glotto Monaldo, di un terreno che il nobile perugino cedette alla Chiesa per destinarlo ad alcune donne, che come Chiara di Assisi, erano attratte dall\u2019ideale francescano. Nello stesso anno Giovanni, vescovo di Perugia, concesse l\u2019autorizzazione a costruire la chiesa e il monastero. Nel 1219 il cardinale Ugolino di Anagni futuro papa Gregorio IX, legittim\u00f2 la costruzione del monastero e approv\u00f2 l'ordine di San Damiano delle Clarisse . \nNel corso dei secoli XVI, XVII, XVIII, in seguito a donazioni, il Monastero di santa Maria di Monteluce fu il pi\u00f9 ricco e prestigioso monastero femminili della citt\u00e0,le decorazioni pittoriche all'interno della chiesa ne sono una testimonianza.\nIn seguito alle demaniazioni post unitarie, la funzione di monastero cess\u00f2 nel 1910, anno in cui iniziarono i lavori per la realizzazione del nuovo Ospedale Santa Maria della Misericordia, qui trasferito dall'antica sede di via Oberdan. Le clarisse quindi dovettero lasciare l'antica sede per trasferirsi a Sant'Erminio,mentre la chiesa divenne parrocchiale. \nIl monastero sub\u00ec una radicale demolizione, a causa dell\u2019insediamento dell'ospedale, dell\u2019antica struttura \u00e8 rimasto il loggiato e l\u2019edificio adiacente, che, completamente trasformato, \u00e8 stato sede per un secolo del pronto soccorso. Dall'inizio del 2000 fino al 2009, l'ospedale \u00e8 stato trasferito gradualmente in periferia, nel polo unico di San Sisto, quindi \u00e8 stata cambiata nuovamente la destinazione d'uso dell'area, divenuta attualmente sede di uffici comunali e zona residenziale. Con i nuovi lavori sono stati messi in luce i basamenti delle colonne dell'antico chiostro, la piazza su cui sorgeva il monastero, ha preso il nome dell'ultima badessa di Monteluce: Cecilia Coppoli.\nLa chiesa, tuttora parrocchiale \u00e8 parte dell'arcidiocesi di Perugia-Citt\u00e0 della Pieve ed \u00e8 aperta al culto. \nLa festivit\u00e0 del 15 agosto, giorno dell\u2019Assunta, veniva celebrata con la secolare Fiera di Monteluce ed altri festeggiamenti, tornati in auge negli ultimi anni.\nEsterno.\nL\u2019attuale facciata della chiesa, rivestita di formelle marmoree rosa entro inquadrature bianche, risale al 1451, anno del suo restauro.\nPresenta il portale gemino medievale a sesto circolare con imposte lignee ad intagli tardo manieristici (XVI-XVII) con raffigurazioni a rilievo dei SS. Francesco, Chiara e Bernardino. Lateralmente presenta dei contrafforti aggettanti, in pietra arenaria, come nella chiese di San Bevignate e Santa Maria di Valdiponte, conosciuta come Montelabbate. \nA destra del portale in corrispondenza del campanile, \u00e8 una cappella rinascimentale un tempo affrescata da Anton Maria Fabrizi XVIII, oggi vi \u00e8 un dipinto moderno di Nello Palloni che riproduce un dipinto del XIV conservato in sacrestia. \nInterno.\nL\u2019interno \u00e8 a navata unica con volta a tutto sesto poggiante su dodici pilastri. Nelle cappelle laterali \u00e8 un importante ciclo di affreschi del manierismo perugino, per l\u2019espressivit\u00e0 caricaturale \u00e8 stato attribuito in parte al pittore Matteuccio Salvucci (XVII sec.), altre fonti locali propendono per i nomi di Francesco Vanni e di Giovanni Maria Bisconti, considerato il forte divario stilistico tra gli affreschi, tuttoggi non si \u00e8 in grado di fare delle attribuizioni certe.\nPresenta un interessante repertorio iconografico in cui sono rappresentati, insieme a S. Francesco e S. Chiara, i promotori dell\"'Osservanza\" (movimento francescano che ripartiva dall\u2019accentuazione della vita eremitica in povert\u00e0) sono illustrati i principi guida della spiritualit\u00e0 francescana: evangelismo, devozione mariana e spirito di penitenza.\nNella prima cappella di destra al centro \u00e8 una crocifissione, affresco staccato attribuito a Fiorenzo di Lorenzo, ( fine sec. XV )\nLa parete di fondo dell'abside \u00e8 decorata da un prospetto in stucco dorato di Valentino Carattoli (XVIII sec.), al cui interno \u00e8 dipinta \"L'incoronazione della Vergine\" , copia di Giovanni Silvagni (1831). Il dipinto sostituisce quello di Giulio Romano e Giovan Francesco Penni. L\u2019opera originaria fu realizzata a Roma nel 1523-24 su disegni di Raffaello. Nel 1797 fu requisita dai Francesi, restituita poi nel 1815, fu trattenuta nella Pinacoteca Vaticana, dove \u00e8 tuttora conservata. La predella di questa, attribuita a Berto di Giovanni (XVI sec.), \u00e8 oggi nella Galleria nazionale dell'Umbria.\nIn basso a destra \u00e8 un bel tabernacolo in marmo di Francesco di Simone Ferrucci, con raffigurazione del \"Padre Eterno tra gli Angeli\" (1487). \nEra nella chiesa \"L'Adorazione dei Pastori\" di Fiorenzo di Lorenzo, anche questa fu requisita dai Francesi nel 1812, restituita nel 1817, attualmente \u00e8 nella Galleria Nazionale dell\u2019Umbria.\nSacrestia- ex coro delle monache.\nDa dietro al Presbiterio si accede all\u2019antico coro delle monache: una sala gotica con volte costolonate e affreschi di Scuola umbro-senese del XIV sec.ed altri del XVII sec. \nLa parete breve verso la chiesa \u00e8 decorata con affreschi del tardo Seicento raffiguranti la flagellazione e la derisione di Cristo. Al centro, entro una nicchia, \u00e8 un piccolo crocifisso in legno scolpito. Nel registro inferiore, immagini di Santi e Incoronazione della Vergine (sec. XIV). \nLa parete lunga presenta una teoria di affreschi trecenteschi con finalit\u00e0 chiaramente votive. Da sinistra a destra \u00e8 rappresento: Stimmate di S. Francesco, S. Onofrio eremita, S. Michele Arcangelo , Battesimo di Cristo e quattro episodi di S. Caterina .Tracce di affreschi sono anche sul registro superiore .\nUn primo restauro ha riportato all'antico splendore le figure dei tre santi : Santa Caterina d\u2019Alessandria, Sant\u2019Eufemia e Sant\u2019Eustachio. Accanto a questi tre riquadri, sono visibili altre figure che saranno restaurate prossimamente o."}
{"id": "4881521", "revid": "36426", "url": "https://it.wikipedia.org/wiki?curid=4881521", "title": "Torre degli Sciri", "text": "La torre degli Sciri o torre degli Scalzi \u00e8 una torre medievale del secolo XIII sita a Perugia, nell'antico quartiere di Porta Santa Susanna, all'inizio di Via dei Priori. \nStoria e descrizione.\n\u00c8 l'unica rimasta integra delle numerosissime torri, che fecero meritare alla citt\u00e0 il titolo di \"turrita\". Alta 46 metri, \u00e8 stata realizzata con blocchetti di calcare bianco di misura omogenea.\nSull'architrave della porta alla base della torre si pu\u00f2 notare uno scudo araldico con un cimiero composto da una zampa di un gallo, rappresentante l'emblema degli Sciri. Lo scudo \u00e8 affiancato da due lettere e caratteri capitali, cio\u00e8 un \"N\" e una \"I\", che dovrebbero rimandare a Nicola Iacobi degli Sciri . Poco sopra \u00e8 visibile un tabernacolo con la dedica \"MATER DIVINA GRATIA ORA PRO NOBIS\".\nIn origine dovrebbe essere stata parte di un antico nucleo di case appartenente al clan nobiliare dei degli Oddi; solo nel XVI secolo pass\u00f2 agli Sciri, che abitavano le case sottostanti (il casato si estinse nel XVII secolo). \u00c8 possibile che gli Sciri si siano impadroniti del palazzo e della torre dopo la sconfitta e la cacciata da Perugia Degli Oddi da parte dei Baglioni nel 1488 (infatti gli Sciri erano tra le famiglie che sostenevano i Baglioni stessi). Le motivazioni che spingevano le famiglie ad impegnarsi nella costruzione di una torre erano:\n\u00c8 tuttavia ipotizzabile che, nel caso dei Degli Oddi, vi fosse anche un'altra finalit\u00e0. Si deve tener conto infatti che costoro possedevano nel 1225 il castello di Pierle, al confine tra l'Umbria e la Toscana; esso come sembra fu alienato al comune di Cortona nel 1230, dopodich\u00e9 i Degli Oddi divennero parte integrante e prestigiosissima del gruppo dirigente comunale perugino. Si potrebbe quindi pensare che essi avessero inteso replicare in qualche modo in un contesto urbano le sembianze di quel castello che probabilmente erano stati costretti a cedere al comune toscano contro la loro volont\u00e0. E in effetti, nell'angolo Nord-Ovest del castello di Pierle tuttora svetta, anche se parzialmente crollata, un'altissima torre che ben pu\u00f2 essere stata il modello cui si ispirarono i costruttori dell'antica \u201ctorre dei Degli Oddi\u201d.\nCon l'estinzione della famiglia Sciri nel secolo XVII, la struttura, passata in propriet\u00e0 a Caterina della Penna, fu da questa donata a suor Lucia Tartaglini da Cortona. Ella vi fond\u00f2 nel 1680 il Conservatorio detto di Suor Lucia. Questo istituto accoglieva fanciulle orfane e di umili origini, disposte a praticare una povera vita di preghiera e di lavoro, secondo la regola del Terz'Ordine francescano. Queste religiose venivano chiamate dai Perugini \u201cbecchette\u201d, per cui la torre fu nota anche con il nome di \u201ctorre delle Becchette\u201d, mentre il nome di \u201ctorre degli Scalzi\u201d le \u00e8 derivato dal convento dei Carmelitani scalzi insediati nella prospiciente chiesa di S. Teresa. Successivamente subentrarono in questo edificio conventuale le suore Oblate di S. Filippo Neri, che vi risedettero fino a pochi anni fa.\nDal 24 ottobre 2011 sono in corso i lavori per il recupero della torre, della chiesa e di una porzione di edificio a edilizia residenziale per complessivi 12 alloggi. La ristrutturazione della torre \u00e8 finita nel 20 gennaio 2015 ed \u00e8 stata inaugurata il 28 gennaio. I finanziamenti necessari alla ristrutturazione provengono dal Fondo Europeo di Sviluppo Regionale, concessi dalla Regione Umbria, e dai fondi del Comune di Perugia."}
{"id": "4881522", "revid": "1543377", "url": "https://it.wikipedia.org/wiki?curid=4881522", "title": "Ciaramicola", "text": "La ciaramicola \u00e8 un tipico dolce pasquale della provincia di Perugia; si tratta di una torta a forma di ciambella, di colore rosso con glassa bianca e confettini colorati di copertura. Questo dolce, nato come inno alla citt\u00e0 di Perugia, rappresenta i cinque rioni di Porta Sole, Porta Sant'Angelo, Porta Susanna, Porta Eburnea e Porta San Pietro. I colori che compaiono nel dolce fanno riferimento ai rioni e allo stemma di Perugia. Rossa all'interno, coperta di glassa bianca all'esterno e impreziosita di confettini colorati.\nPreparazione.\nDisporre a fontana su una spianatoia la farina, il lievito in polvere per dolci, un pizzico di sale e lo zucchero. Versare al centro la scorza grattugiata, due uova e un tuorlo e aggiungere gradualmente l'alchermes, evitando di far entrare in contatto il liquore con le uova. Impastare il tutto per qualche minuto. Unire quindi strutto o burro e lavorare finch\u00e9 l'impasto non sar\u00e0 soffice. Versare in uno stampo per ciambella imburrato e infornare a 180\u00a0\u00b0C per circa mezz'ora. Togliere dal forno e, nel frattempo, montare a neve l'albume rimasto con un pizzico di zucchero. Disporre le chiare montate a neve sulla superficie del dolce e spargervi sopra una pioggia di confettini colorati. Rimettere nel forno, spento, affinch\u00e9 la meringa si rassodi e conservi il colore bianco."}
{"id": "4881524", "revid": "110157", "url": "https://it.wikipedia.org/wiki?curid=4881524", "title": "Teatro Turreno", "text": "Il Teatro Turreno \u00e8 stato un cinema e teatro di Perugia.\nStoria.\nSito nel centro storico della citt\u00e0 perugina, in piazza Danti, e realizzato nel biennio 1890-1891 su disegno dell'architetto Alessandro Arienti \u2013 l\u00ec dove gi\u00e0 nel 1879 era stato costruito un primo anfiteatro in legno \u2013, apr\u00ec i battenti il 18 giugno 1891. Il nome \"Turreno\" venne scelto da uno degli epiteti storici della citt\u00e0, quella Perugia che in epoca medievale veniva definita \"Turrena\" per la presenza di numerose torri. Nel 1896 qui si ebbe la prima rappresentazione cinematografica della storia perugina. Nel 1953 venne riedificato su progetto dell'architetto Pietro Frenguelli come cineteatro, raggiungendo una capienza di 2000 posti.\nNuovamente ristrutturato nel 1990, con una capienza ridotta a 1200 persone e l'aggiunta della piccola sala della Turrenetta, chiuse i battenti nel gennaio 2010. A giugno 2013 il cambio di destinazione d'uso dello stabile apre a diversi progetti per la riapertura del Turreno, che prevedono una galleria commerciale e il mantenimento della sala Turrenetta per gli spettacoli."}
{"id": "4881528", "revid": "599013", "url": "https://it.wikipedia.org/wiki?curid=4881528", "title": "Chris Creveling", "text": "Biografia.\nHa iniziato a pattinare sulle rotelle perch\u00e9 i genitori gestivano una pista di pattinaggio. Nel pattinaggio di velocit\u00e0 in linea ha vinto una medaglia d'oro ai Campionati mondiali del 2004. A partire dal 2007 si \u00e8 dedicato allo short track, con l'obiettivo di partecipare alle Olimpiadi."}
{"id": "4881533", "revid": "1860334", "url": "https://it.wikipedia.org/wiki?curid=4881533", "title": "Pozzo etrusco", "text": "Il Pozzo etrusco, noto anche come \"Pozzo Sorbello\" dal nome della famiglia tuttora proprietaria del palazzo che ingloba la struttura, si trova a Perugia, nel centro storico della citt\u00e0. L'accesso all'ambiente ipogeo, attualmente aperto al pubblico come museo, \u00e8 dato, al civico 18 di piazza Danti, da un passaggio coperto che conduce agli ambienti sotterranei di Palazzo Sorbello.\nStoria.\nIl pozzo etrusco \u00e8 ubicato nelle immediate vicinanze del \"colle del Sole\" a 477 m s.l.m., il punto pi\u00f9 elevato della citt\u00e0 di Perugia, in corrispondenza dell'antica acropoli della citt\u00e0 etrusca. \nSi suppone che la sua costruzione, databile alla seconda met\u00e0 del III secolo a. C., si rese necessaria per far fronte al fabbisogno idrico della popolazione. La struttura fu oggetto di vari rifacimenti nel corso dei secoli, i primi databili al XV secolo: questo fatto ha suggerito un ininterrotto utilizzo della riserva idrica da parte della comunit\u00e0 locale. Questa continuit\u00e0 sarebbe effettivamente confermata dalla realizzazione della vera, ubicata al centro nell'attuale Piazza Piccinino (gi\u00e0 piazza dei Gigli), che indica il monumento a livello stradale.\nLa vera del pozzo, originariamente utilizzata dalla popolazione per estrarre acqua dalla cisterna sotterranea (probabile costruzione XIV-XV sec.) aperta tra l'ingresso di Palazzo Sorbello e la Chiesa della Compagnia della Morte, sub\u00ec nel tempo ripetuti danneggiamenti, occorsi fino a tempi recenti. Fu pi\u00f9 volte restaurata dal Comune, ma, in seguito ad un pi\u00f9 grave danneggiamento che fece precipitare nel fondo del Pozzo parte del parapetto, recuperato nella met\u00e0 degli anni \u201960, si provvide ad una sua migliore collocazione nel prato antistante il Tempio di Sant\u2019Angelo, dove rimase fino al 1973, anno della sua ricollocazione.\nLa storia del pozzo etrusco di Perugia \u00e8 legata imprescindibilmente a quella di palazzo Sorbello e dei suoi proprietari che si susseguirono nel corso del tempo, i quali ebbero anche il possesso del pozzo (il cui accesso \u00e8 dato da alcuni locali nei sotterranei dello stesso edificio). Palazzo Sorbello, originariamente fatto costruire da Niccol\u00f2 Montemelini nel XVI secolo, ed eretto parzialmente su murature di origine etrusca, prese il posto di una torre e tre abitazioni di epoca medievale, le cui vestigia si possono ancora apprezzare nei sotterranei. Nel 1629 il Palazzo fu acquistato da Diomede degli Oddi, per passare poi tra le propriet\u00e0 dei conti Eugeni di Perugia. Nel 1780, il Marchese Uguccione III Bourbon di Sorbello acquis\u00ec il palazzo dal conte Antonio Eugeni, facendone la sua residenza principale e di conseguenza legando con esso la propriet\u00e0 del pozzo etrusco alla sua famiglia. Malgrado il possesso effettivo del bene, Uguccione III stabil\u00ec che tutti i residenti nella piazza avessero la possibilit\u00e0 di disporre liberamente dell\u2019acqua del pozzo, senza doversi recare alle fontane pubbliche presenti nel centro storico.\nNel 1960, su indicazione di Uguccione V Ranieri Bourbon di Sorbello, venne effettuato un primo sopralluogo, con il quale venne per la prima volta attribuita la costruzione dell\u2019opera all'ingegneria idraulica etrusca. Un secondo sopralluogo, effettuato tramite immersione, permise al prof. Filippo Magi, allora docente di Archeologia e Storia dell\u2019arte greca e romana e di Etruscologia e Antichit\u00e0 italiche presso la Facolt\u00e0 di Lettere e Filosofia dell\u2019Universit\u00e0 degli Studi di Perugia, di considerare il pozzo etrusco di Perugia come una delle maggiori opere frutto dell'ingegneria idraulica etrusca fino ad allora conosciute.\nDescrizione.\nIl pozzo \u00e8 costituito da una struttura a canna cilindrica, profonda circa 37 m e scavata in un terreno composto prevalentemente da argilla e ciottoli arrotondati (detto \"tassello mandorlato\"). I primi 4 m al di sotto del livello stradale sono occupati da un ambiente quadrangolare che va poi ad ampliarsi fino alla profondit\u00e0 di 16 m, costituire un grande ambiente a cisterna avente un diametro di 5,60 m ca. La parte superiore di questa struttura \u00e8 caratterizzata da un rivestimento in grandi blocchi di travertino, alla cui sommit\u00e0 si innesta una doppia serie di travature in pietra, posizionate ad incastro senza l\u2019uso di malta o di calce, le quali formano due \u201ccapriate\u201d, ciascuna del peso di 80 quintali ca., a sorreggere la copertura sovrastante, anch'essa in lastroni di travertino.\nA partire dai 16 metri sotto il livello stradale, la struttura a canna del pozzo va restringendosi fino ad avere un diametro di 3 m. \nIn un primo periodo, per la raccolta dell\u2019acqua si dovette utilizzare il sistema dei secchi legati ad una fune, fatto evidenziato dalla presenza di evidenti scanalature visibili sulla superficie dei blocchi di travertino della copertura. Un sistema a carrucola centrale fu adottato solo in seguito, venendo messa a chiusura dell\u2019imboccatura della vera una graticciata di ferro, sulla quale fu incisa la data del 1768 e vi vennero apposti due stemmi gentilizi, anch'essi in ferro, l\u2019uno dei marchesi Bourbon di Sorbello, l\u2019altro della precedente famiglia proprietaria, i Conti Eugeni.\nTipologicamente il pozzo pu\u00f2 essere accostato, ma non assimilato, ad una classe di opere diffuse ovunque, con la medesima finalit\u00e0, anche se non sempre della medesima struttura. L'omogeneit\u00e0 di materiale e tecniche costruttive riscontrata tra il pozzo e le mura etrusche di Perugia consente di ipotizzare che questo sia stato realizzato fin dal principio come opera pubblica. Un'affinit\u00e0 con la copertura a volte del pozzo etrusco \u00e8 attestata in un'altra cisterna di epoca etrusca, anch'essa rinvenuta in Perugia, presso via Caporali.\nDurante i vari rilievi speleologici svolti nel corso degli anni si \u00e8 appurato che il pozzo ha una dimensione, complessiva in ogni sua parte, di 424 m3 arrivando a contenere (a massimo regime) fino a 424.000 litri di acqua. Il pozzo \u00e8 tuttora attivo, alimentato da 3 polle sorgive perenni. Nel 1996 la struttura venne svuotata dell'acqua presente per dei rilievi fotografici.\nSito archeologico e turistico.\nDal luglio 2016 la Fondazione Ranieri di Sorbello, ente culturale avente sede presso Palazzo Sorbello ed erede del patrimonio della famiglia dei marchesi Ranieri Bourbon di Sorbello, dopo aver provveduto ad un restauro e ad una nuova disposizione delle sale d\u2019accesso, gestisce il sito archeologico con finalit\u00e0 museale."}
{"id": "4881534", "revid": "1573940", "url": "https://it.wikipedia.org/wiki?curid=4881534", "title": "Hanosaurus hupehensis", "text": "Hanosaurus hupehensis \u00e8 un rettile estinto, appartenente ai saurotterigi. Visse nel Triassico inferiore (Olenekiano, circa 250 - 247 milioni di anni fa) e i suoi resti fossili sono stati ritrovati in Cina. \nDescrizione.\nQuesto animale era di piccole dimensioni, e non doveva superare i 40 centimetri di lunghezza. Come tutti gli animali simili (i pachipleurosauri), possedeva un corpo dotato di costole spesse e un cranio di forma pi\u00f9 o meno triangolare se visto dall'alto. Le ossa nasali si incontravano nella parte centrale del cranio, e la fossa temporale superiore era allungata e ricurva. Le vertebre caudali possedevano processi traversi ben sviluppati. \nTassonomia.\nQuesto animale venne descritto inizialmente da Young nel 1972, sulla base di un fossile ritrovato nella formazione Jialingjiang, nella regione di Hubei (Cina); lo studioso, basandosi sull'olotipo incompleto, lo attribu\u00ec ai talattosauri, un gruppo di rettili triassici dalle abitudini marine e dall'incerta collocazione sistematica. Successivi studi (Rieppel, 1998) determinarono senza ombra di dubbio le parentele con i pachipleurosauri, un altro gruppo di rettili acquatici triassici, appartenenti ai saurotterigi, ben noti nel Triassico medio europeo (\"Neusticosaurus\", \"Dactylosaurus\") ma presenti anche in Cina (\"Keichousaurus\"); sembra che \"Hanosaurus \"fosse simile ma pi\u00f9 derivato rispetto a \"Keichousaurus\", sulla linea evolutiva che condusse ai pachipleurosauri europei (Rieppel, 1998)."}
{"id": "4881535", "revid": "22356", "url": "https://it.wikipedia.org/wiki?curid=4881535", "title": "Hanosaurus", "text": ""}
{"id": "4881536", "revid": "599013", "url": "https://it.wikipedia.org/wiki?curid=4881536", "title": "Jordan Malone", "text": ""}
{"id": "4881537", "revid": "15756", "url": "https://it.wikipedia.org/wiki?curid=4881537", "title": "Chiesa di San Filippo Neri (Perugia)", "text": "La chiesa di San Filippo Neri, nota anche come chiesa dell'Immacolata Concezione o Chiesa Nuova, \u00e8 uno dei luoghi di culto pi\u00f9 importanti della citt\u00e0 di Perugia. Situata nel centro storico di Perugia sull'asse di Via dei Priori, Via Della Cupa e Via della Stella, nel quartiere di Porta Santa Susanna, fu costruita nel XVII secolo (1627-1665) su progetto dell'architetto romano Paolo Maruscelli, e rappresenta tra gli esempi di maggior rilievo di barocco a Perugia.\nStoria.\nLa chiesa, affacciata su Piazza Baldassarre Ferri, nasce sullo spazio creato dall'abbattimento di ben nove abitazioni, alcune botteghe, cantine ed una chiesa paleocristiana: l'antico Battistero di San Giovanni Rotondo (XI secolo).\nL'avvio dei lavori della chiesa attuale risale al maggio del 1627, con l'apposizione della prima pietra, alla presenza di monsignor Virginio Florenzi, perugino ma vescovo di Nocera Umbra, in vece del vescovo di Perugia, il cardinale Cosimo de Torres, in quei giorni a Roma. La prima pietra consisteva in una cassa in travertino contenente dodici medaglie di bronzo e una d'argento in onore di Cristo e degli apostoli, da un lato vi era impressa l'effigie della Concezione a cui era titolata la chiesa e dall'altro l'immagine di san Filippo Neri con il modellino della facciata.\nIl progetto e la direzione dei lavori vennero affidati all'architetto Paolo Maruscelli, gi\u00e0 al servizio dei filippini a Roma dal 1622, dove si fece un nome come architetto di sacrestie e complessi per ordini religiosi, ma soprattutto legato alla ricostruzione di Palazzo Medici-Madama (1637-1647). Come la chiesa S.Maria della Vallicella detta Chiesa Nuova (Roma), prototipo delle chiese filippine, anche questa \u00e8 ispirata all\u2019architettura romana controriformata, rispondente ai canoni del Concilio di Tento, per cui \u00e8 ad un'unica navata per favorire il raccoglimento dei fedeli e per non disperdere l\u2019acustica.\nFacciate.\nLa facciata principale \u00e8 in travertino e riprende modelli romani della Controriforma e del primo Seicento, soprattutto vignoleschi e fu realizzata tra 1647 e 1663. \u00c8 composta da due ordini suddivisi da lesene con capitello corinzio, fiancheggiati da graziose nicchie senza statue e in alto da due volute, affiancate da due vasi lapidei, e sormontati dal timpano triangolare dove \u00e8 inserito lo stemma, della famiglia Degli Oddi, non pi\u00f9 leggibile perch\u00e9 asportato durante il periodo napoleonico. La presenza di questo stemma gentilizio si spiega perch\u00e9 il Vicario di Perugia, Marcantonio Degli Oddi, Vescovo dal 1659 sponsorizz\u00f2 il completamento della facciata. Alla chiesa si accede da una grande scalinata a due rampe decorata da un'elegante balaustra.\nLa facciata laterale lungo via dei Priori, con il suo piccolo ingresso, \u00e8 in mattoni a vista, segnata comunque da eleganti modanature, con tracce di grandi archi tamponati.\nDecorazione pittorica interna.\nL\u2019interno \u00e8 di uno straordinario effetto spaziale ascensionale che si espande verso le rotondit\u00e0 della cupola e dell\u2019abside, esempio mirabile di pittura illusionistica barocca. \u00c8 riccamente decorato da tele e affreschi del Seicento e del Settecento, ispirati prevalentemente al culto mariano.\nAffreschi della volta, della cupola e del transetto.\nLa volta della navata \u00e8 affrescata da Francesco Appiani (1762) con i temi dell'Apocalisse di Giovanni, mentre le decorazioni sono di Nicola Giuli (1762). La cupola \u00e8 affrescata dal romano Francesco Mancini (1728) con l\u2019\"Incoronazione della Vergine\". Il genovese Giovanni Andrea Carlone (1668) ha dipinto \"I quattro Evangelisti\" nei pennacchi della cupola e gli affreschi del presbiterio con la \"Celebrazione dell\u2019Immacolata Concezione\" simboleggiata da imprese delle donne bibliche (Ester, Maria di Mos\u00e8, Giaele e Debora), opere con le quali port\u00f2 a Perugia il suo stile barocco, permeato di riferimenti a Pietro da Cortona e a Giovan Battista Gaulli. Di Giacinto Boccanera e Paolo Brizi (1735) sono invece gli affreschi del transetto sinistro. Di Sebastiano Ceccarini e Paolo Brizzi (1737) sono i dipinti del transetto destro, entrambi rappresentanti scene bibliche.\nNavata destra.\nIniziando il percorso dalla porta di ingresso :\n- \"Cappella della Visitazione di Maria\", affrescata da Vincenzo Monotti e da Girolamo Perugini (1776); all\u2019altare \u00e8 una tela di Giuseppe Passeri (1709) .\n- \"Cappella della Purificazione\", con affreschi di Bernardino Gagliardi (1649); all'altare era un tempo la tela di Andrea Sacchi (1631), dal 1879 alla Galleria nazionale dell'Umbria.\n- \"Cappella dell\u2019Assunzione,\" progettata dallo stesso Paolo Maruscelli con affreschi di Anton Maria Fabrizi (1636-7); all\u2019altare \u00e8 una tela di Giovanni Francesco Romanelli (XVII) in sostituzione della tela di Guido Reni oggi a Lione.\n- \"Cappella S. Filippo Neri, s\"ituata nel transetto sinistro ed affrescata nel 1740 da Giacinto Boccanera, mentre la decorazione \u00e8 di Paolo Brizi, che nella volta ha rappresentato scene bibliche. L'altare, progettato da Tommaso Stati, collaboratore anche della facciata, ospita una copia del \"S. Filippo Neri\" di Guido Reni.\n- \"Cappellina dell\u2019Addolorata\", realizzata nel 1905 per ospitare la statua della Madonna Addolorata, venerata dalla Confraternita dell\u2019Addolorata dalla prima met\u00e0 del secolo XIX.\nZona absidale.\nL\u2019altare principale \u00e8 progettato anche esso da Tommaso Stati (1655) e realizzato da Francesco Caselli come tutti gli altari delle cappelle. Vi \u00e8 all'interno la grandiosa tela raffigurante l\u2019\"Immacolata Concezione\" di Pietro da Cortona (1662). Ai due lati dell\u2019altare centrale sono due tele del pittore perugino Pietro Montanini (1674) rappresentanti \"San Gregorio Magno\" e \"San Giovanni Battista\", in ricordo dei titolari delle due chiese scomparse, sulla cui area \u00e8 stata costruita la nuova chiesa di San Filippo Neri.\nNavata sinistra.\n\"- Cappella del Crocifisso.\" Situata nel transetto sinistro, fu dipinta nel 1737 da Sebastiano Ceccarini con scene bibliche, mentre le decorazioni sono di Paolo Brizi. Ha un \"Crocifisso\" in bronzo del vicentino Pasquale Pasqualini (1645), mentre le figure della \"Vergine e di Giovanni\" in rame sono state aggiunte successivamente.\n\"- Cappellina di S. Giuseppe.\" Era originariamente il passaggio che conduceva alla abitazione dei Padri Filippini, e nel 1894 vi fu collocato un altare in legno intagliato e dorato dal pittore perugino Alceste Ricci dedicato a San Giuseppe.\n\"- Cappella della Nativit\u00e0 di Maria,\" decorata con affreschi di Anton Maria Fabrizi (1642), nella quale un tempo era la \"Nativit\u00e0\" di Pietro da Cortona ora esposta nella Galleria Nazionale dell\u2019Umbria. Al suo posto \u00e8 una tela di Simone Ciburri (XVII secolo) con \"S. Francesco che riceve le stimmate.\"\n- \"cappella della Presentazione di Maria (o Bigazzini)\", con affreschi di Giovanni Andrea Carlone. Conservava una tela di Luigi Scaramuccia trasferita anch'essa nella Galleria Nazionale e sostituita ora da un dipinto di Luigi Ribustini (XIX secolo)\".\"\n\"- cappella dell\u2019Annunciazione\" con affreschi di Vincenzo Monotti e Girolamo Perugini (1766) mostra all\u2019altare un dipinto di Francesco Trevisani (1710).\nSacrestia.\nNelle volte della sacrestia sono dipinti settecenteschi su tela di Francesco Appiani e di Valentino Carattoli. Nell\u2019altare \u00e8 un quadro di Vincenzo Pellegrini raffigurante la \"Vergine fra San Michele Arcangelo e Santa Maria Maddalena.\"\nOpere non pi\u00f9 presenti in chiesa.\nLa pi\u00f9 grave perdita per la chiesa \u00e8 stata l\u2019\"Assunzione della Vergine\" di Guido Reni (1637) che, vittima delle spoliazioni napoleoniche (il quadro fu ritirato dal Commissario Tinet nel 1797), attualmente si trova al Mus\u00e9e des Beaux Arts di Lione. Erano in chiesa anche altre due opere di Pietro Montanini dipinte su rame, \"la Nativit\u00e0\" e \"la Deposizione\" che, trafugate nel 1980, sono state poi ritrovate e messe in sicurezza.\nOratorio di Santa Cecilia.\nI Padri Filippini davano molta rilevanza alla musica \"ricreatrice ed educatrice di anime\", tanto che annesso al complesso fu realizzato nel 1687-90 un piccolo teatro preposto agli esercizi oratoriani e alle esecuzioni musicali, che prese il nome di Oratorio di Santa Cecilia. Insieme alla Chiesa, detto Oratorio \u00e8 l\u2019unico monumento pienamente barocco della citt\u00e0 di Perugia. Dopo decenni di degrado e abbandono \u00e8 stato oggetto di un complesso ed eccellente restauro eseguito della De Feo Antonio Restauri, impresa di restauro di beni culturali Romana.\nManifestazione ricorrente.\nIl venerd\u00ec di Passione (due settimane prima della Pasqua) nella chiesa si celebra \"La Desolata,\" sacra rappresentazione che si svolge ogni anno con la partecipazione dei Cantori Umbri diretti dal Maestro Sabatini."}
{"id": "4881538", "revid": "110157", "url": "https://it.wikipedia.org/wiki?curid=4881538", "title": "L'angelo (fiaba)", "text": "L'angelo (\"Engelen\") \u00e8 una fiaba di Hans Christian Andersen del 1843-44; narra la storia di un angelo che aiuta un bambino morto a raccogliere dei fiori per portarli in cielo. Il racconto potrebbe esser stato ispirato dalla morte della figlia maggiore dei suoi amici, Edvard e Jette Collins.\nTrama.\nUn angelo sta scortando un bambino appena morto verso il cielo; prima per\u00f2 vagano per un po' sulla Terra, visitando i luoghi a lui pi\u00f9 cari. Lungo la strada scorgono i fiori destinati ad essere trapiantati nei giardini celesti. L'angelo conduce allora il bambino verso una zona povera, dove in mezzo ad un campo giace un giglio morto sopra ad un mucchio di spazzatura.\nL'angelo recupera il fiore spiegando che aveva allietato un ragazzo zoppo prima di morire: infine l'angelo rivela che era stato lui stesso quel ragazzo."}
{"id": "4881540", "revid": "198277", "url": "https://it.wikipedia.org/wiki?curid=4881540", "title": "Torta al testo", "text": "La torta al testo, conosciuta anche come \"crescia\" (nell'eugubino-gualdese) o \"ciaccia\" (nella Valtiberina), \u00e8 un prodotto alimentare tipico della gastronomia umbra.\nEssa si compone di un impasto di acqua, farina, bicarbonato e sale, a cui viene data forma piatta e rotonda; nella sola variante tifernate \u00e8 previsto l'uovo come ingrediente. La cottura avviene da tradizione su una piastra rotonda in ghisa detta testo, da cui il nome del prodotto.\nStoria.\nLa torta al testo ha origini antiche, nascendo come alternativa non lievitata al pane tradizionale. Ne esistono due varianti: quella originale con farina di frumento, e quella con farina di mais nata dopo l'importazione di quest'ultimo cereale dalle Americhe.\nIl piano di cottura, un disco dello spessore di circa 3\u00a0cm, \u00e8 chiamato testo dal latino \"testum\", ovvero la tegola in laterizio sulla quale, nella Roma antica, venivano cotte le focacce. Originariamente si fabbricava in casa scolpendo grosse pietre refrattarie, oppure modellando un impasto di argilla e ghiaia molto fine; in tempi moderni \u00e8 possibile acquistarlo in ghisa o cemento.\nIngredienti e preparazione.\nLa ricetta prevede come ingredienti farina, acqua, bicarbonato e sale. Per preparare la torta al testo si deve versare la farina a fontana sulla spianatoia, unire con un pizzico di sale e uno di bicarbonato e acqua, in quantit\u00e0 sufficienti a ottenere un impasto consistente ma morbido. Ricavarne un disco dello stesso diametro del testo che va successivamente bucherellato con i rebbi di una forchetta. Riscaldare il testo sulla fiamma e, quando la piastra \u00e8 calda, gettare una manciata di farina sulla superficie. Allorch\u00e9 diventer\u00e0 scura, ma senza bruciare, il testo sar\u00e0 pronto. Disporre la torta e farla cuocere da entrambi i lati, e servirla ancora calda. Si pu\u00f2 condire a piacere con salumi, formaggi, erbe o carni.\nIn alcune varianti locali, la torta al testo pu\u00f2 anche essere insaporita con latte, uova, pecorino di Norcia, burro, e pepe."}
{"id": "4881547", "revid": "110157", "url": "https://it.wikipedia.org/wiki?curid=4881547", "title": "Giardini del Frontone", "text": "I giardini del Frontone sono degli storici giardini di Perugia, siti nel quartiere di Borgo XX Giugno o \"Borgo Bello\", adiacenti alla basilica di San Pietro.\nLa composizione della vegetazione \u00e8 semplice ma pregiata, con erbacee perenni e stagionali e lecci secolari simbolo dell'antichit\u00e0 e dell'importanza di questo luogo.\nStoria.\nLe origini.\nSin dal 1275 \u00e8 fatta menzione, nei civici annali, di una \"piazza del campo di battaglia\" nella quale si prendeva parte al gioco della sassaiola, attivit\u00e0 ludica che coinvolgeva giovani e non solo, passione dei perugini; il luogo dedicato a questo passatempo divenne poi quello in cui sono attualmente situati i giardini del Frontone.\nSotto Braccio Fortebraccio, tra il 1414 e il 1420, vennero erette delle mura intorno al sito che venne utilizzato come \"piazza d'arme\" per le esercitazioni militari dei giovani, tanto da essere chiamato \"piazza d'armi di Braccio\".\nI tempi tuttavia cambiarono, alla fine del Quattrocento i passatempi a sfondo bellicoso lasciarono il posto a nuovi divertimenti come la corsa al palio, i tornei e numerose feste, tanto che i giardini presero il nome di \"piazza d'Amore\" con Braccio Baglioni.\nLa Colonia augusta.\nAlla morte del Baglioni il Frontone venne abbandonato, non si hanno fonti su quello che fu il suo utilizzo: si pensa quindi che rimase inutilizzato, lasciato nelle mani della natura incolta fino al Settecento, quando l'Accademia dell'Arcadia fece il suo ingresso a Perugia. Gli arcadi, letterati romani, imitavano i costumi dell'Arcadia, provincia della Beozia, per opporsi al pessimo gusto che dominava in quel secolo nella letteratura italiana.\nNel 1707 ebbe origine la Colonia augusta ed i giardini vennero resi dagli arcadi nella loro forma attuale. Il 14 ottobre dello stesso anno si tenne la prima seduta che vide a capo l'abate Giacinto Vincioli, uomo di grande erudizione."}
{"id": "4881550", "revid": "729019", "url": "https://it.wikipedia.org/wiki?curid=4881550", "title": "Battaglia di Nicotera", "text": "La battaglia navale di Nicotera fu una di quelle combattute durante le guerre dei Vespri siciliani. Ha avuto luogo l'11 ottobre 1282 di fronte a Nicotera (o Nicotena).\nPremesse.\nNel 1282 l'influente nobile siciliano Giovanni da Procida, che fu medico di re Manfredi, organizz\u00f2 una rivolta generale contro gli angioini scoppiata il 30 marzo 1282 nota come Vespri Siciliani. I francesi sull'isola vennero uccisi e i ribelli proclamarono il governo della Chiesa, ma in seguito al rifiuto di Papa Martino IV, Carlo d'Angi\u00f2 sbarc\u00f2 sull'isola e assedi\u00f2 Messina per cercare di avanzare poi verso il centro dell'isola, mentre una delegazione di ribelli and\u00f2 in cerca di Pietro III d'Aragona, che si trovava in nord Africa, a Djerba per la spedizione di Tunisi, e gli offr\u00ec la corona del Regno di Sicilia, visto che era sposato con Costanza II di Sicilia, figlia di Manfredi. Pietro sbarc\u00f2 a Trapani il 29 agosto quando la citt\u00e0 stava per arrendersi ed entr\u00f2 a Palermo il giorno successivo, togliendo l'assedio a Messina. Carlo di Valois torn\u00f2 a Napoli il 26 settembre 1282.\nLa battaglia.\nLe forze angioine, provenienti da Napoli e Marsiglia, rinforzate da alcune galere della Repubblica di Pisa, furono sconfitte dalla flottiglia aragonese di Pedro de Queralt i Anglesola, perdendo ventidue galere francesi e quattromila uomini, (45 galee e 6.000 prigionieri secondo altra fonte) e il controllo sullo stretto di Messina.\nConseguenze.\nGli aragonesi assunsero il controllo sullo Stretto di Messina. \nLo scontro di Pietro III con il Papa Martino IV, che lo scomunic\u00f2, provoc\u00f2 la crociata contro la Corona d'Aragona e l'incoronazione di Carlo di Valois come re della Corona d'Aragona."}
{"id": "4881551", "revid": "599013", "url": "https://it.wikipedia.org/wiki?curid=4881551", "title": "Kim A-lang", "text": ""}
{"id": "4881554", "revid": "729019", "url": "https://it.wikipedia.org/wiki?curid=4881554", "title": "Fabbrica della Birra Perugia", "text": "La Fabbrica della Birra Perugia \u00e8 uno dei primi birrifici sorti in Italia, insieme ad altri marchi storici come W\u00fchrer a Brescia, Forst a Merano, Dreher a Trieste, Peroni a Roma, Paszkowski a Firenze.\nStoria.\nFondata nel 1875 a Perugia, la prima sede era ospitata in alcuni locali di Palazzo Silvestri in via Baglioni, vicini ai depositi di neve ubicati nei sotterranei della Rocca Paolina, funzionali alla maturazione e conservazione della birra in appositi fusti di rovere. Successivamente lo stabilimento fu ospitato nei pi\u00f9 ampi locali di via Oradina (oggi Via Bartolo), sede della fabbrica fino al 1927, anno della cessazione della sua attivit\u00e0.\nA rilanciare il marchio dopo tanti anni di oblio sono stati alcuni giovani della citt\u00e0. Intorno alla met\u00e0 degli anni Duemila parte il progetto di rinascita del birrificio che ora ha sede in una vecchia officina di Pontenuovo di Torgiano."}
{"id": "4881556", "revid": "1851848", "url": "https://it.wikipedia.org/wiki?curid=4881556", "title": "Fan Kexin", "text": "Biografia.\nHa rappresentato la ai Giochi olimpici invernali di , dove ha vinto l'argento nei 1000 m, terminando alle spalle della sudcoreana Park Seung-hi.\nAll'Olimpiade di ha vinto la medaglia d'oro nella staffetta 2000 m mista con Zhang Yuting, Qu Chunyu, Wu Dajing e Ren Ziwei."}
{"id": "4881557", "revid": "66837", "url": "https://it.wikipedia.org/wiki?curid=4881557", "title": "Kexin Fan", "text": ""}
{"id": "4881559", "revid": "599494", "url": "https://it.wikipedia.org/wiki?curid=4881559", "title": "Pasticceria Sandri", "text": "La Pasticceria Sandri \u00e8 un locale storico della citt\u00e0 di Perugia, situato lungo Corso Vannucci, al numero 32. Fa parte dei Locali storici d'Italia.\nStoria.\nGiacomo Schucani (nome italianizzato di Jachen Schucan), fondatore della Pasticceria Sandri, svizzero engadinese, nasce a Ftan (Canton Grigioni) il 31 marzo del 1831.\nIl primo documento che attesta ufficialmente la sua presenza a Perugia risale al settembre 1876, data in cui secondo gli archivi del Tribunale nasce il suo terzogenito Guglielmo. Tuttavia doveva essere presente in citt\u00e0 g\u00ec\u00e0 da tempo, in quanto all'epoca risultava proprietario di una drogheria collocata in un signorile palazzo della centrale Via del Corso (in seguito Vannucci).\nNel corso degli anni l'attivit\u00e0 commerciale si espande conquistando ampi spazi in citt\u00e0 e offrendo nuove merci: Giacomo Schucani nel 1878 risulta infatti proprietario di altre due botteghe in Piazza del Sopramuro (attuale Piazza Matteotti) e pochi anni dopo al commercio delle spezie si aggiunge quello delle candele pregiate.\nDopo la morte del fondatore nel 1899, la ditta paterna, ereditata dal primogenito Claudio, si estende al commercio del caff\u00e8, dei confetti e bottiglie di liquori prodotte dagli stessi Schucani.\nAlla prematura scomparsa di Claudio nel 1915, l'amministrazione della ditta Schucani, stante la minore et\u00e0 degli eredi, viene affidata a dei tutori, che non si dimostrano per\u00f2 all'altezza dell'incarico. Le perdite registrate sono ingenti e si salvano solo la bottega sul Corso e la casa familiare di via del Dado, grazie all'intervento di Nicola Zonder, lontano parente del padre, anch'esso appartenente alla comunit\u00e0 engadinese in Italia. \u00c8 a quest'ultimo che si deve l'attuale denominazione della Pasticceria Sandri: divenuto titolare della ditta, Zonder le dar\u00e0 il proprio nome italianizzandolo in Sandri.\nDivenuto adulto e quindi capace di occuparsi degli affari in prima persona, Guglielmo Schucani, figlio dello scomparso Claudio, diventa prima socio e poi rientra in pieno possesso della ditta di famiglia.\nIl prestigioso locale \u00e8 stato amministrato dai discendenti di Giacomo fino alla quinta generazione (Carla e Nicoletta Schucani).\nSono entrati nella pasticceria importanti personaggi, quali: Riccardo Bacchelli, Curzio Malaparte, Herbert von Karajan, il re Gustavo VI Adolfo di Svezia, la regina Beatrice d'Olanda, la regina madre di Gran Bretagna Elizabeth.\nI prodotti pi\u00f9 richiesti sono principalmente: le torte al cioccolato, il gelato, il caff\u00e8, la torta Sacher, i bign\u00e8 alla Pompadour, il torciglione perugino (dolce secco a base di pasta di mandorle che ricorda un serpente attorcigliato). Fu il viennese Franz Sacher che scambi\u00f2 con Giacomo la ricetta della sua famosa torta, creata nel 1832 per il cancelliere Klemens von Metternich, con quella dei menzionati bign\u00e8. La ricca vetrina di Sandri divenne, cos\u00ec, un'autentica attrazione per i perugini e per i turisti.\nI soffitti del Caff\u00e8 sono impreziositi dalla volta affrescata da un allievo del pittore perugino Annibale Brugnoli (1843-1915), con decorazioni ed emblemi araldici elvetici e dei Savoia: l'arredamento della fine dell'Ottocento \u00e8 in noce massiccio ed in stile \"Art Nouveau\", con marmi, cristalli, posateria d'argento e servizi di piatti, t\u00e8 e caff\u00e8 in porcellana dello stesso periodo. Fino agli anni settanta era diventata \"leggendaria\", per i perugini, la signora Maria Barigiani Crispolti, suocera di Guglielmo Schucani, che, agghindata con un pregiato scialle, fu molta attiva nella pasticceria, specialmente nelle operazioni di cassa.\nNel luglio 2013 il bar chiuse, riaprendo poi con una nuova gestione il 28 marzo 2014.\nDopo una nuova chiusura di circa due anni, nel dicembre 2021 tre nuovi imprenditori perugini (Fabrizio Rossetti, Paris Ricci e Gianluca Rossini) hanno rilevato l\u2019attivit\u00e0 riaprendo lo storico locale. "}
{"id": "4881565", "revid": "1494169", "url": "https://it.wikipedia.org/wiki?curid=4881565", "title": "Poliedro (disambigua)", "text": ""}
{"id": "4881567", "revid": "287204", "url": "https://it.wikipedia.org/wiki?curid=4881567", "title": "Minerva (New York)", "text": "Minerva \u00e8 un comune (\"town\") degli Stati Uniti d'America nella contea di Essex nello Stato di New York. La popolazione era di 809 persone al censimento del 2010. La citt\u00e0 prende il nome da Minerva, la divinit\u00e0 romana della lealt\u00e0 in lotta.\nIl comune si trova all'angolo sud-ovest della contea. In auto si trova a nord-ovest di Queensbury, a sud-ovest di Burlington, Vermont, a sud di Plattsburgh, a nord di Albany, e a sud di Montr\u00e9al, Canada.\nGeografia fisica.\nSecondo lo United States Census Bureau, ha un'area totale di 160,3 miglia quadrate (415,1\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 796 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 96,86% di bianchi, lo 0,25% di afroamericani, lo 0,25% di nativi americani, lo 0,13% di asiatici, e il 2,51% di due o pi\u00f9 etnie. Ispanici o latinos di qualunque razza erano lo 0,13% della popolazione."}
{"id": "4881569", "revid": "122246", "url": "https://it.wikipedia.org/wiki?curid=4881569", "title": "Anderson Rodrigues", "text": "Carriera.\nGiocatore.\nLa carriera di Anderson Rodrigues inizia in Brasile, dove entra a far parte stabilmente della nazionale. Prima di trasferirsi in Giappone, ai NEC Blue Rockets, vince un campionato mondiale, due World League, una Coppa del Mondo, una Coppa America e due campionati sudamericani.\nDopo l'esperienza nel campionato giapponese si trasferisce in Italia, dove gioca per tre stagioni nella Pallavolo Piacenza, nel Piemonte Volley, con cui conquista una Coppa Italia, e nel Taranto Volley, con cui diventa il miglior marcatore del campionato. In questo periodo continuano i successi con la sua nazionale: conquista l'oro alle Olimpiadi del 2004 e l'argento nel 2008, oltre a un campionato mondiale, quattro World League, una Coppa del Mondo, una Grand Champions Cup e la medaglia d'oro ai Giochi Panamericani, competizione in cui ottiene anche un bronzo nel 2003.\nDopo un periodo di inattivit\u00e0 e il ritiro dalla nazionale, gioca ancora due stagioni nel campionato brasiliano con le maglie del Floripa Esporte Clube e del Minas T\u00eanis Clube, prima del ritiro definitivo.\nAllenatore.\nNella stagione 2016-17 guida la formazione femminile brasiliana del Bras\u00edlia V\u00f4lei Esporte Clube, mentre nel campionato successivo \u00e8 sulla panchina della formazione elvetica del Volero Z\u00fcrich che lascia per motivi familiari nel dicembre 2017, dopo aver conquistato la Supercoppa svizzera."}
{"id": "4881576", "revid": "3115", "url": "https://it.wikipedia.org/wiki?curid=4881576", "title": "Camilla (opera)", "text": "Camilla, ossia Il sotterraneo \u00e8 un'opera in tre atti di Ferdinando Pa\u00ebr su libretto di Giuseppe Carpani. La prima rappresentazione ebbe luogo il 28 (o il 23) febbraio 1799 al Teatro di Porta Carinzia di Vienna. Tra gli interpreti vi era la moglie del compositore, il soprano Francesca Riccardi, nel ruolo del titolo.\n\"Camilla\", come (\"Leonora\" e \"I fuorusciti di Firenze\", dello stesso autore), si pu\u00f2 annoverare tra i titoli del genere \"pi\u00e8ce \u00e0 sauvetage\" (\"rescue opera\" in inglese, \"Rettungsoper\" in tedesco), molto in voga soprattutto in Francia e Germania tra la fine del 1700 e l'inizio del 1800, in cui si rappresentava il salvataggio del protagonista da un grave pericolo, che avevano generalmente un finale lieto e di cui un celebre esempio fu il \"Fidelio\" di Beethoven. \"Camilla\", \u00abla pi\u00f9 sconvolgente delle opere semiserie di Pa\u00ebr, con grottesche sovrapposizioni di elementi seri e comici\u00bb, ebbe un buon successo nella prima met\u00e0 del 1800.\nIl 5 novembre 1804 avviene la prima nella Salle Louvois del Th\u00e9\u00e2tre-Italien di Parigi.\nIl 26 luglio 1825 avviene la prima nel Teatro La Fenice di Venezia con Giovanni Battista Rubini.\nTrama.\nAlcuni anni prima dello svolgimento dell'opera, Loredano ha salvato Camilla da una banda di ladri, poi, invaghitosi di lei, ha tentato di rapirla, ignorando che fosse la sposa segreta dello zio, il duca Uberto. In seguito a quell'episodio, il gelosissimo Uberto si \u00e8 convinto che Camilla le sia stata infedele, e da anni la tiene segregata nel sotterrano di un castello, poich\u00e9 la donna rifiuta di rivelare il nome del presunto seduttore.\nLoredano e il servitore Cola giungono casualmente nel castello dove si trova la prigione di Camilla, senza sapere che esso \u00e8 di propriet\u00e0 del duca. Uberto, servendosi del loro figlio Adolfo, fa un ultimo inutile tentativo per indurre Camilla a parlare, poi rinchiude anche Adolfo nel sotterraneo. La vicenda giunge all'epilogo quando arriva un ufficiale che accusa Uberto di avere ucciso Camilla e Adolfo. Quando Camilla viene liberata tutti cercano di addossarsi la colpa della sua prigionia. Uberto comprende che la moglie non poteva rivelare il nome di Loredano per non metterlo in pericolo, mentre Loredano solo ora apprende che Camilla era la sposa dello zio. L'opera termina nella concordia generale.\nLe scene serie si alternano agli interventi dei personaggi buffi, Cola, Gennaro e Ghitta."}
{"id": "4881577", "revid": "1305772", "url": "https://it.wikipedia.org/wiki?curid=4881577", "title": "Conservatorio Francesco Morlacchi", "text": "Il conservatorio di musica \"Francesco Morlacchi\" \u00e8 la prima Istituzione di alta cultura operante in Umbria e con sede a Perugia.\nLa nascita di una scuola di musica a Perugia risale al 1788, anno in cui giunge in citt\u00e0 il compositore e operista napoletano Luigi Caruso (1754-1823).\nTra gli allievi della nuova Scuola e del maestro Caruso si distingue Francesco Morlacchi (1784-1841), importante compositore e operista perugino, che conquista il favore della Corte di Sassonia, diventando, nel 1811, maestro di cappella dell'Opera italiana a Dresda.\nTra il 1870 e il 1873, il direttore, Agostino Mercuri, intitola la scuola a Francesco Morlacchi, dopo averla trasformata in istituto musicale.\nStoria del Conservatorio.\nCaruso rimane a capo della scuola fino al 1823, anno della sua morte. Gli succede il perugino Giuseppe Rossi Buonaccorsi (Bonaccorsi), gi\u00e0 suo allievo. Successivamente il Buonaccorsi \u00e8 sostituito da Eugenio Tancioni, che diventa uno dei promotori della fondazione della Societ\u00e0 filarmonica (1840), una societ\u00e0 di cui faranno parte molti musicisti dell'orchestra cittadina.\nDal 1844 la direzione della scuola \u00e8 assunta da Giuseppe Foraboschi (1806-1878) e, due anni pi\u00f9 tardi, da Ulisse Corticelli (1821-1880), che ricopre l'incarico fino al 1870.\nIl nuovo direttore, Agostino Mercuri, intitola la scuola, divenuta nel frattempo Civico istituto di musica, a Francesco Morlacchi.\nNegli anni della sua direzione Mercuri istituisce dei nuovi corsi, in aggiunta a quelli gi\u00e0 esistenti (canto e pianoforte, violino, strumenti a fiato): propedeutica e solfeggio, canto corale, violino e viola, pianoforte, canto e contrappunto.\nNel 1892 viene avviata una riforma dell'Istituto, sotto la guida del nuovo direttore Giuseppe Scudellari, che si impegna attivamente per quasi un decennio e nel 1902 passa la direzione a Giovanni Minguzzi, docente di pianoforte, armonica e contrappunto, ex direttore del liceo musicale di Ferrara.\nGli anni della direzione di Minguzzi sono ricchi di innovazioni: tra queste l'apertura di una cattedra di violoncello e contrabbasso, assegnata nel 1908 a Ferruccio Alberti.\nNel 1910 nasce il Trio perugino, formato dai due docenti di strumento ad arco (Giuseppe Lucietto e Ferruccio Alberti) e da quello di pianoforte (Giovanni Minguzzi), che svolge l'attivit\u00e0 concertistica anche all'estero.\nDopo il suo trasferimento a Bologna, gli incarichi del Minguzzi vengono affidati ad Antonio Sani, dal 1913 al 1933. Alla sua scomparsa, la direzione dell'Istituto \u00e8 assunta dal perugino Claudio Belati, che avvia una riorganizzazione generale, ponendo le basi per il pareggiamento del Liceo Musicale Francesco Morlacchi ai Conservatori di Stato (Regio Decreto dell'8 agosto 1942 n. 950).\nAltri due momenti degni di memoria sono: il primo, nel 1944, la nascita dell'orchestra da camera del liceo musicale F. Morlacchi, primo nucleo di quella che sarebbe poi stata l'Orchestra da Camera di Perugia, ad opera dell'allora direttore Duilio Ghinelli (1913-1962) e, il secondo, nel 1974, la trasformazione dell'Istituto in Conservatorio di Musica di Stato, ad opera di Valentino Bucchi (1916-1976).\nDal 1976, dopo la breve parentesi di Giacomo Saponaro, Eugenio De Rosa assume la direzione del conservatorio, avviando l'esperienza del liceo musicale sperimentale.\nNel periodo della direzione di Giuliano Silveri (1942), dal 1983 al 2008, la sede del Conservatorio viene trasferita da via Fratti a quella odierna di piazza Annibale Mariotti, in un edificio ristrutturato e arricchito dalla presenza nell'auditorium dell'organo Pinchi, costruito su progetto di Wjinand van de Pol e di Eugenio Becchetti, entrambi docenti del Conservatorio.\nCon Silveri si avvia anche un'intensa attivit\u00e0 concertistica dell'Orchestra Sinfonica di Perugia e dell'Umbria, da lui stesso costituita e diretta.\nNel 2008 diventa direttore il compositore Stefano Bracci, successivamente \u00e8 subentrato Piero Caraba. Attualmente, vige la direzione del Maestro Luigi Ciuffa, dal 2019."}
{"id": "4881578", "revid": "72811", "url": "https://it.wikipedia.org/wiki?curid=4881578", "title": "Dynasty Warriors VS", "text": ""}
{"id": "4881579", "revid": "287204", "url": "https://it.wikipedia.org/wiki?curid=4881579", "title": "Luis \u00c1lvarez (disambigua)", "text": ""}
{"id": "4881585", "revid": "1573940", "url": "https://it.wikipedia.org/wiki?curid=4881585", "title": "Chinchenia sungi", "text": "Chinchenia sungi \u00e8 un rettile estinto, appartenente ai saurotterigi. Visse tra Triassico inferiore e medio (tra Olenekiano e Ladinico, 247,2 - 235 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale \u00e8 noto solo per una mandibola incompleta e alcuni resti postcranici disarticolati, non sufficienti a ricostruirne in modo completo l'aspetto. Si suppone che questo animale fosse lungo oltre due metri, e che possedesse un corpo relativamente lungo e piatto, dotato di quattro arti simili a pagaie. Le vertebre erano dotate di superfici articolari concave sia anteriormente che posteriormente (anficele) e vi era un'espansione distale dei processi trasversi. \nTassonomia.\n\"Chinchenia sungi \"venne descritto per la prima volta da Young nel 1965, sulla base di alcuni fossili ritrovati nella zona di Qingzhen (Guizhou, Cina), in uno strato considerato contemporaneo alla formazione Guanling. Inizialmente venne considerato un tipico rappresentante dei notosauri, ma successive analisi (Rieppel, 1999) hanno dimostrato una stretta parentela con i pistosauroidi, un gruppo di rettili acquatici considerati vicini all'origine dei plesiosauri. In particolare, sembra che \"Chinchenia \"facesse parte di un gruppo di pistosauroidi basali comprendenti anche il cinese \"Kwangsisaurus \"e il nordamericano \"Corosaurus\", pi\u00f9 primitivi dei pistosauridi veri e propri come \"Pistosaurus\", \"Augustasaurus \"e \"Yunguisaurus\". "}
{"id": "4881586", "revid": "22356", "url": "https://it.wikipedia.org/wiki?curid=4881586", "title": "Chinchenia", "text": ""}
{"id": "4881591", "revid": "228587", "url": "https://it.wikipedia.org/wiki?curid=4881591", "title": "Pala d'oro (Caorle)", "text": "La Pala d'oro \u00e8 un particolare arredo sacro che assume la funzione di pala d'altare conservata nel Duomo di Santo Stefano a Caorle.\nStoria.\nUna delle pi\u00f9 accreditate notizie storiche circa la pala d'oro conservata a Caorle si trova in Ughelli-Coleti, dove si legge:\nLa Pala d'oro conservata nel Duomo di Santo Stefano a Caorle \u00e8 un insieme di sei formelle quadrate in argento sbalzato e cesellato immerse in un bagno d'oro. Secondo la tradizione, la pala \u00e8 dono della regina Caterina Cornaro, che nel 1489, dopo una tempesta, fece naufragio al largo della cittadina del dogado veneziano, e fu salvata dai caorlotti. Oltre alla pala, come commemorazione dell'evento, vi era un grande affresco che copriva il catino absidale della navata centrale del Duomo, nella quale doveva essere rappresentato il Cristo Pantocratore e alcune scene del salvataggio, ma fu coperto poco dopo la realizzazione perch\u00e9 giudicato poco consono al luogo sacro.\nInizialmente posta sopra l'altare maggiore, dopo i restauri dell'inizio del XX secolo fu collocata in una nicchia marmorea installata sul fondo dell'abside. Le formelle sono circondate da cornici di quattro lati, eccetto la prima e l'ultima, che hanno solo tre lati e un tempo destinate ad essere affiancate in un unico quadro rettangolare. Nelle cornici di queste ultime si vedono in rilievo dei busti di santi e sante, riconoscibili da iscrizioni in greco: le sante Teodosia, Barbara, Tecla, Eufemia, Anastasia, Eudosia, , Caterina, Eufrosine, Maria Maddalena e Pelagia e San Filippo apostolo.\nLa prima e l'ultima formella (nella disposizione in cui si pu\u00f2 ammirare oggi la pala) rappresentano rispettivamente l'arcangelo Gabriele e la Vergine orante, circondati da iscrizioni greche, e risalgono al XII secolo; insieme dovevano raffigurare l'annunciazione, come anche nella pala del Duomo di Grado. In particolare, la figura dell'arcangelo \u00e8 il pezzo pi\u00f9 prezioso dell'intera composizione, per l'abilit\u00e0 con cui sono state modellate le ali e la tunica; tiene nella mano sinistra un globo con la croce e nella destra il labaro. La Vergine Maria \u00e8 invece rappresentata con il velo e con il capo circondato dall'aureola.\nLe altre quattro formelle sono opera di oreficeria gotica veneziana del XIV secolo; tra esse si riconosce (terza formella da sinistra nella disposizione odierna) il Cristo Pantocratore in trono, benedicente con la mano destra e sulla sinistra un libro aperto. Quindi altre figure di santi, la cui attribuzione si deve essenzialmente agli scritti lasciati dal vescovo Domenico Minio: Santo Stefano protomartire, patrono della citt\u00e0, un santo con in mano un cartiglio (identificato tradizionalmente come il profeta Daniele) ed un santo in atto di benedire (individuato dalla tradizione come San Giovanni Battista). Queste figure, cos\u00ec come i dodici busti di santi e sante contenuti nelle cornici di ciascuna, non riportano iscrizioni."}
{"id": "4881593", "revid": "227910", "url": "https://it.wikipedia.org/wiki?curid=4881593", "title": "Pala d'oro (Grado)", "text": "La Pala d'oro \u00e8 un particolare arredo sacro che assume la funzione di pala d'altare che si trova una nella Basilica di Sant'Eufemia a Grado.\nStoria.\nLa pala conservata nella basilica di Sant'Eufemia a Grado \u00e8 realizzata in argento dorato; fu donata nel 1372 dal patrizio veneziano Donato Mazzalorsa, come si legge nella stessa opera, che reca nella parte inferiore lo stemma della famiglia Mazzalorsa, oltre a quelli della casa Contarini, di Venezia e di Grado.\nSi articola in tre registri: al centro si vedono le figure del Cristo pantocratore e di San Marco; negli altri registri si vedono la scena dell'Annunciazione, i simboli degli evangelisti e figure di santi, riprodotte nelle cornici che circondano le scene principali.\nLe dimensioni e lo stile gotico con cui \u00e8 stata realizzata rimandano direttamente alla Pala d'oro di San Marco a Venezia."}
{"id": "4881597", "revid": "104485", "url": "https://it.wikipedia.org/wiki?curid=4881597", "title": "L'usignolo", "text": "L'usignolo (\"Nattergalen\") \u00e8 una fiaba dello scrittore danese Hans Christian Andersen, pubblicata nel 1843. Narra la storia di un imperatore dell'estremo oriente che preferisce il tintinnio di un uccello meccanico ingioiellato al canto di un usignolo vero. Quando l'imperatore s'ammala gravemente, sar\u00e0 proprio il canto dell'usignolo a fargli tornare la salute.\nIl racconto si crede esser stato ispirato da un amore non corrisposto dell'autore per la cantante lirica Jenny Lind, soprannominata \"l'usignolo svedese\". La storia \u00e8 stata adattata per l'opera, in balletto, musical, fiction televisiva e film d'animazione.\nTrama.\nL'imperatore della Cina vive in una reggia contenente incantevoli giardini invidiati in tutto il mondo. Un giorno scopre, leggendo i componimenti scritti dai migliori poeti che hanno visitato i suoi possedimenti, che la pi\u00f9 bella cosa esistente entro i confini del suo vastissimo impero \u00e8 il canto di un usignolo; la sua melodia accompagna le uscite notturne del pescatore, il suo cinguettio incanta i visitatori di tutto il pianeta.\nSorpreso di essere venuto a conoscenza di una simile meraviglia dai libri e non direttamente, ordina che l'uccello sia immediatamente portato al proprio cospetto per esser giudicato. Una cameriera delle cucine (unica a corte che sappia dove risieda) si dirige svelta nella foresta nel luogo dove l'uccello si trova. L'usignolo s'impegna a comparire a corte davanti all'imperatore. Questi si scioglie in lacrime ascoltando il canto dell'uccello, e decide di tenerlo in cattivit\u00e0, perch\u00e9 diventi la pi\u00f9 grande attrattiva del suo palazzo.\nUn giorno, tuttavia, gli viene recapitato un pacco contenente un usignolo artificiale, in tutto simile a quello vero, tempestato di gioielli, rubini e diamanti. Un nastro attorno al collo del carillon reca la scritta: \u00abUsignolo meccanico offerto in dono dall'imperatore del Giappone per l'imperatore cinese\u00bb. Entusiasta, il sovrano fa esibire il finto uccello a corte, per confrontarlo con quello vero. Il carillon delizia i cortigiani - solo il pescatore riconosce che nel suo cinguettio manca qualcosa -, mentre quando giunge il turno del vero usignolo si scopre che questi \u00e8 volato via. Tutti lo accusano di tradimento e lo dimenticano: la bestia artificiale, la cui melodia \u00e8 perfetta ma sempre uguale, viene posta accanto al letto dell'imperatore. Dopo qualche anno, a causa dell'uso eccessivo, l'uccello meccanico si rompe; poco dopo l'imperatore s'ammala gravemente ed \u00e8 ormai prossimo alla morte.\nMentre si dibatte nel suo letto di dolore, assillato dal pensiero delle azioni compiute in vita, supplica il finto usignolo di scacciare i fantasmi e la morte con il suo canto, ma il giocattolo meccanico rimane muto. Improvvisamente, sopraggiunge il vero uccello. Persino la morte rimane talmente scossa dal suo canto da abbandonare in lacrime il corpo del malato, che cos\u00ec pu\u00f2 prestamente guarire. Il sovrano, commosso, chiede al volatile come ricompensarlo, sentendosi rispondere che le lacrime di commozione versate un giorno a corte per lui dal sovrano lo hanno appagato assai pi\u00f9 di qualsiasi ricchezza. Promette di tornare a cantare per l'imperatore in futuro, a patto che non riveli a nessuno da dove proviene la fonte della sua serenit\u00e0 e della sua rinascita.\nCos\u00ec, alla fine della fiaba, i cortigiani entrano nella stanza dell'imperatore convinti di doverne constatare il decesso. Questi, in piena forma, augura loro il buongiorno."}
{"id": "4881600", "revid": "339392", "url": "https://it.wikipedia.org/wiki?curid=4881600", "title": "Sole 24 ORE", "text": ""}
{"id": "4881601", "revid": "466539", "url": "https://it.wikipedia.org/wiki?curid=4881601", "title": "Jan Niklas", "text": "Biografia.\nGiovinezza.\nJan Niklas \u00e8 nato il 15 ottobre 1947 a Pottenstein, vicino a Norimberga. Il suo vero nome \u00e8 Niklas Kupferroth. Dopo aver frequentato la scuola a Londra ha studiato recitazione presso la Max Reinhardt Academy di Berlino.\nCarriera.\nNiklas fece la sua prima apparizione in televisione in un episodio della serie televisiva tedesca \"Squadra speciale K1\". Dopo aver recitato in alcune miniserie televisive, Niklas ottenne celebrit\u00e0 recitando nel film \"Il colonnello Redl\". Nel 1986 interpret\u00f2 il ruolo del giovane zar Pietro I nella miniserie \"Pietro il Grande\". Per la sua interpretazione Niklas ricevette la nomination al Golden Globe come miglior attore in una miniserie televisiva, venendo per\u00f2 sconfitto da James Woods (protagonista del film \"La promessa\"). Tuttavia, in quello stesso anno, la sua interpretazione nella miniserie \"Anastasia - L'ultima dei Romanov\" accanto a Amy Irving gli fece vincere un Golden Globe come miglior attore non protagonista. \nDoppiatori italiani.\nNelle versioni in italiano dei suoi film, Jan Niklas \u00e8 stato doppiato da:"}
{"id": "4881605", "revid": "36426", "url": "https://it.wikipedia.org/wiki?curid=4881605", "title": "Pala d'oro (disambigua)", "text": "La Pala d'oro \u00e8 un particolare arredo sacro che assume la funzione di pala d'altare, e si trova in diversi luoghi di culto:"}
{"id": "4881611", "revid": "695564", "url": "https://it.wikipedia.org/wiki?curid=4881611", "title": "ADTR", "text": ""}
{"id": "4881612", "revid": "1573940", "url": "https://it.wikipedia.org/wiki?curid=4881612", "title": "Kwangsisaurus orientalis", "text": "Kwangsisaurus orientalis \u00e8 un rettile marino estinto, appartenente ai saurotterigi. Visse nel Triassico medio (Anisico, circa 247 - 245 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale \u00e8 noto per uno scheletro postcranico incompleto, che permette di ricostruirne solo parzialmente l'aspetto. \"Kwangsisaurus \"doveva essere un rettile lungo circa 2 - 3 metri, con un collo lungo e un corpo relativamente piatto. Gli arti dovevano essere a forma di natatoie, ma non erano particolarmente robusti. I coracoidi erano larghi e piatti, e le vertebre dorsali erano provviste di processi trasversi lunghi ed espansi distalmente. L'omero era ricurvo ed era privo di un forame entepicondilare.\nTassonomia.\n\"Kwangsisaurus orientalis\" venne descritto per la prima volta nel 1959 da Yang Zhongjian, sulla base di fossili ritrovati nella zona di Wuming (Guangxi, Cina). Inizialmente venne considerato un notosauro (Sun et al., 1992), ma studi successivi (Rieppel, 1999) hanno indicato che \"Kwangsisaurus \"apparteneva ai pistosauroidi, rettili marini vicini all'origine dei plesiosauri. Altri pistosauroidi ritrovati in Cina sono l'affine \"Chinchenia \"e il pi\u00f9 recente ed evoluto \"Yunguisaurus\". \"Chinchenia \"e \"Kwangsisaurus\", insieme all'americano \"Corosaurus\", sono considerati tra i pi\u00f9 primitivi fra i pistosauroidi. Un'altra specie attribuita a \"Kwangsisaurus \"(\"K. lusiensis\") venne descritta nel 1978 sulla base di uno scheletro incompleto rinvenuto nella zona di Luxi, in Yunnan, ma studi pi\u00f9 recenti indicano che questo animale potrebbe essere strettamente imparentato al genere europeo \"Lariosaurus \"(Rieppel, 1999). "}
{"id": "4881613", "revid": "22356", "url": "https://it.wikipedia.org/wiki?curid=4881613", "title": "Kwangsisaurus", "text": ""}
{"id": "4881615", "revid": "339392", "url": "https://it.wikipedia.org/wiki?curid=4881615", "title": "Vosper 73ft.", "text": ""}
{"id": "4881619", "revid": "116542999", "url": "https://it.wikipedia.org/wiki?curid=4881619", "title": "Anke Karstens", "text": "Biografia.\nSpecialista di gigante parallelo e slalom parallelo, ha esordito in Coppa del Mondo di snowboard il 6 febbraio 2005 a Winterberg, in Germania."}
{"id": "4881622", "revid": "81195", "url": "https://it.wikipedia.org/wiki?curid=4881622", "title": "Rugby a sette ai Giochi della XXXI Olimpiade", "text": ""}
{"id": "4881623", "revid": "287204", "url": "https://it.wikipedia.org/wiki?curid=4881623", "title": "Premi BAFTA 1996", "text": "La 49\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1995, ha avuto luogo il 23 aprile 1996."}
{"id": "4881631", "revid": "767487", "url": "https://it.wikipedia.org/wiki?curid=4881631", "title": "Jeff Hooker", "text": "Carriera.\nGiocatore.\nClub.\nDopo aver giocato per 3 stagioni consecutive nella NCAA con i Bruins di UCLA (con 20 gol in 51 presenze), ha giocato a livello professionistico dal 1988 al 1993, e successivamente per un breve periodo nel 1997.\nNazionale.\nHa partecipato ai Mondiali Under-2o del 1983, nei quali ha giocato 3 partite senza mai segnare; successivamente ha giocato nella Nazionale olimpica americana ai Giochi olimpici di Los Angeles 1984, nei quali ha raccolto 3 presenze senza mai segnare. Il 26 maggio 1985 ha esordito con la Nazionale maggiore, giocando ad Alajuela in una partita pareggiata per 1-1 contro la Costa Rica e valevole per le qualificazioni ai Mondiali di Messico 1986.\nAllenatore.\nAllena la squadra femminile della Denver University dal 1992; \u00e8 l'allenatore con pi\u00f9 stagioni all'attivo alla guida della squadra, ed ha stabilito numerosi record sia dell'universit\u00e0 che della Sun Belt Conference, all'interno della quale gioca la squadra. Dal 1996 al 1997 ha allenato contemporaneamente la squadra maschile e quella femminile."}
{"id": "4881632", "revid": "247222", "url": "https://it.wikipedia.org/wiki?curid=4881632", "title": "The Boss Is Back!", "text": "The Boss Is Back! \u00e8 un album di Gene Ammons, pubblicato dalla Prestige Records nel 1969. Il disco, che segna il ritorno di Ammons sulle scene musicali dopo una lunga pena detentiva, fu registrato al Van Gelder Studio di Englewood Cliffs, New Jersey (Stati Uniti) o, secondo altre fonti a New York."}
{"id": "4881633", "revid": "599013", "url": "https://it.wikipedia.org/wiki?curid=4881633", "title": "Stefano Moro", "text": "Gioca nel ruolo di schiacciatore opposto nel Volley Novi Ligure.\nCarriera.\nLa carriera di Stefano Moro inizia nella squadra della sua citt\u00e0, l'Associazione Sportiva Novi Pallavolo, con cui disputa un campionato di Serie B2, prima di passare al settore giovanile del Cuneo Volley Ball Club, dove viene impiegato prima nella squadra di Serie B1, poi, per due anni, nella societ\u00e0 satellite con sede a Busca della neonata Piemonte Volley. L'esordio nella prima squadra, in Serie A1, avviene nella stagione 2003-04. In questo periodo viene convocato dalla nazionale Under-20 per il Campionato europeo Under-20 del 2002, dove conquista la medaglia d'oro.\nDopo due anni nel capoluogo piemontese si trasferisce alla BluVolley Verona. Nel 2005 vince la medaglia di bronzo alle Universiadi.\nDalla stagione 2006-07 cambia diverse squadre nella seconda divisione nazionale. Dopo un anno nel Bassano Volley viene tesserato per due stagioni dalla Pallavolo Catania, con cui conquista il premio Andrej Kuznetsov come miglior realizzatore della Serie A2. Dopo una stagione alla Materdomini Volley e una alla Zinella Volley Bologna, passa al Gruppo Sportivo Robur Angelo Costa di Ravenna, dove conquista la vittoria del campionato di Serie A2, e la conseguente promozione in Serie A2, dove gioca per due annate, prima di abbandonare la pallavolo professionistica per giocare prima nel Volley Parella Torino in Serie B1 e tuttora nel AS Novi Pallavolo sempre in Serie B."}
{"id": "4881634", "revid": "298229", "url": "https://it.wikipedia.org/wiki?curid=4881634", "title": "No Way Out 2004", "text": "No Way Out 2004 \u00e8 stata la sesta edizione dell'omonimo pay-per-view prodotto dalla WWE. L'evento, esclusivo del roster di \"SmackDown!\", si \u00e8 svolto il 15 febbraio 2004 presso il Cow Palace nella citt\u00e0 di Daly City.\nStoryline.\nVisto che Chris Benoit, vincitore dell royal rumble match, decise di passare al roster di \"Raw\" per affrontare il World Heavyweight Champion Triple H a \"WrestleMania XX\", il General Manager di \"SmackDown!\" Paul Heyman decise di organizzare un secondo Royal Rumble match (a 15 uomini invece che i soliti 30, tutti facenti parte del roster di \"SmackDown\") per determinare lo sfidante al WWE Championship di Brock Lesnar a \"No Way Out\". Il match avvenne nella puntata di \"SmackDown!\" del 29 gennaio e fu vinto da Eddie Guerrero, che elimin\u00f2 per ultimo Kurt Angle. Oltre ad essere coinvolto nella faida con Guerrero, Lesnar si trov\u00f2 contemporaneamente in faida con Goldberg. Il tutto inizi\u00f2 alla \"Royal Rumble\" dove Lesnar, dopo aver mantenuto il WWE Championship contro Hardcore Holly, interfer\u00ec nel Royal Rumble match attaccando Goldberg, facendolo eliminare dalla contesa. Nella puntata di \"Raw\" del 2 febbraio, visto la faida iniziata tra i due, lo \"sceriffo\" di \"Raw\" Stone Cold Steve Austin diede a Goldberg un biglietto in prima fila per assistere a \"No Way Out\" (dato che si sarebbe svolto il match titolato tra Lesnar e Guerrero).\nNella puntata di \"SmackDown!\" del 5 febbraio, il General Manager Paul Heyman annunci\u00f2 per \"No Way Out\", un Triple Threat match tra Kurt Angle, John Cena e Big Show ed il vincitore sarebbe diventato lo sfidante al WWE Championship a \"WrestleMania XX\".\nAlla Royal Rumble, Eddie Guerrero sconfisse suo nipote Chavo, attaccandolo brutalmente nel finale. In seguito, Eddie venne trovato malconcio in un bagno e Rey Mysterio accus\u00f2 Chavo e suo padre, Chavo Guerrero Sr. (fratello di Eddie) di averlo attaccato. Il General Manager Paul Heyman sanc\u00ec dunque un match per \"No Way Out\" tra Rey Mysterio e Chavo Guerrero con in palio il WWE Cruiserweight Championship detenuto da Mysterio.\nEvento.\nPrima della messa in onda dell'evento, Akio, Sakoda e Tajiri sconfissero Billy Kidman, Paul London e \u00daltimo Drag\u00f3n in un Six-man Tag Team match a \"Sunday Night Heat\".\nMatch preliminari.\nL'evento si apr\u00ec con il 3-on-2 Handicap Intergender match valevole per il WWE Tag Team Championship tra la coppia campione Rikishi e Scotty 2 Hotty contro il trio formato dai Basham Brothers (Danny Basham e Doug Basham) e Shaniqua. Durante il match, Scotty tent\u00f2 di eseguire il \"Worm\" su Shaniqua, ma quest'ultima contrattacc\u00f2 colpendo Scotty con una \"clothesline\". Gli avversari dei campioni si portarono poi in vantaggio, finch\u00e9 Scotty non effettu\u00f2 una doppia \"clothesline\" sui Basham Brothers per gettarli all'esterno del ring. Nel finale, Rikishi schien\u00f2 Shaniqua dopo l'esecuzione di un \"Samoan Drop\" per mantenere, cos\u00ec, i titoli di coppia.\nIl secondo incontro della serata fu il Blindfold match tra Jamie Noble e Nidia. Dato che Noble venne bendato come da stipulazione, il match inizi\u00f2 con Nidia che si port\u00f2 in vantaggio facendo cadere svariate volte Noble a terra. Nel finale, nonostante fosse bendato, Noble riusc\u00ec ad applicare la \"guillotine choke\" su Nidia forzandola alla sottomissione per vincere il match.\nIl match successivo fu tra il World's Greatest Tag Team (Charlie Haas e Shelton Benjamin) contro gli APA (Bradshaw e Faarooq). Durante il match, Bradshaw esegu\u00ec la \"Clothesline from Hell\" su Haas, ma Benjamin ferm\u00f2 il conteggio. Nel finale, Benjamin colp\u00ec Bradshaw con un \"superkick\" per poi schienarlo per vincere il match.\nIl quarto match fu tra Hardcore Holly e Rhyno. Prima dell'inizio del match, entrambi si attaccarono a vicenda sulla rampa dello \"stage\" per poi salire sul ring. Holly esegu\u00ec un \"superplex\" dalla terza corda del ring, ma fu poi colpito dalla \"Gore\" di Rhyno, che fece cadere Holly all'esterno del quadrato. Nel finale, Holly schien\u00f2 Rhyno per vincere il match dopo l'esecuzione dell\"'Alabama Slam\".\nMatch principali.\nIl match che segu\u00ec fu quello valevole per il Cruiserweight Championship tra il campione Rey Mysterio (con Jorge P\u00e0ez) e lo sfidante Chavo Guerrero (con Chavo Guerrero Sr.). Durante il match, Mysterio colp\u00ec Chavo con la \"619\", ma dopo che quest'ultimo distrasse l'arbitro, Guerrero Sr. blocc\u00f2 Mysterio dall'eseguire la \"West Coast Pop\" su Chavo. Ci\u00f2 port\u00f2 P\u00e0ez ad attaccare Guerrero Sr., ma l'arbitro se ne accorse e ordin\u00f2 a P\u00e0ez di tornare nel \"backstage\". Successivamente, sia Mysterio che Chavo andarono vicini alla vittoria, finch\u00e9 Mysterio non esegu\u00ec una seconda \"619\". Chavo si rialz\u00f2 e distrasse l'arbitro consentendo a Guerrero Sr. di attaccare Mysterio. Dato ci\u00f2, Chavo schien\u00f2 Mysterio con uno \"schoolboy\" per vincere il match e conquistare il titolo.\nIl sesto incontro fu il Triple Threat match per determinare il primo sfidante al WWE Championship per WrestleMania XX tra lo United States Champion Big Show, John Cena e Kurt Angle. Per gran parte del match, Big Show utilizz\u00f2 la propria stazza per portarsi in vantaggio su Cena e Angle. Dopo un batti e ribatti tra Angle e Cena, Big Show ritorn\u00f2 a dominare il match stendendo entrambi. Successivamente, Cena esegu\u00ec la \"F-U\" su Big Show, ma Angle blocc\u00f2 lo schienamento. Dopo aver lanciato Cena all'esterno del quadrato, Angle stese Big Show con la \"Angle Slam\", ma ottenne solamente un conto di due. Cena rientr\u00f2 nel ring e tent\u00f2 di eseguire la \"F-U\" su Angle, ma l'Olympic Hero contrattacc\u00f2 intrappolandolo nella \"Ankle Lock\". Big Show ruppe la presa e colp\u00ec Angle con la \"Chokeslam\". Cena prov\u00f2 poi a schienare Big Show con un \"roll-up\", ma quest'ultimo si liber\u00f2 e colp\u00ec anche Cena con la \"Chokeslam\". Angle si rialz\u00f2 e applic\u00f2 la \"Ankle Lock\" su Big Show, ma Show riusc\u00ec ad evadere dalla presa. Big Show tent\u00f2 di eseguire un'altra \"Chokeslam\" su Angle, ma l'Olympic Hero contrattacc\u00f2 gettando Big Show fuori dal ring con la \"Angle Slam\" per poi rinchiudere Cena nella \"Ankle Lock\" forzandolo alla sottomissione per vincere il match.\nIl \"main event\" fu il match per il WWE Championship tra il campione Brock Lesnar e lo sfidante Eddie Guerrero. Durante il match, Lesnar sfrutt\u00f2 la propria stazza e potenza per avvantaggiarsi nei confronti di Guerrero. Lesnar domin\u00f2 fin dall'inizio, finch\u00e9 Guerrero non evit\u00f2 un attacco in corsa del campione facendolo finire all'esterno del ring. Con Lesnar fuori dal quadrato, Guerrero gli si gett\u00f2 sopra con un \"pescado\". Rientrati sul ring, Guerrero applic\u00f2 il \"Lasso from El Paso\" su Lesnar, ma quest'ultimo riusc\u00ec a liberarsi dalla presa. Dopo che Guerrero esegu\u00ec una \"hurricanrana\" su Lesnar, quest'ultimo colp\u00ec Guerrero con una \"spinebuster\" ritornando a dominare l'incontro. Guerrero riusc\u00ec poi a liberarsi da un \"bearhug\" di Lesnar per poi colpirlo con i \"Three Amigos\". Guerrero sal\u00ec sulla terza corda del ring per tentare la \"Frog Splash\", ma Lesnar si spost\u00f2 schivando l'attacco. In seguito, Lesnar effettu\u00f2 la \"F-5\" su Guerrero, ma nel momento dell'esecuzione di essa, l'arbitro fu accidentalmente messo \"KO\". Dato ci\u00f2, Lesnar scese dal ring per prendere il WWE Championship per colpire Guerrero, ma Goldberg si present\u00f2 sul quadrato e svent\u00f2 il tutto colpendo Lesnar con la \"Spear\" per poi andarsene. L'arbitro riusc\u00ec in qualche modo a contare lo schienamento di Guerrero su Lesnar, ma il campione si liber\u00f2 al conto di due. Dato che l'arbitro fu ancora un po' frastornato, Guerrero prov\u00f2 a colpire Lesnar con il WWE Championship, ma quest'ultimo schiv\u00f2 il colpo caricandosi Guerrero sulle spalle per tentare la \"F-5\". Guerrero rovesci\u00f2 la \"F-5\" in una \"DDT\", che fece impattare il volto di Lesnar sul WWE Championship. In seguito, Guerrero butt\u00f2 fuori dal ring il titolo per far s\u00ec che l'arbitro non lo vedesse e poi esegu\u00ec la \"Frog Splash\" su Lesnar. L'arbitro si riprese e cont\u00f2 lo schienamento decisivo dando, cos\u00ec, la vittoria e la conquista del WWE Championship a Guerrero."}
{"id": "4881639", "revid": "1833487", "url": "https://it.wikipedia.org/wiki?curid=4881639", "title": "John Stanmeyer", "text": " \u00c8 principalmente conosciuto per le sue collaborazioni con \"TIME Magazine\" ed il National Geographic.\nBiografia.\nLa sua carriera \u00e8 iniziata a Tampa, in Florida dove ha iniziato a lavorare per il \"Tampa Tribune\" come corrispondente per vari paesi in Africa, Europe ed India. In seguito, Stanmeyer prefer\u00ec continuare a lavorare come freelance in eventi politici e legati ai diritti umani in Asia e Medio Oriente.\n\u00c8 anche uno dei fondatori dell'agenzia VII Photo Agency ed ha collaborato con la moglie Anastasia nella realizzazione di un libro fotografico sull'AIDS in Asia. Nel corso della sua carriera Stanmeyer ha ricevuto numerosi riconoscimenti fra cui nel 2008 il National Magazine Award per il fotogiornalismo e nel 2013 il World Press Photo of the Year."}
{"id": "4881642", "revid": "92723", "url": "https://it.wikipedia.org/wiki?curid=4881642", "title": "Cattedrale nuova di Braganza", "text": "La cattedrale di Nostra Signora Regina (in portoghese: \"Nueva Catedral de Nossa Senhora Rainha\" o \"S\u00e9 Catedral de Braganza\") \u00e8 la cattedrale cattolica di Braganza, in Portogallo, e sede della diocesi di Bragan\u00e7a-Miranda, avendo sostituito nel 2001 la cattedrale vecchia di Braganza, dedicata al Santo Nome di Ges\u00f9.\nLa nuova cattedrale \u00e8 stata inaugura il 7 ottobre 2001. L'edificio ha pianta poligonale ed \u00e8 composto da pi\u00f9 corpi articolati. Le facciate sono sfalsate, coperte di pietra di granito. Interno si presenta con pareti sfaccettate, segnate dai pilastri della struttura. Il coro \u00e8 posto su un lato ed \u00e8 realizzato attraverso una piattaforma rialzata coperta con un lucernario e con una fascia sollevata di muro rivestito da un pannello in ceramica."}
{"id": "4881643", "revid": "767487", "url": "https://it.wikipedia.org/wiki?curid=4881643", "title": "Je m'appelle Barbra", "text": "Je m'appelle Barbra \u00e8 l'ottavo album in studio della cantante statunitense Barbra Streisand, pubblicato nel 1966 dalla Columbia Records."}
{"id": "4881645", "revid": "767487", "url": "https://it.wikipedia.org/wiki?curid=4881645", "title": "Die Zeit, die man Leben nennt", "text": "Die Zeit, die man Leben nennt \u00e8 un film televisivo del 2008, diretto da Sharon von Wietersheim.\nTrama.\nLuca \u00e8 un giovane pianista costretto sulla sedia a rotelle in seguito ad un incidente stradale. Quando tenta il suicidio, viene salvato da Roderick, anch'esso confinato su una sedia a rotelle. Ben presto tra i due nasce una profonda amicizia..."}
{"id": "4881647", "revid": "636500", "url": "https://it.wikipedia.org/wiki?curid=4881647", "title": "Istituto svizzero di meteorologia", "text": ""}
{"id": "4881655", "revid": "22356", "url": "https://it.wikipedia.org/wiki?curid=4881655", "title": "Boreoteioidea", "text": ""}
{"id": "4881657", "revid": "22356", "url": "https://it.wikipedia.org/wiki?curid=4881657", "title": "Captorhinida", "text": ""}
{"id": "4881660", "revid": "2043126", "url": "https://it.wikipedia.org/wiki?curid=4881660", "title": "La pastorella e lo spazzacamino", "text": "La pastorella e lo spazzacamino \u00e8 una fiaba dello scrittore e poeta danese Hans Christian Andersen, pubblicata per la prima volta nel 1845.\nNarra la storia di due figurine di porcellana, per l'appunto una pastorella ed uno spazzacamino, innamorati reciprocamente; s'intromette per\u00f2 una vecchia porcellana cinese la quale afferma d'esser il nonno della pastorella, volendo farla sposare ad un satiro di mogano intagliato chiamato \"il grande ufficiale e comandante in capo\": i due amanti decidono allora d'abbandonare per sempre il luogo in cui vivono.\nTrama.\nDue figurine di porcellana, una pastorella ed uno spazzacamino, vivono fianco a fianco sopra ad un tavolo; sono felici ed innamorati. La loro storia d'amore purtroppo viene per\u00f2 presto minacciata dalla statuina di legno raffigurante un satiro, che vive su un mobile vicino e vuole la pastorella come propria moglie.\nIl satiro comincia ad importunare una porcellana cinese, che si dice esser il nonno della pastorella, perch\u00e9 dia il suo consenso al matrimonio. Quando il nonno acconsente, i due innamorati sono costretti a fuggire, scendendo fino al pavimento lungo una delle gambe del tavolo.\nSi nascondono poi all'interno d'un teatrino; qui vengono a sapere che la porcellana cinese \u00e8 precipitata a terra nel tentativo d'inseguirli. Gli amanti in seguito si arrampicano con somma difficolt\u00e0 attaccati al tubo della stufa, per poter giungere cos\u00ec sul tetto, finalmente liberi: prendono come guida una stella che brilla sopra di loro.\nQuando la pastorella giunge all'esterno il suo sguardo si posa sulla vastit\u00e0 del mondo e ne rimane impaurita, tanto da voler ritornare sopra il tavolo. Lo spazzacamino tenta di dissuaderla ma infine, amandola sopra ogni altra cosa, cede al suo desiderio e la conduce nuovamente al tavolo dove si trovavano inizialmente.\nL\u00ec i due scoprono che la porcellana cinese \u00e8 stata aggiustata, ma in modo tale che non possa pi\u00f9 obbligare la pastorella a sposare il satiro contro la propria volont\u00e0. I giovani amanti sono cos\u00ec finalmente al sicuro per sempre.\nAdattamenti.\nPaul Grimault ha adattato la storia sotto il titolo \"La pastorella e lo spazzacamino\" (1953) e \"Le roi et l'oiseau\"(1980).\nC'\u00e8 anche una versione animata dello studios russo Soyuzmultfilm (1965)\n\"Le Roi et l'oiseau\", un lungometraggio animato francese \u00e8 parzialmente basato sulla trama della fiaba .\nL'album The song is a Fairytale (1994), del compositore danese Frederik Magle contiene brani basati sulle fiabe di Andersen, tra cui un adattamento de \"La pastorella e lo spazzacamino\"."}
{"id": "4881664", "revid": "767487", "url": "https://it.wikipedia.org/wiki?curid=4881664", "title": "Reha Eken", "text": "Era fratello di B\u00fclent Eken, suo compagno di squadra sia nel Galatasaray che nella Nazionale turca.\nCarriera.\nGiocatore.\nClub.\nDal 1944 al 1954 ha giocato nella massima serie turca con la maglia del Galatasaray.\nNazionale.\nHa partecipato ai Giochi Olimpici di Londra 1948; complessivamente ha segnato 6 gol in 4 partite con la Nazionale turca, e la sua media di 1,5 gol a partita \u00e8 la pi\u00f9 alta di tutti i tempi nella storia della Nazionale turca.\nAllenatore.\nHa allenato nella stagione 1957-1958 il Karsiyaka nella seconda serie turca e l'anno seguente il Goztepe nella massima serie turca.\nDirigente.\nDal 1965 al 1968 ha fatto parte del consiglio di presidenza del Galatasaray."}
{"id": "4881667", "revid": "1566286", "url": "https://it.wikipedia.org/wiki?curid=4881667", "title": "Kostja Ullmann", "text": ""}
{"id": "4881670", "revid": "22356", "url": "https://it.wikipedia.org/wiki?curid=4881670", "title": "Criptodiri", "text": ""}
{"id": "4881671", "revid": "22356", "url": "https://it.wikipedia.org/wiki?curid=4881671", "title": "Pleurodiri", "text": ""}
{"id": "4881683", "revid": "1305772", "url": "https://it.wikipedia.org/wiki?curid=4881683", "title": "The Boys of Summer", "text": "The Boys of Summer \u00e8 una canzone del batterista e cantante della rock band statunitense Eagles Don Henley, estratta come primo singolo dall'album \"Building the Perfect Beast\" e pubblicata nel 1984. Composta da Henley (musica e testi) e Mike Campbell (testi), si rivel\u00f2 un grande successo, entrando nella top five di tutte le classifiche statunitensi arrivando al primo posto della Mainstream Rock Songs e al dodicesimo della Official Singles Chart. Sfruttando poi questa notoriet\u00e0, venne pubblicata nuovamente nell'agosto 2013.\nAnche il videoclip promozionale si guadagn\u00f2 una notevole fama. Vinse infatti numerosi premi.\nStoria.\nLa canzone di Henley \u00e8 cementata sul riff ripetitivo 1-7-5 di Campbell e su un modello di accordi VI-IV-V-IV. \nLa lirica \u00e8 incentrata sul passaggio dalla giovane alla mezza et\u00e0, scandito dal ricordo di una relazione passata, indicata con la proposizione \"\"summer love\" ripetuta nel ritornello.\nIn un'intervista fatta nel 1987 da Rolling Stone, Don spieg\u00f2 che \"The Boys of Summer\" \u00e8 pi\u00f9 indirizzata a parlare dell'invecchiamento e a mettere in discussione il passato. \u2014 tema ricorrente nei testi di Henley.\nIn un'altra intervista fatta per la NME nel 1985, afferm\u00f2 che il verso \"Un adesivo Deadhead su una Cadillac\" \u00e8 un chiaro esempio della pazzia della sua generazione: \nIn un'ennesima dichiarazione a Knoxville.com, Neil Giraldo, chitarrista e marito di Pat Benatar, disse che Henley arriv\u00f2 in studio durante il processo di incisione di \"Love Is a Battlefield\" che aveva un ritmo abbastanza veloce, e gli chiese se poteva rubare questa velocit\u00e0 per usarla per \"The Boys of Summer\". Giraldo acconsent\u00ec.\nVideo musicale.\nIl videoclip del singolo \u00e8 stato diretto da Jean-Baptiste Mondino ed \u00e8 profondamente influenzato dalla Nouvelle Vague. Girato in bianco e nero, mostra il protagonista del pezzo in tre stadi diversi della sua vita (prima come un bambino, poi come un giovane adulto e infine come un uomo di mezza et\u00e0) che rievoca durante ognuno di questi periodi il suo rapporto passato. Questo \u00e8 visibile nella parte in corrispondenza al verso \"A little voice inside my head said don't look back, you can never look back\" (\"Una vocina dentro la mia testa ha detto di non guardare indietro, non si pu\u00f2 mai guardare indietro\"), nella quale si vedono le tre persone che guardano indietro. \nIl giovane Henley \u00e8 interpretato nel video da Josh Paul. La ragazza da Audie England. La scena in cui i personaggi saltano in aria sembra essere stata influenzato dal film del 1938 \"Olympia\". Tutto questo \u00e8 poi intervallato a segmenti di Don che canta mentre guida una cabriolet. \nIl videoclip, come gi\u00e0 accennato, vinse nel 1985 agli MTV Music Awards quattro premi, che vennero consegnati a Mondino dal cofondatore degli Eagles Glenn Frey: miglior video dell'anno, miglior regia, migliori direzione artistica e miglior fotografia.\nCover dei Codeseven.\nL'album dei Codeseven \"A Sense of Coalition\" (1998) divenne popolare per la diffusione nelle radio dei college della cover di \"The Boys of Summer\" (da non confondere con quella degli The Ataris).\nCover di DJ Sammy.\nDJ Sammy (con la partecipazione delle cantanti Loona e Mel) pubblic\u00f2 una cover della canzone nel novembre 2002, estratta come terzo e ultimo singolo dal suo disco \"Heaven\". Anche se non ricevette le stesse critiche positive della versione originale, tocc\u00f2 il secondo posto della classifica inglese (dieci posti pi\u00f9 in alto di quella di Henley) e vinse il disco di platino dalla RIANZ.\nVideo musicale.\nSono stati realizzati due videoclip per il singolo. Quello ufficiale presenta DJ Sammy che guida una classica Mercedes-Benz 190SL lungo le strade tortuose di una scogliera e Loona che accompagna cantando due giovani che si divertono su una spiaggia. Si inquadra poi di nuovo Sammy che arriva in serata ad una festa da ballo sempre su di un lido e infine incontra una sua amica di vecchia data.\nLa versione alternativa invece fa vedere DJ Sammy guidare una Mercedes-Benz CLK nei pressi di Barcellona accompagnato da un ragazzo apparentemente turbolento e seguito da due donne su un motorino li segue. Il video termina quando Sammy, snervato dal suo passeggero supponente, ferma la sua auto, esce a fare una passeggiata intorno ad esso e lo incomincia a picchiare, mentre le due ragazze si mettono a giocare a minigolf.\nCover dei The Ataris.\nNel 2003 il gruppo musicale statunitense The Ataris ha realizzato una reinterpretazione di \"The Boys of Summer\", che inser\u00ec nell'album \"So Long, Astoria\". Questa divenne un singolo (il pi\u00f9 famoso della formazione) quando una radio inizi\u00f2 a farla andare in onda di continuo. Raggiunse il secondo posto della Alternative Songs e il ventesimo della Billboard Hot 100. L'unica cosa, oltre alla sonorit\u00e0 tipicamente punk, che la differenzia dalla versione originale di Henley \u00e8 il verso \"Deadhead sticker\" che, essendo non pi\u00f9 adeguato alla fascia di et\u00e0 dei fan del gruppo, venne sostituita con \"Black Flag sticker\"\", in onore dell'omonima banda punk."}
{"id": "4881687", "revid": "726373", "url": "https://it.wikipedia.org/wiki?curid=4881687", "title": "Eastbound &amp; Down", "text": "Eastbound &amp; Down \u00e8 una serie televisiva statunitense, composta da quattro stagioni, andata in onda sul canale via cavo HBO dal 2009 al 2013.\nProtagonista della serie \u00e8 Danny McBride che interpreta il ruolo di Kenny Powers, un ex giocatore di baseball professionista, che dopo una carriera di alti e bassi nei campionati pi\u00f9 importanti \u00e8 costretto a tornare nella sua citt\u00e0 natale a Shelby, Carolina del Nord, per lavorare come insegnante di educazione fisica in una scuola media.\nTra i produttori esecutivi figurano Will Ferrell e Adam McKay, che hanno prodotto la serie attraverso la loro Gary Sanchez Productions.\nTrama.\nL'ex lanciatore Kenny Powers avrebbe potuto diventare una stella del baseball, se non fosse stato per i suoi atteggiamenti autodistruttivi. In disgrazia e senza un soldo, Kenny Powers \u00e8 costretto a tornare nella sua citt\u00e0 natale e lavorare come insegnante di educazione fisica. Nonostante la nuova vita e il nuovo lavoro, Powers cerca in tutti i modi di riacquistare la fama perduta."}
{"id": "4881689", "revid": "64498588", "url": "https://it.wikipedia.org/wiki?curid=4881689", "title": "Interscience Publishers", "text": ""}
{"id": "4881699", "revid": "1913414", "url": "https://it.wikipedia.org/wiki?curid=4881699", "title": "Frans Timmermans", "text": "Appartenente al Partito del Lavoro (PvdA), membro della Camera dei Rappresentanti olandese dal 1998 al 2007 e di nuovo dal 2010 al 2012, \u00e8 stato Ministro degli esteri dal 5 novembre 2012 al 17 ottobre 2014. \u00c8 stato anche un diplomatico dal 1987 al 1998, lavorando all'ambasciata olandese a Mosca.\nNel novembre 2018, in vista delle elezioni europee del 2019, viene indicato dal Partito del Socialismo Europeo (PSE) come candidato alla presidenza della Commissione europea.\nBiografia.\nNasce nel 1961 a Maastricht, nel Limburgo, in una famiglia cattolica. Va alla scuola elementare Sint Stevens-Woluwe a Sint-Stevens-Woluwe in Belgio, prima di frequentare, dal 1972, la scuola privata di San Giorgio a Roma. Dal 1975 al 1980 ha frequentato il Bernardinuscollege a Heerlen. Nel 1980 entra all'Universit\u00e0 Radboud di Nimega, dove si laurea in letteratura francese nel 1985. Nel 1984, si \u00e8 anche iscritto alla Nancy-Universit\u00e9 di Nancy, in Francia, per letteratura francese e storia, ottenendo un MA nel 1985. Il 6 gennaio 1986, \u00e8 arruolato nel Reale esercito olandese. \nDopo il congedo dal servizio militare, il 1\u00ba agosto 1987, Timmermans entra a far parte del servizio civile olandese come funzionario del dipartimento per l'integrazione presso il ministero degli affari esteri dell'Aia. Il 1\u00ba luglio 1990 \u00e8 nominato vice segretario dell'ambasciata olandese a Mosca. Il 1\u00ba settembre 1993 torna al ministero degli Affari Esteri come vice capo dell'Ufficio per la cooperazione europea allo sviluppo. Il 15 marzo 1994 lascia il ministero degli Esteri diventando assistente del commissario europeo Hans van den Broek. Un anno pi\u00f9 tardi, nel marzo 1995, Timmermans si \u00e8 trasferito da questo incarico un anno dopo, il 15 marzo 1995, diventa consigliere e segretario di Max van der Stoel, l'Alto Commissario per le minoranze nazionali dell'Organizzazione per la sicurezza e la cooperazione in Europa (OSCE).\nCarriera politica.\nDopo le elezioni generali nei Paesi Bassi nel 1998, Timmermans \u00e8 eletto membro della Camera dei rappresentanti per il partito laburista. \u00c8 vicepresidente della commissione per gli Affari esteri dal novembre 2001 al settembre 2002, quando diventa presidente della commissione per gli Affari economici (fino al 18 marzo 2003), poi di nuovo vicepresidente della commissione per gli Affari esteri fino al 2007. Membro dell'Assemblea parlamentare del Consiglio d'Europa dal 21 settembre 1998 al 22 febbraio 2007, \u00e8 rieletto alla Camera dei rappresentanti dopo le elezioni generali del 2002 e del 2003. \nIn seguito alle elezioni generali del 2006 nei Paesi Bassi, viene formato tra il partito laburista, il Christian Democratic Appeal (CDA) e il ChristianUnion (CU) un governo di coalizione, il Balkenende IV. Timmermans diventa segretario agli Affari esteri ed \u00e8 responsabile del coordinamento della politica del governo verso l'Unione europea. Un tema importante del suo mandato \u00e8 quello di aumentare il sostegno all'integrazione europea, sia ricercando una maggiore influenza sulle politiche europee, sia migliorando la comunicazione. \nIl trattato di Lisbona \u00e8 firmato durante il suo incarico di segretario. Nel febbraio 2010, la NATO invita formalmente i Paesi Bassi ad estendere il proprio coinvolgimento militare al gruppo di azione di Uruzgan. Il partito laburista si oppone fermamente al prolungamento della missione, e il 23 febbraio 2010 il governo di Balkenende IV cade dopo che il partito laburista ritira ufficialmente il suo sostegno. \nNel settembre 2014, il governo olandese nomina Timmermans membro della Commissione europea sotto la guida del presidente eletto Jean-Claude Juncker. A partire dal 1\u00ba novembre 2014, Timmermans diventa il primo vicepresidente della Commissione europea di Juncker. Sar\u00e0 il suo braccio destro occupandosi in particolare di relazioni interistituzionali, stato di diritto e carta dei diritti fondamentali. \nNell'ottobre 2018 annuncia la sua candidatura alla carica di presidente della Commissione europea in vista delle elezioni europee del 2019. Nel dicembre 2018, durante il Congresso di Lisbona, il Partito dei socialisti europei lo acclama candidato. \u00c8 stato formalmente nominato candidato comune PES a Madrid nel febbraio 2019. Il suo programma \u00e8 all'insegna di un'Europa pi\u00f9 solidale e pi\u00f9 equa: \"Investimenti di lungo termine che accompagnino la transizione verso l'economia verde, salario minimo, lotta al cambiamento climatico che pu\u00f2 essere combattuta solo a livello Ue, una tassa sul carbone, una giustizia sociale che sia anche giustizia fiscale\". Si definisce \"ecologista e femminista\" e sostiene che bisogna \"cambiare le regole in Europa perch\u00e9 basta con l'austerit\u00e0 ma se un governo vuole convincere gli altri a cambiarle, non pu\u00f2 ignorarle\".\nVita privata.\nTimmermans, sposato due volte, ha avuto due figli dal suo primo matrimonio: una figlia nata nel 1986 e un figlio nato nel 1989. Nel 2000 si \u00e8 risposato con Irene Timmermans, con la quale ha avuto due i figli: un maschio nato nel 2004 e una femmina nata nel 2006. \nOltre al limburghese e all'olandese, Timmermans parla un fluente inglese, francese, tedesco, italiano e russo.\nTimmermans, in molte occasioni, ha dichiarato di essere un grande tifoso della A.S. Roma, dal momento che ha vissuto a Roma fra il 1972 e il 1976, per via del lavoro del padre, archivista presso l\u2019ambasciata olandese in Italia. Nel 2014, durante un congresso del Partito Socialista Europeo a Roma, si defin\u00ec \"romano e romanista\" e, in occasione della sua presenza allo Stadio Olimpico, venne omaggiato dalla societ\u00e0 con una maglietta del connazionale Kevin Strootman. Timmermans ha dichiarato di essere un gran estimatore di Antonello Venditti, e identifica il cantautore come il suo preferito. "}
{"id": "4881707", "revid": "916580", "url": "https://it.wikipedia.org/wiki?curid=4881707", "title": "Cracidi", "text": ""}
{"id": "4881708", "revid": "916580", "url": "https://it.wikipedia.org/wiki?curid=4881708", "title": "Megapodidi", "text": ""}
{"id": "4881713", "revid": "969415", "url": "https://it.wikipedia.org/wiki?curid=4881713", "title": "Calcio Monza 1983-1984", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1983-1984.\nStagione.\nNella stagione 1983-1984 il Monza affronta il campionato cadetto affidato al riconfermato Guido Mazzetti, ma ai primi di dicembre dopo aver subito sei sconfitte nelle prime tredici giornate del torneo, viene avvicendato da Alfredo Magni che tanti bei ricordi aveva lasciato in Brianza, alcuni anni prima. Ma si ritrova una squadra spuntata, e l'unico obiettivo plausibile resta il mantenimento della categoria, che ottiene lottando fino al termine della stagione. Miglior marcatore di stagione con 7 reti Lorenzo Marronaro.\nNella Coppa Italia la squadra brianzola disputa prima del campionato il sesto girone di qualificazione, chiuso in quarta posizione, imbattuta ma anche senza vittorie, raccogliendo cinque pareggi su cinque incontri, passano agli ottavi di finale il Torino ed il Lanerossi Vicenza.\nMaglie e sponsor.\nLo sponsor ufficiale per la stagione 1983-1984 \u00e8 Ponteggi Dalmine."}
{"id": "4881715", "revid": "1904508", "url": "https://it.wikipedia.org/wiki?curid=4881715", "title": "Diomede della Corgna", "text": "Biografia.\nSecondogenito (i fratelli erano monsignore Fabio e Cesare) di Laura della Corgna, sorella di Ascanio I e del cardinale Fulvio, e di Ercole Arcipreti della Penna, esponente di un'antica famiglia perugina. I tre della Corgna era nipoti, per via materna, del papa Giulio III che aveva infeudato la sorella Giacoma del territorio di Castiglione del Lago e del Chiugi.\nAscanio della Corgna fu nominato marchese il 19 novembre 1563 da Pio IV, ma dal matrimonio con Giovanna Baglioni non ebbe figli: scelse, dunque, come successore, il nipote Diomede che gli subentr\u00f2 alla sua morte il 3 dicembre 1571.\nAltero, invadente, ambiguo e astioso, probabilmente privo delle qualit\u00e0 che distinsero gli zii, Diomede compens\u00f2 con l'ostentazione esagerata del prestigio familiare e di un lusso che forse non poteva sempre permettersi.\nLo zio Ascanio gli procur\u00f2 un vantaggioso matrimonio con Porzia Colonna (+1583), sorella di Marzio, duca di Zagarolo e nipote del famoso ammiraglio Marcantonio Colonna. Da lei nacquero tre figli: l'erede Ascanio II (1571, Cesare (chierico di Camera) e Fabio (chierico).\nLa madre di Diomede, Laura della Corgna, spos\u00f2 in prime nozze il conte Sano Bigazzini, ma l'unione fu annullata da Paolo III.Lodovico Domenichi, nel suo libro \"sulla nobilt\u00e0 delle donne\", edito a Venezia nel 1549, la defin\u00ec \"una delle pi\u00f9 belle ed eloquenti signore di Perugia\".\nDiomede assunse il cognome della Corgna, mettendo da parte quello paterno.\nIl marchese, intanto, amante dello sfarzo e delle apparenze, si dedic\u00f2 alle arti: fece realizzare dal Pomarancio, nel 1582, (recentemente \u00e8 stato rinvenuto, in Vaticano, il contratto tra questi e il della Corgna) da Salvio Savini e Giovanni Antonio Pandolfi gli affreschi nel palazzo castiglionese celebranti le gesta di Ascanio e la grandezza della stirpe. Fece completare pure le decorazioni del palazzo di Castel della Pieve e della Villa del Colle del Cardinale, ereditata dallo zio Fulvio della Corgna (con il quale, fino al 1583, condivise la reggenza), dove a volte soggiornava piacevolmente. All'insigne architetto Galeazzo Alessi, invece, commission\u00f2 la progettazione di una sua personale dimora a Perugia, nota anche oggi come il \"palazzo del duca\": l'unico, per\u00f2, che poteva fregiarsi di tale qualifica sar\u00e0 soltanto suo nipote e ultimo sovrano di Castiglione Fulvio Alessandro.\nDiomede, per il suo smisurato amore per il lusso, fu denominato \"il marchese d'oro\", con il trattamento di \"Eccellenza\". Era talmente orgoglioso delle parentele acquisite che, nelle proprie residenze, fece sempre dipingere lo stemma partito della Corgna-Colonna.\nSi dedic\u00f2, al contrario, poco alle cose militari: partecip\u00f2 con lo zio Ascanio della Corgna al \"Soccorso di Malta\", minacciata dai turchi; il papa Clemente VIII lo nomin\u00f2 generale delle armate pontificie in Avignone, ma fu solo un titolo onorifico di cui lui and\u00f2 fiero.\nNel 1588 il marchese assunse come consigliere politico e \"segretario di lettere\" l'erudito scrittore Scipione Tolomei (1553-1630), definito dalla storica dei della Corgna Maria Gabriella Donati-Guerrieri \"una specie di Mentore scritturale che elargiva precetti e formulava missive in bello stile per incarico di terzi meno capaci\". Il letterato perugino si rese effettivamente indispensabile nel fornire saggi suggerimenti al marchese ed eseguire con zelo gli incarichi affidatigli.\nDiomede, comunque, complet\u00f2 nel 1592 gli \"statuti\", redatti dallo zio Ascanio, con la partecipazione del cardinale Fulvio. Il prepotente temperamento gli caus\u00f2 seri problemi con la Santa Sede: fu sotto processo, nel 1566, per il tentato assassinio del capitano Flaminio Graziani e per l'uccisione di un inoffensivo contadino di Panicarola (lo trafisse immediatamente con la spada), colpevole di aver protestato contro l'esosit\u00e0 delle tasse, offendendolo.. Il pentimento del marchese giunse, ma in ritardo, e, per farsi perdonare, fece diminuire i tributi agli abitanti del paesello.\nDiomede mor\u00ec, all'et\u00e0 di 49 anni, nel palazzo di Perugia il 6 settembre 1596: fu tumulato nella cripta di famiglia nella chiesa perugina di San Francesco al Prato. Gli succeder\u00e0 il figlio venticinquenne Ascanio II."}
{"id": "4881718", "revid": "392684", "url": "https://it.wikipedia.org/wiki?curid=4881718", "title": "Missile boat", "text": ""}
{"id": "4881721", "revid": "767487", "url": "https://it.wikipedia.org/wiki?curid=4881721", "title": "Orestes Brownson", "text": "Fu direttore della \"First Ward School\" di Dubuque dal 1863 al 1878. \u00c8 per\u00f2 noto principalmente come fondatore ed editore della rivista di scacchi \"Dubuque Chess Journal\", ben nota all'epoca come una delle migliori degli Stati Uniti. Ne furono pubblicati 160 numeri, il primo in agosto 1870 e l'ultimo in giugno 1892. La rivista dava ampio spazio ai problemi di scacchi, dei quali Brownson era appassionato. Vi furono pubblicati per la prima volta molti problemi di compositori americani. \nNel 1872 Brownson scrisse \"The Book of the Second American Chess Congress Held at Cleveland, Ohio\", un libro sul secondo congresso di scacchi americano di Cleveland, considerato il secondo Campionato degli Stati Uniti, vinto da George Mackenzie. \nNel 1878 pubblic\u00f2 il libro \"Carpenter's Chess Problems\", una raccolta di 200 problemi di George Edward Carpenter. "}
{"id": "4881724", "revid": "729019", "url": "https://it.wikipedia.org/wiki?curid=4881724", "title": "38 cm SK L/45", "text": "Il 38\u00a0cm Schnellfeuerkanone L/45 o 38\u00a0cm SK L/45 era un cannone ferroviario tedesco della prima guerra mondiale, di origine navale. Era anche soprannominato Langer Max.\nStoria.\nIl \"38 cm SK L/45\" era stato sviluppato da Krupp originariamente per armare le navi da battaglia della Kaiserliche Marine classe \"Bayern\". In seguito al ritardo nell'entrata in servizio delle navi, i vertici tedeschi si resero conto che la lunga gittata di questi cannoni sarebbe risultata estremamente utile all'artiglieria d'assedio e a quella costiera. Essi vennero schierati sia in postazione fissa (\"Anschiessger\u00fcst\") che rischierabile su piazzola in cemento (\"Bettungsger\u00fcst\"), che comunque richiedeva settimane o mesi di preparazione. Per soddisfare le richieste di una maggiore mobilit\u00e0 e di una pi\u00f9 veloce messa in batteria, alla fine del 1917 Krupp svilupp\u00f2 un impianto combinato affusto ferroviario-piattaforma di tiro (\"Eisenbahn und Bettungsger\u00fcst - E.u.B.\"), con il quale furono equipaggiati i cannoni destinati alle SMS Sachsen e SMS W\u00fcrttemberg, la cui costruzione era stata sospesa. Nel frattempo, l'affusto ferroviario e le canne ritubate dei \"Langer Max\" furono impiegati per realizzare il potente Parisgesch\u00fctz.\nDestinati al parco d'assedio sul fronte orientale, due di questi cannoni entrarono in azione la prima volta nel bombardamento di Verdun. Solo un cannone fu trasferito allo Heer ed assegnato alla \"S\u00e4chsische Batterie 1015\", che dal 15 luglio 1918 entr\u00f2 in azione a B\u00e9zu-Saint-Germain sparando 141 colpi. I restanti cannoni erano di supporto all'esercito ma erano operati dalla Kaiserliche Marine. Tre \"Langer Max\" parteciparono all'offensiva di primavera nel 1918 e due bombardarono i francesi durante la seconda battaglia della Marna. Alcuni pezzi furono assegnati alle batterie costiere \"Pommern\" e \"Deutschland\", sulla costa fiamminga, a difesa di Ostenda. Nel novembre 1918 l'Esercito belga recuper\u00f2 un \"Langer Max\" abbandonato nella stazione di Bruxelles, mentre i restanti 7 cannoni erano stati trasferiti in Germania prima dell'armistizio di Compi\u00e8gne, per essere assegnati alle difese costiere. Tutti e 7 furono distrutti nel 1921-1922 in applicazione delle clausole armistiziali. Il Belgio vendette il \"Langer Max\" catturato alla Francia nel 1924 per impieghi sperimentali; questo stesso cannone fu catturato dai tedeschi dopo la resa della Francia nel 1940, ma non fu reimmesso in servizio dalla Wehrmacht.\nTecnica.\nLa bocca da fuoco, lunga 42 calibri, impiegava un otturatore a cuneo orizzontale. Rispetto all'originale navale, subito dietro agli orecchioni il pezzo montava un grande contrappeso pieghevole; questa soluzione, pesante ma semplice, fu preferita all'installazione di equilibratori. Era pieghevole in modo da poter essere abbassato durante i trasferimenti del cannone.\nNella versione ferroviaria \"E.u.B\", l'affusto a trave, portante la culla, poggiava sul davanti su due carrelli a 5 assi e posteriormente su due carrelli a 4 assi. Questo affusto consentiva di fare fuoco sia da un adeguato tratto di binario che da una postazione fissa su piazzola in cemento. Quando utilizzato su rotaia, le forze di rinculo erano dissipate dalla combinazione dell'azione dei freni di sparo sulla culla e dal rotolamento all'indietro dell'intero affusto sulle rotaie. Il puntamento orizzontale sommario si otteneva spostando il pezzo lungo un tratto curvilineo di rotaia, gi\u00e0 presente o pi\u00f9 frequentemente costruito appositamente dal genio militare, mentre il puntamento di precisione, limitato a 2\u00b0, veniva effettuato sull'affusto stesso. Per il caricamento la canna doveva ogni volta essere riportata ad elevazione 0\u00b0. Uno dei problemi del tiro su rotaia era che il lungo rinculo della culatta impediva di superare 18\u00b030' di elevazione, per evitare di urtare il terreno a fine corsa; questa elevazione limitava la gittata a 22,2\u00a0km.\nI tedeschi iniziarono la costruzione delle prime postazioni in cemento (\"Betonbettung\") nell'inverno 1917-1918, in previsione della offensiva di Primavera. Da maggio 1918, lo Heer inizi\u00f2 ad impiegare una piattaforma in acciaio rimovibile (\"Bettung mit Eisenunterbau\"), che permise di ridurre i tempi di realizzazione delle installazioni da oltre un mese a tre settimane. L'installazione era formata da una piattaforma rotante al centro del pozzo della piazzola, dalla rotaia principale, da due rotaie ausiliarie parallele alla principale per la gru a portale (necessaria per assemblare il complesso) e da una rotaia circolare intorno al pozzo per il trasporto delle munizioni. La piattaforma rotante centrale aveva su un asse la sezione centrale della rotaia principale e sull'asse perpendicolare a questo il supporto per l'affusto. Per mettere in batteria l\"'E.u.B.\", l'affusto scorreva sulla rotaia principale fino a centrare la parte corrispondente alla culla sulla piattaforma rotante; poi l'affusto veniva sollevato, venivano sganciati i quattro carrelli ferroviari e la piattaforma centrale ruotava di 90\u00b0 in modo da allineare i sostegni all'affusto, che veniva poi abbassato su di esse. Queste installazioni non limitavano l'elevazione come su ferrovia in quanto la culatta rinculava nel pozzo centrale della piazzola.\nMunizionamento.\nQuando impiegato su ferrovia, sull'ultimo carrello dell'affusto era montata una estensione che permetteva il trasferimento delle munizioni dal carro-munizioni alla rotaia di caricamento, sulla quale venivano spinte manualmente fino alla culatta. Sulle installazioni in piazzola invece l'estensione veniva rimossa e le munizioni, trasportate da carrellini lungo la rotaia circolare esterna, venivano sollevate attraverso un portello nella piattaforma di tiro dell'affusto tramite un argano e poi immesse sulla rotaia di caricamento. La calcata era manuale e richiedeva almeno 12 serventi. La munizione era di tipo navale, separata con carica di lancio principale in bossolo metallico e cariche supplementari in sacchetti di tela, da calcare prima del bossolo. La gittata pi\u00f9 alta confermata per una granata del \"Langer Max\" \u00e8 di 44\u00a0km, durante il bombardamento di Dunkerque effettuato dalla batteria \"Pommern\" nelle Fiandre nel 1917-1918."}
{"id": "4881731", "revid": "690118", "url": "https://it.wikipedia.org/wiki?curid=4881731", "title": "Langer Max", "text": ""}
{"id": "4881733", "revid": "121639200", "url": "https://it.wikipedia.org/wiki?curid=4881733", "title": "Il guardiano di porci", "text": "Il guardiano di porci (\"Svinedrengen\") \u00e8 una fiaba dello scrittore e poeta Hans Christian Andersen, pubblicata per la prima volta nel 1841. Narra di un principe che si traveste da guardiano di porci per corteggiare una principessa arrogante.\nTrama.\nUn povero principe che ha un piccolo regno vuole sposare la figlia dell'imperatore e le invia in dono un usignolo del bosco e una rosa che cresce presso la tomba di un re solo una volta ogni 5 anni. La principessa per\u00f2 respinge sdegnosa gli umili regali, in quanto cose realissime e naturali e non costruite artificialmente.\nIl principe allora si traveste ed assume il ruolo di porcaro al palazzo di lei. Una volta giunto sul posto di lavoro crea una casseruola musicale; la principessa corre attraverso il fango fino alla capanna del porcaro, disposta a pagare anche con 10 baci l'insolito strumento. Quando poi il guardiano dei porci crea un sonaglio, la principessa arriva a pagare addirittura con un centinaio di baci.\nL'imperatore, profondamente disgustato del fatto che la figlia si riduca a baciare un porcaro per ottenere gli strumenti musicali da lui creati, finisce con lo scacciarli in malo modo tutti e due. Il principe, dopo aver cos\u00ec giudicato la giovane principessa indegna del suo puro amore, si lava il viso, indossa il suo abito regale e nella sua nuova veste la rifiuta davanti a tutti, proprio come aveva fatto suo padre con lui.\nLa principessa viene lasciata tristemente da sola fuori dal portone del palazzo di lui a cantare.\nAdattamenti.\n\"Les baisers cent\" (I cento baci), \u00e8 un balletto coreografato da Bronislava Nijinska con musica del barone Federico d'Erlanger e un libretto di Boris Kochno. Il balletto ha debuttato al Covent Garden di Londra il 18 luglio 1935 con Irina Baronova come la principessa e David Lichine come il Principe.\nUn adattamento operistico \u00e8 stato realizzato da Nino Rota (1911-1979) chiamato \"Il principe porcaro\".\nNel 1950 il compositore sovietico Boris Tchaikovsky scrisse una serie di musiche di scena per una produzione radiofonica della fiaba."}
{"id": "4881740", "revid": "729019", "url": "https://it.wikipedia.org/wiki?curid=4881740", "title": "Riccardo Bajardi", "text": "Ufficiale del Regio Esercito in forza al 45\u00ba Reggimento fanteria \"Reggio\", cadde in combattimento durante la conquista della cima del Monte Sief, venendo insignito della medaglia d'oro al valor militare alla memoria.\nBiografia.\nNacque a Novi Ligure il 4 aprile 1886 in una ben nota famiglia della citt\u00e0. Il padre Ettore esercit\u00f2 la professione di medico chirurgo e fu docente di scienze naturali presso la Regia Scuola Tecnica, mentre sua madre era Maria Beraudo. Dopo aver frequentato il locale Liceo \"Andrea Doria\" nell'ottobre 1907 fu arruolato nel Regio Esercito per il servizio di leva obbligatorio, ed assegnato al 15\u00ba Reggimento di fanteria. A partire dal gennaio 1908 frequent\u00f2 il corso Allievi Ufficiali di complemento tenutosi presso il 63\u00ba Reggimento, venendo promosso sottotenente l'anno seguente e prestando servizio nel 64\u00ba Reggimento della Brigata fanteria \"Cagliari\". Al termine del servizio militare si trasfer\u00ec in Argentina, da cui rientr\u00f2 nel corso del 1911 per partecipare alla Guerra italo-turca., Nell'agosto 1912 venne mandato in Libia dove rimase fino al dicembre 1915, quando rientr\u00f2 in Italia per combattere sul fronte dell'Isonzo con il grado di capitano.. \nDestinato al 45\u00ba Reggimento della Brigata fanteria \"Reggio\", raggiunse il fronte per assumere il comando della 5\u00aa compagnia del II battaglione, distinguendosi sul Col di Lana, sul Monte Sief e sul dente di Monte Sief.\nIl 20 settembre 1917 partecip\u00f2 ad un'azione per conquistare l'imbocco di una galleria e occupare definitivamente la cima del Sief.\nNel riassunto storico del reggimento si legge:\n\" ... Nel settembre viene eseguito un colpo di mano per impadronirsi dell'imbocco di una galleria che il nemico stava preparando sotto le nostre posizioni di M. Sief e contro la quale si andavano compiendo da parte nostra difficili lavori di contromina. Il giorno 20, mentre reparti del 46\u00b0 svolgono un'azione dimostrativa da est, altri del II/45\u00b0, dopo breve e violenta preparazione d'artiglieria, raggiungono con rapido sbalzo l'imbocco della galleria; ma la difficolt\u00e0 di sistemarsi rapidamente a difesa sulla posizione, non permette agli arditi attaccanti di resistere al violento tiro dell'avversario ed al successivo contrattacco, che li costringe a ripiegare, dopo aver perduto 16 ufficiali e oltre 300 uomini di truppa \u2026\"\nTra i 16 ufficiali caduti vi fu anche lui, colpito da una pallottola in fronte, e per questa azione gli fu concessa la Medaglia d'argento al valor militare successivamente commutata in Medaglia d'oro il 2 giugno 1921.\nIl suo corpo riposa nel Sacrario militare di Pocol e una targa ricorda la sua morte su Cima Sief.\nNel 1967, in occasione del cinquantesimo della sua morte, un gruppo di parenti e amici, in adempimento al voto del fratello Giovanni Battista Bajardi innalzarono una croce su Cima Sief e posero una lapide ricordo alla sua base."}
{"id": "4881742", "revid": "275664", "url": "https://it.wikipedia.org/wiki?curid=4881742", "title": "Marco Rub\u00e9n", "text": ""}
{"id": "4881743", "revid": "110157", "url": "https://it.wikipedia.org/wiki?curid=4881743", "title": "World Basketball League 1989", "text": "La stagione WBL 1989 fu la seconda della World Basketball League. Parteciparono 5 squadre in un unico girone. Le squadre WBL incontrarono alcuni team internazionali in incontri validi per la \"regular season\".\nRispetto alla stagione precedente si aggiunsero i Worcester Counts. I Chicago Express si trasferirono a Springfield, rinominandosi Illinois Express. I Fresno Flames e i Vancouver Nighthawks scomparvero."}
{"id": "4881747", "revid": "399678", "url": "https://it.wikipedia.org/wiki?curid=4881747", "title": "Febbre (Mao e la Rivoluzione)", "text": "Febbre \u00e8 il primo singolo estratto da \"Sale\", primo disco del gruppo musicale italiano Mao e la Rivoluzione, pubblicato dalla Virgin Music nel 1996.\nVideoclip.\nPer il videoclip di \"Febbre\", la regia e la fotografia sono di Luca Pastore (futuro regista di videoclip, tra i tanti, per Africa Unite, Fluxus, Giorgio Ciccarelli, Linea 77, Luca Morino, Madaski, Sikitikis, Subsonica), il montaggio di Alberto Ruffico e le grafiche di Sara Persenda. Il videoclip, che vede il cameo di Giancarlo Cara (proprietario dello storico locale \"Giancarlo\" ai Murazzi), \u00e8 stato girato a Torino ed \u00e8 stato montato in due versioni alternative."}
{"id": "4881748", "revid": "392684", "url": "https://it.wikipedia.org/wiki?curid=4881748", "title": "David Beatty, I conte Beatty", "text": ""}
{"id": "4881751", "revid": "298229", "url": "https://it.wikipedia.org/wiki?curid=4881751", "title": "Bermuda ai XXII Giochi olimpici invernali", "text": "Bermuda ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da un solo atleta."}
{"id": "4881753", "revid": "392684", "url": "https://it.wikipedia.org/wiki?curid=4881753", "title": "Decreto del presidente della repubblica", "text": ""}
{"id": "4881757", "revid": "287204", "url": "https://it.wikipedia.org/wiki?curid=4881757", "title": "Brownson", "text": "Brownson \u00e8 un cognome che pu\u00f2 riferirsi alle seguenti persone:"}
{"id": "4881761", "revid": "228587", "url": "https://it.wikipedia.org/wiki?curid=4881761", "title": "Anton\u00edn Be\u010dv\u00e1\u0159", "text": "Biografia.\nLa malattia che lo accompagn\u00f2 per tutta la vita lo port\u00f2 sugli Alti Tatra, dove fond\u00f2 l'Osservatorio astronomico di Skalnat\u00e9 Pleso.\nBe\u010dv\u00e1\u0159 \u00e8 particolarmente noto per le sue mappe stellari.\nDiresse la compilazione dell'\"Atlas Coeli Skalnate Pleso\" (1951), pubblicato dalla Sky Publishing Corporation con il nome \"Skalnate Pleso Atlas of the Heavens\", che rappresent\u00f2 lo stato dell'arte degli atlanti di questo tipo fino a quando nel 1981 fu pubblicato lo \"Sky Atlas 2000.0\" di Wil Tirion.\nCompil\u00f2 anche l'\"Atlas eclipticalis, 1950.0\" (1958), l'\"Atlas borealis 1950.0\" (1962) e l'\"Atlas australis 1950.0\" (1964).\nScopr\u00ec la cometa C/1947 F2 (Be\u010dv\u00e1\u0159) (nota anche con le denominazioni 1947 III e 1947c).\nOnorificenze.\nL'asteroide 4567 Be\u010dv\u00e1\u0159 e il cratere lunare Be\u010dv\u00e1\u0159 furono cos\u00ec chiamati in suo onore.\nIl compositore statunitense d'Avant-garde John Cage us\u00f2 le mappe stellari di Be\u010dv\u00e1\u0159 come base per parecchi lavori: \"Atlas Eclipticalis\" (1961\u201362), \"Etudes Australes\" (1974\u201375), \"Etudes Boreales\" (1978) e \"Freeman \u00c9tudes\" (1977\u201380, 1989\u201390)."}
{"id": "4881764", "revid": "203463", "url": "https://it.wikipedia.org/wiki?curid=4881764", "title": "George E. Carpenter", "text": ""}
{"id": "4881767", "revid": "247222", "url": "https://it.wikipedia.org/wiki?curid=4881767", "title": "Evergreen (Echo &amp; the Bunnymen)", "text": "Evergreen \u00e8 il settimo album discografico in studio del gruppo musicale alternative rock britannico Echo &amp; the Bunnymen, pubblicato nel 1997."}
{"id": "4881768", "revid": "62004", "url": "https://it.wikipedia.org/wiki?curid=4881768", "title": "Strade Bianche 2014", "text": "La Strade Bianche 2014, ottava edizione della corsa, valida come evento dell'UCI Europe Tour 2014, categoria 1.1, si \u00e8 svolta l'8 marzo 2014 su un percorso totale di 197\u00a0km. \u00c8 stata vinta dal polacco Micha\u0142 Kwiatkowski, giunto al traguardo con il tempo di 5h 20'33\".\nPercorso.\nLa gara per la prima volta \u00e8 partita da San Gimignano per concludersi, come da tradizione, a Siena nella celebre Piazza del Campo, per una distanza complessiva di 197\u00a0km e percorrendo la componente pi\u00f9 caratteristica della corsa, le \"strade bianche\" (le strade sterrate delle Crete Senesi), per un totale di 45\u00a0km, suddiviso in dieci settori, 12\u00a0km in meno rispetto all'edizione 2013.\nIl percorso si \u00e8 caratterizzato, oltre che dallo sterrato, da un tracciato molto ondulato e accidentato senza rettilinei significativi e con numerose curve. Unica asperit\u00e0 della corsa di una certa lunghezza, 4\u00a0km al 5%, \u00e8 stata la salita che da Buonconvento porta a Montalcino. A due km dall'arrivo ha inizio l'ultima salita di porta di Fontebranda con pendenza al 9%-10% e con punta massima in via di Santa Caterina (16%) a 500 metri dall'arrivo finale. Piazza del Campo, dove era posto l'arrivo, \u00e8 stata raggiungta in leggera discesa transitando in via Banchi di Sotto e in via Rinaldini.\nResoconto degli eventi.\nLa corsa inizi\u00f2 a forte velocit\u00e0 fino a quando prese il largo la fuga che per lungo tempo avrebbe caratterizzato la corsa. I fuggitivi, Marco Frapporti, Andrea Fedi, Davide Frattini e Angelo Pagani giungeranno ad avere fino a undici minuti di vantaggio. Tuttavia all'uscita del quinto tratto di sterrato i minuti si ridussero a sette. Ma il gruppo non sembrava preoccupato e lasci\u00f2 che i fuggitivi perseverassero fino al settimo e pi\u00f9 impegnativo tratto di sterrato, quello di Monte Sante Marie, quando la corsa esplose con Pagani che si avvantaggi\u00f2 sui compagni di avventura mentre su di loro sopraggiunse uno scatenato Diego Rosa che per\u00f2 cadde e fin\u00ec fuori dai giochi per la vittoria.\nSotto la potente spinta di Sky, BMC e Omega Pharma - Quickstep il gruppo rinvenne sui fuggitivi e si spezz\u00f2. Pertanto rimase al comando un gruppo di 23 corridori, e cio\u00e8 Peter Sagan, Franco Pellizotti, Damiano Cunego, Diego Ulissi, Micha\u0142 Go\u0142a\u015b, Micha\u0142 Kwiatkowski, Wout Poels, Matteo Trentin, Rigoberto Ur\u00e1n, Warren Barguil, Tom Dumoulin, Simon Geschke, Georg Preidler, \u00c1ngel Vicioso, Salvatore Puccio, Ian Stannard, Daniele Bennati, Christopher Juul Jensen, Roman Kreuziger, Fabian Cancellara, Cadel Evans, Alejandro Valverde e Andrey Amador. Dopo un tentativo fallito di Trentin, fu Peter Sagan, poco prima del penultimo tratto di sterrato a lanciare l'attacco decisivo. Fu solo il polacco Kwiatkowski a seguirlo mentre alle loro spalle si rivel\u00f2 inutile la rincorsa di un gruppetto costituito da Cunego, Cancellara, Valverde e Kreuziger.\nFu la ripidissima salita di Santa Caterina, a poche centinaia di metri dal traguardo di piazza del Campo, a sancire la netta superiorit\u00e0 di Kwiatkowski sullo slovacco, gi\u00e0 secondo nel 2013, giunto con un distacco di 19\". Terzo al traguardo fu Valverde che precedette di alcuni secondi Cunego."}
{"id": "4881769", "revid": "1305772", "url": "https://it.wikipedia.org/wiki?curid=4881769", "title": "Wrack My Brain", "text": "Wrack My Brain \u00e8 una canzone di Ringo Starr, scritta e prodotta da George Harrison. Nel 1981 \u00e8 stata pubblicata come singolo, e successivamente sull'album \"Stop and Smell the Roses\".\nLa canzone.\nRingo Starr ha affermato che l'ispirazione del brano \u00e8 venuta dalla mania di vedere la televisione del batterista; ha inoltre detto che era un brano che Harrison non avrebbe mai pubblicato in un suo album solista. Il videoclip del brano mostra Ringo in una caverna con alcuni mostri; anche Barbara Bach appare nel video, vestita con una camicia di forza. \u00c8 stata pubblicata sulle raccolte ' e '."}
{"id": "4881770", "revid": "1347902", "url": "https://it.wikipedia.org/wiki?curid=4881770", "title": "Pavel Ippolitovi\u010d Kutajsov", "text": "Biografia.\nEra il figlio di Ippolit Pavlovi\u010d Kutajsov (1808-1849), e di sua moglie, la principessa Natal'ja Aleksandrovna Urusova (1812-1881). Era il nipote del conte Pavel Ivanovi\u010d Kutajsov, il principe Aleksandr Michajlovi\u010d Urusov, del Cancelliere Aleksandr Michajlovi\u010d Gor\u010dakov e della principessa Sof'ja Aleksandrovna Urusova.\nCarriera.\nDopo la laurea, nel 1863 fu aiutante di campo presso le truppe della provincia di Kutajsov, nel 1865 fu Capo di Stato Maggiore delle truppe come governatore generale.\nDal 1866 ricopr\u00ec incarichi speciali per il comandante in capo dell'esercito del Caucaso, dal 1871 fu addetto militare a Londra, dove rimase fino al maggio 1873. Il 14 maggio dello stesso anno fu nominato governatore di Ni\u017enij Novgorod, carica che ricopr\u00ec fino al 5 gennaio 1880.\nDal 1884 divenne membro del Consiglio dei ministri degli Interni. Nel 1888 venne promosso tenente generale. Nel 1896 divenne membro del Senato. Nel 1900 venne promosso generale di fanteria. Nel 1903 fu comandante del Distretto Militare di Irkutsk, carica che mantenne fino al 1905.\nMatrimonio.\nSpos\u00f2 Ol'ga Vasil'evna Da\u0161kova (1844-1921), figlia di Vasilij Andreevi\u010d Da\u0161kov. Ebbero cinque figli:"}
{"id": "4881771", "revid": "392684", "url": "https://it.wikipedia.org/wiki?curid=4881771", "title": "Gloster Gambet", "text": ""}
{"id": "4881773", "revid": "287204", "url": "https://it.wikipedia.org/wiki?curid=4881773", "title": "Versione", "text": ""}
{"id": "4881774", "revid": "247222", "url": "https://it.wikipedia.org/wiki?curid=4881774", "title": "What Are You Going to Do with Your Life?", "text": "What Are You Going to Do with Your Life? \u00e8 l'ottavo album discografico in studio del gruppo musicale rock britannico Echo &amp; the Bunnymen, pubblicato nel 1999.\nTracce.\nTutti i brani sono stati scritti da Ian McCulloch e Will Sergeant."}
{"id": "4881778", "revid": "247222", "url": "https://it.wikipedia.org/wiki?curid=4881778", "title": "Flowers (Echo &amp; the Bunnymen)", "text": "Flowers \u00e8 il nono album discografico in studio del gruppo musicale rock britannico Echo &amp; the Bunnymen, pubblicato nel 2001.\nTracce.\nTutti i brani sono stati scritti da Ian McCulloch e Will Sergeant."}
{"id": "4881779", "revid": "247222", "url": "https://it.wikipedia.org/wiki?curid=4881779", "title": "The Fountain (Echo &amp; the Bunnymen)", "text": "The Fountain \u00e8 l'undicesimo album discografico in studio del gruppo musicale rock britannico Echo &amp; the Bunnymen, pubblicato nel 2009."}
{"id": "4881780", "revid": "92723", "url": "https://it.wikipedia.org/wiki?curid=4881780", "title": "Storia di una mamma", "text": "Storia di una mamma \u00e8 una fiaba dello scrittore e poeta danese Hans Christian Andersen, pubblicata per la prima volta nel 1847.\nTrama.\nUna madre \u00e8 rimasta sveglia tre giorni e tre notti consecutive per vegliare il figlioletto gravemente ammalato. Ma ecco che, quando chiude gli occhi per un attimo sopraffatta dalla stanchezza, la morte arriva e prende il suo bambino; la donna allora si precipita in strada a chiedere dove si sia diretta la morte. Solo la notte gli risponde: \"La morte cammina pi\u00f9 veloce del vento e non restituisce mai quello che ha preso\".\nLe viene indicata per\u00f2 la direzione della foresta, ma prima la madre deve cantare ogni ninna nanna che ha dedicato al figlio; in seguito un pruno la avvisa che il solo modo per continuare nella ricerca \u00e8 quello di riscaldare la propria bussola premendola al petto, fino a farlo sanguinare.\nRaggiunto cos\u00ec un lago lo attraversa e dall'altra parte l vengono richiesti, per poter proseguire, gli occhi. La madre oramai del tutto cieca raggiunge la serra dove la morte personificata si prende cura delle anime umane tramutate in alberi e fiori. Qui la donna ritrova il figlioletto, divenuto una fragile pianticella, riconoscendolo dal suono del battito cardiaco ad intermittenza che emana.\nLa vecchia che aiuta nella cura della serra le d\u00e0 un consiglio in cambio dei capelli: quando arriva la morte lei deve minacciarla di strappar tutti i fiori se non le viene riconsegnato il bambino. La morte sar\u00e0 allora presa da spavento, in quanto deve rispondere di essi a Dio e solamente egli pu\u00f2 decidere quando le piante della serra debbano venir trapiantate nel giardino dell'Eden ove nessuno sa cosa sia di loro.\nLa morte arriva e la madre minaccia di strappare due fiori, ma quando la morte le chiede se lei avrebbe avuto il coraggio di rendere sommamente infelici due altre madri come lei, rinuncia subito al suo proposito. Dopo averle restituito gli occhi le chiede di guardar nell'acqua: qui la madre vede il futuro di due bambini, uno ricolmo di felicit\u00e0 e amore, l'altro invece pieno di miseria e disperazione.\nLa morte le dice che una di queste due vite sarebbe stata l'esistenza futura del suo bambino: allora la madre gridando di paura implora che il proprio figlioletto venga piuttosto trasferito nel Regno dei Cieli che rischiare di subire una tal terribile nuova vita. La morte incalza: \"Non capisco. Volete che il vostro bambino indietro o devo portarlo via verso l'ignoto?\"\nLa madre torcendosi le mani si mette in ginocchio a pregare Dio: \"Non mi ascoltare pi\u00f9 quando chiedo qualcosa che va contro la tua volont\u00e0!\" La morte cos\u00ec la lascia, portando il suo bambino nella terra sconosciuta ai vivi.\nAdattamenti.\n\"Die Geschichte einer Mutter\" (1992), una canzone della band norvegese Bel Canto (gruppo musicale) tratta dal loro album \"Shimmering, Warm and Bright\"\nLa storia di una madre (2004), una graphic novel danese di Peter Madsen."}
{"id": "4881781", "revid": "663330", "url": "https://it.wikipedia.org/wiki?curid=4881781", "title": "Pierre Deladonchamps", "text": "Dopo una solida formazione teatrale e una lunga esperienza televisiva, diventa noto per il ruolo di Franck nel thriller a tematica LGBTQ+ \"Lo sconosciuto del lago\", per cui vince un Premio C\u00e9sar come miglior promessa maschile."}
{"id": "4881785", "revid": "110157", "url": "https://it.wikipedia.org/wiki?curid=4881785", "title": "World Basketball League 1990", "text": "La stagione WBL 1990 fu la terza della World Basketball League. Parteciparono 7 squadre in un unico girone. Le squadre WBL incontrarono alcuni team internazionali in incontri validi per la \"regular season\".\nRispetto alla stagione precedente si aggiunsero gli Erie Wave, i Memphis Rockers e i Saskatchewan Storm. I Worcester Counts scomparvero."}
{"id": "4881786", "revid": "380453", "url": "https://it.wikipedia.org/wiki?curid=4881786", "title": "Volley 2002 Forl\u00ec 2004-2005", "text": "Questa voce raccoglie le informazioni riguardanti il Volley 2002 Forl\u00ec nelle competizioni ufficiali della stagione 2004-2005.\nStagione.\nLa stagione 2004-05 \u00e8 per il Volley 2002 Forl\u00ec, sponsorizzato dall'Infotel Europa Systems, la terza consecutiva in Serie A1; come allenatore viene confermato Luigi Morolli, cos\u00ec come l'ossatura principale della rosa: arrivano Francesca Devetag, Ilaria Garzaro, Marianna Masoni, tutte dal Club Italia, Carolina Costagrande ed Elke Wijnhoven, mentre lasciano il club Natalia Brussia, Ramona Puerari, Elisa Galastri e Alica Sz\u00e9kelyov\u00e1.\nIl campionato si apre con la sconfitta ad opera della Pallavolo Sirio Perugia, mentre la prima vittoria arriva nella giornata successiva sul Giannino Pieralisi Volley: fanno quindi seguito tre stop e tre successi di fila; due vittorie nelle ultime tre giornate del girone di andata permettono alla squadra di giungere al sesto posto in classifica. Il girone di ritorno inizia negativamente per il Volley 2002 Forl\u00ec, con cinque sconfitte consecutive, a cui seguono poi tre vittorie: la \"regular season\" termina con tre gare perse ed il settimo posto in classifica, che permette di qualificarsi per i \"play-off\" scudetto. Nei quarti di finale la sfida \u00e8 contro la Pallavolo Sirio Perugia: dopo aver perso le prime due gara, la formazione romagnola riesce a vince il trasferta gara 3, per poi perdere quella successiva, in casa, per 3-0, permettendo alle perugine il passaggio del turno.\nTutte le squadre partecipanti alla Serie A1 2004-05 sono di diritto qualificate alla Coppa Italia; il secondo posto ottenuto nella propria pool nella fase a gironi ed il buon piazzamento ottenuto al termine del girone di andata in campionato, consente l'accesso agli ottavi di finale: dopo aver vinto la gara di andata per 3-0 contro il Robursport Volley Pesaro, perde quella di ritorno per 3-1, ma riesce comunque a passare al turno successivo grazie ad un migliore quoziente \"set\". Nei quarti di finale incontra la Pallavolo Chieri: il club di Forl\u00ec vince la gara di andata per 3-1 ma perde quella di ritorno per 3-0 e quindi viene eliminato dal torneo per un peggior quoziente set.\nOrganigramma societario.\nArea direttiva\nArea tecnica\nArea sanitaria"}
{"id": "4881787", "revid": "1632387", "url": "https://it.wikipedia.org/wiki?curid=4881787", "title": "Shelter (Alcest)", "text": "Shelter \u00e8 il quarto album in studio del gruppo musicale francese Alcest, pubblicato il 17 gennaio 2014 dalla Prophecy Productions."}
{"id": "4881788", "revid": "2048388", "url": "https://it.wikipedia.org/wiki?curid=4881788", "title": "Karen Morley", "text": "Biografia.\nNata Mildred Linton, fino all'et\u00e0 di 13 anni visse nella natia Ottumwa (Iowa). Trasferitasi in California, frequent\u00f2 la Hollywood High School e pi\u00f9 tardi si laure\u00f2 all'Universit\u00e0 della California, Los Angeles (UCLA).\nAll'inizio degli anni trenta, dopo aver lavorato per la compagnia teatrale Pasadena Playhouse, la Morley fu notata dal regista Clarence Brown, alla ricerca di un'attrice che facesse le veci di Greta Garbo durante le riprese di alcuni screen test. La Morley ottenne un contratto con la MGM e apparve in alcuni celebri film come \"Mata Hari\" (1931), interpretato proprio dalla Garbo, \"Scarface - Lo sfregiato\" (1932), accanto a Paul Muni, \"La maschera di Fu Manchu\" (1932), al fianco di Boris Karloff, e la commedia brillante \"Pranzo alle otto\" (1933), interpretata da John Barrymore e Jean Harlow.\nNel 1934, in seguito a dispute contrattuali, la Morley lasci\u00f2 la MGM e prosegu\u00ec la carriera come attrice free lance. Il suo primo ruolo in tale veste fu quello di Mary Sims nel film \"Nostro pane quotidiano\", storia di una coppia di coniugi che, durante la crisi del 1929, torna alla vita rurale e contribuisce a salvare una comunit\u00e0 insegnando agli abitanti a portare l'acqua ai campi di frumento compromessi dalla siccit\u00e0. Altri ruoli di rilievo furono quelli di Anna Novak in \"Black Fury\" (1935) di Michael Curtiz, ancora al fianco di Paul Muni, e di Mrs. Cary ne \"La piccola ribelle\" (1936), in cui apparve accanto alla piccola Shirley Temple.\nSenza il supporto di uno studio cinematografico alle spalle, nella seconda met\u00e0 degli anni trenta le apparizioni cinematografiche della Morley si fecero sempre meno frequenti. Ebbe ancora una notevole occasione con il ruolo di Charlotte Lucas, moglie di Mr. Collins (Melville Cooper) in \"Orgoglio e pregiudizio\" (1940), ma la sua carriera non ebbe nuovo impulso, malgrado il successo di pubblico e critica ottenuto dalla pellicola. L'attrice si rivolse al teatro e nei primi anni quaranta fece diversi apparizioni a Broadway, tra le quali quella nel ruolo di Gerda in \"The Walrus and the Carpenter\".\nNel 1947, anno in cui partecip\u00f2 al film giallo \"Il cerchio si chiude\", accanto a Glenn Ford, la carriera della Morley ebbe un'altra battuta d'arresto, quando l'attrice fu chiamata a testimoniare davanti alla Commissione per le attivit\u00e0 antiamericane (HUAC) e rifiut\u00f2 di rispondere in merito ai suoi legami con il Partito Comunista degli Stati Uniti d'America. L'episodio compromise ulteriormente il prosieguo della sua attivit\u00e0 nel mondo del cinema: la Morley apparir\u00e0 in seguito soltanto in tre film, \"Sansone e Dalila\" (1949), in un ruolo non accreditato, \"M\" (1951) di Joseph Losey, e il western \"Pistole infallibili\", girato nel 1965.\nMalgrado il boicottaggio da parte delle case cinematografiche, l'attrice mantenne l'attivismo politico, e nel 1954 tent\u00f2 la corsa per una carica al Governatorato dello Stato di New York, ma senza successo. Solo nei primi anni settanta tent\u00f2 un breve rilancio artistico, lavorando per il piccolo schermo e partecipando a tre serie televisive di grande successo all'epoca, \"Kung Fu\" (1973), \"Kojak\" (1973) e \"Pepper Anderson agente speciale\" (1975).\nNel 1993 apparve nel documentario \"The Great Depression\", nel quale descrisse la sua esperienza durante la lavorazione del film \"Nostro pane quotidiano\", soffermandosi sui temi della povert\u00e0 e del disagio sociale, da lei osservati da un punto di vista privilegiato quale star di Hollywood. Nel 1999, all'et\u00e0 di 90 anni, apparve sul magazine Vanity Fair, in un articolo dedicato agli artisti cinematografici finiti sulla Black List all'epoca del Maccartismo e della conseguente caccia alle streghe nel mondo del cinema, e ancora viventi.\nNel 1932 la Morley aveva sposato in prime nozze il regista Charles Vidor, conosciuto sul set del film \"Man About Town\", in cui l'attrice era protagonista e Vidor co-regista. Malgrado la nascita di un figlio, Michael Karoly (nato nel 1933), la coppia divorzi\u00f2 nel 1943.\nDal secondo matrimonio con l'attore Leigh Gough, la Morley ebbe un altro figlio. L'unione dur\u00f2 fino alla morte di Gough, avvenuta nel 1984. L'attrice visse i suoi ultimi anni a Santa Monica (California) e mor\u00ec per una polmonite l'8 marzo 2003, all'et\u00e0 di 93 anni. Fu cremata e le ceneri disperse nell'oceano."}
{"id": "4881792", "revid": "167951", "url": "https://it.wikipedia.org/wiki?curid=4881792", "title": "Vincenzo Tieri", "text": "Biografia.\nCombatt\u00e9 durante la prima guerra mondiale. Gi\u00e0 nel 1917 pubblica a Corigliano la sua prima commedia: \"Il Trabocchetto\". Nel 1918 si trasfer\u00ec a Roma e divenne redattore de \"Il Tempo\" e dopo il 1925 redattore capo de \"Il Popolo di Roma\", dedicandosi negli anni trenta alla produzione teatrale.\nLavor\u00f2 anche per il cinema. Dalla sua commedia \"La sbarra\" fu tratto il film \"L'ispettore Vargas\" del 1940, e lo stesso anno scrisse la sceneggiatura di \"Una lampada alla finestra\".\nFu eletto nel 1946 deputato del Fronte dell'Uomo Qualunque all'Assemblea Costituente, nel collegio unico nazionale, fino al 1948. Fu membro della commissione per la vigilanza sulle radiodiffusioni.\nFu membro della giunta esecutiva e, dal 24 giugno 1946, segretario generale del movimento di Guglielmo Giannini, che lasci\u00f2 nel gennaio 1948 in contrasto con la decisione di correre alle elezioni politiche in coalizione con il PLI. Costitu\u00ec un nuovo movimento, il Partito Qualunquista Italiano. Il fallimento di quell'iniziativa pose bruscamente fine alla sua carriera politica.\nDal 1955 al 1957 fu direttore del Piccolo Teatro di Palermo.\nSuo figlio Aroldo (1917-2006) fu apprezzato attore teatrale e cinematografico\nOpere.\nFu autore di varie commedie tra cui:"}
{"id": "4881794", "revid": "73843", "url": "https://it.wikipedia.org/wiki?curid=4881794", "title": "Laureto Tieri", "text": "Biografia.\nLaureatosi in fisica all'Universit\u00e0 di Roma nel 1903, subito dopo fu assistente di Pietro Blaserna e incaricato di fisica sperimentale a Roma. Conseguito l'ordinariato in questa disciplina nel 1924, prese servizio all'Universit\u00e0 di Messina, rimanendovi fino al 1933, quando pass\u00f2 alla stessa cattedra dell'Universit\u00e0 di Firenze, del cui Istituto di Fisica assunse anche la direzione.\nSi occup\u00f2 soprattutto di indagini sul magnetismo e sull'emissione termoionica, compiendo esperienze sull'effetto Hall nel bismuto e su altri effetti magneto-meccanici (effetto Matteucci, etc.). Comp\u00ec inoltre nuove misurazioni della costante di Avogadro.\nFu membro della Societ\u00e0 italiana per il progresso delle scienze.\nFu socio corrispondente dell'Accademia nazionale dei Lincei dal 1935.\nFormatosi alla scuola di Blaserna, egli era senza dubbio un abile sperimentatore, ma rimase un po' tagliato fuori, come quasi tutti quelli della sua generazione, dagli ultimi sviluppi della fisica atomica che stava allora nascendo. Ci\u00f2 nonostante egli lasci\u00f2 sempre ampia libert\u00e0 di ricerca agli assistenti che trov\u00f2 o che, pi\u00f9 tardi, egli stesso nomin\u00f2 ad Arcetri, stimolandoli anzi sempre a seguire i propri interessi scientifici e sempre compiacendosi dei loro successi.\nDopo che questi stessi successi avevano provocato la partenza da Firenze di persone come Enrico Fermi, Franco Rasetti e Bruno Rossi e, poco dopo, durante la sua stessa direzione, di Giulio Racah e Giuseppe Occhialini, egli cerc\u00f2 sempre di rilanciare una cos\u00ec felice tradizione con i giovani che, via via, si laureavano a Firenze. Ma alle gi\u00e0 difficili condizioni, si unirono le leggi razziali antisemite e le congiunture della seconda guerra mondiale, cosicch\u00e9 egli non pot\u00e9 veder realizzate tali sue aspirazioni e progetti. Ebbe per\u00f2 la soddisfazione, nel 1949, di vedere chiamato a succedergli Simone Franchetti, che lui stesso aveva nominato assistente.\nIn collaborazione con Virgilio Polara fu autore di alcuni manuali di fisica sperimentale e di esercizi."}
{"id": "4881796", "revid": "339392", "url": "https://it.wikipedia.org/wiki?curid=4881796", "title": "FdI-CDN", "text": ""}
{"id": "4881798", "revid": "767487", "url": "https://it.wikipedia.org/wiki?curid=4881798", "title": "Il diario del vampiro - Lo squartatore", "text": "Il diario del vampiro - Lo squartatore \u00e8 il quarto libro della serie \"I diari di Stefan\", facente parte della saga de \"Il diario del vampiro\" di Lisa J. Smith, pubblicato l'8 novembre 2011 negli Stati Uniti e in italiano il 21 febbraio 2013. Il romanzo \u00e8 narrato dal punto di vista di Stefan e si configura come un antefatto delle vicende raccontate nella serie televisiva \"The Vampire Diaries\".\nTrama.\nInghilterra, 1888. Dopo aver lasciato l'America, Stefan, con il nome fittizio di Stefan Pine, lavora come custode e giardiniere presso la tenuta della famiglia Abbott, a Ivinghoe. Durante un viaggio a Londra, Stefan apprende che un serial killer, Jack lo squartatore, sta mietendo vittime tra le prostitute, e che suo fratello Damon \u00e8 arrivato in citt\u00e0. Sospettando che sia proprio lui l'assassino, Stefan rimane nella metropoli per indagare, e capisce che lo Squartatore \u00e8 un vampiro che nutre del risentimento nei suoi confronti: su un muro, infatti, trova la scritta \"Salvatore, avr\u00f2 la mia vendetta\" tracciata con il sangue. Il ragazzo conosce Violet Burns, una cameriera aspirante attrice, la cui sorella, Cora, \u00e8 scomparsa: Stefan decide di aiutarla a trovarla, sperando che non sia stata gi\u00e0 uccisa. Ritrova anche Damon, che dichiara di non essere il killer, e, credendogli, Stefan lo convince ad unire le forze per scovare lo Squartatore e scoprire cos'ha contro di loro. Intanto, questi continua a mietere altre vittime. Durante una festa a Canary Wharf, Stefan e Violet ritrovano Cora: la ragazza, per\u00f2, \u00e8 confusa e non riesce a ricordare cosa le sia successo. Al termine della serata, trascorsa insieme a Damon e ai suoi amici, i fratelli Samuel e Henry, Stefan rinviene il corpo senza vita di Violet. Ben presto, questa si risveglia in stato di transizione per diventare una vampira. Poich\u00e9 il suo ultimo ricordo riguarda Damon, Stefan si convince che il fratello abbia mentito e sia davvero lo Squartatore. Spiegata la situazione all'amica, Violet decide di non completare la trasformazione e lasciarsi morire, e i due partono per Ivinghoe per allontanarsi da Damon. Durante il viaggio, per\u00f2, vengono raggiunti da Henry, che si scopre essere un vampiro: lui e Stefan ingaggiano una breve lotta, al termine della quale Henry viene sbalzato gi\u00f9 dal treno in corsa. Una volta arrivati a casa Abbott, Stefan tiene compagnia a Violet mentre la ragazza attende la morte, quando un urlo proveniente dalla villa lo costringe ad allontanarsi dal capanno in cui si erano nascosti. In una delle stanze, il vampiro trova la famiglia, sconvolta, e apprende che uno dei loro giovani figli, Oliver, \u00e8 scomparso, e che tutti credono che sia stato lui ad averlo portato via. Stefan capisce che si tratta di un trucco di Damon volto a separarlo da Violet per potersi avvicinare a lei e trasformarla contro la sua volont\u00e0. Tornato da lei, il ragazzo la sorprende mentre finisce di bere il sangue dal corpo ormai senza vita di Oliver. I due vengono raggiunti da Samuel, anch'egli un vampiro, che rivela di essere il vero Squartatore, ma che, con i suoi poteri, ha convinto una persona ad andare dalla polizia per incastrare Damon al suo posto. L'uomo porta via Violet, abbandonando Stefan nel capanno, a cui viene dato fuoco. L'arrivo di Damon e Cora impedisce che Stefan muoia, ma sono costretti a fuggire, poich\u00e9 una squadra di ricerca sta passando al setaccio la zona in cerca di Stefan, per accusarlo formalmente del rapimento e della morte di Oliver. Il terzetto decide di tornare a Londra, per salvare Violet e vendicarsi di Samuel."}
{"id": "4881799", "revid": "124123", "url": "https://it.wikipedia.org/wiki?curid=4881799", "title": "Am\u00e9d\u00e9e Thierry", "text": "Fratello di Augustin Thierry, fu sostenitore di Napoleone III e autore di una monumentale \"Storia dei Galli\" (1828). Nel 1829 ottenne una cattedra all'universit\u00e0 di Besan\u00e7on."}
{"id": "4881800", "revid": "767487", "url": "https://it.wikipedia.org/wiki?curid=4881800", "title": "Cha Cha Cha by Puente", "text": "Cha Cha Cha by Puente \u00e8 un album di Tito Puente, pubblicato dalla Tico Records nel 1954.\nAlcuni brani di quest'album sono reperibili su CD in \"The Complete 78s, Vol. 2\" e \"The Complete 78s, Vol. 3\"."}
{"id": "4881802", "revid": "1573940", "url": "https://it.wikipedia.org/wiki?curid=4881802", "title": "Saotherium mingoz", "text": "Saotherium mingoz \u00e8 un mammifero erbivoro estinto, appartenente agli artiodattili. Visse nel Pliocene inferiore (circa 5 - 4 milioni di anni fa) e i suoi resti fossili sono stati ritrovati in Africa (Ciad).\nDescrizione.\nQuesto animale doveva essere molto simile all'attuale ippopotamo pigmeo (\"Choeropsis liberiensis\"), e le dimensioni dovevano essere leggermente maggiori rispetto a quest'ultimo; la lunghezza doveva superare di poco i due metri, mentre l'altezza probabilmente raggiungeva il metro. Il cranio di \"Saotherium \"era di forma insolita rispetto agli attuali ippopotami, anche se alcune caratteristiche (ad esempio le grandi orbite) richiamavano l'attuale ippopotamo pigmeo. Il muso era per\u00f2 eccezionalmente corto, mentre la scatola cranica era allungata e la sinfisi mandibolare (la zona della mandibola dove i due rami si uniscono) era inclinata verso il basso.\nTassonomia.\n\"Saotherium mingoz \"venne descritto per la prima volta nel 2005 da Boisserie, sulla base di fossili ritrovati nel bacino del Lago Ciad. I fossili mostrano notevoli affinit\u00e0 con l'attuale ippopotamo pigmeo, con il quale era probabilmente imparentato. "}
{"id": "4881804", "revid": "22356", "url": "https://it.wikipedia.org/wiki?curid=4881804", "title": "Saotherium", "text": ""}
{"id": "4881805", "revid": "682087", "url": "https://it.wikipedia.org/wiki?curid=4881805", "title": "Pathogen associated molecular pattern", "text": ""}
{"id": "4881811", "revid": "392684", "url": "https://it.wikipedia.org/wiki?curid=4881811", "title": "Rear Admiral Lower Half", "text": ""}
{"id": "4881812", "revid": "767487", "url": "https://it.wikipedia.org/wiki?curid=4881812", "title": "Verfolgt", "text": "Verfolgt \u00e8 un film del 2006 diretto da Angelina Maccarone.\nTrama.\nLa cinquantenne Elsa Seifert \u00e8 una donna indipendente e realizzata, con un sereno rapporto di coppia con il marito Raimar. Elsa lavora come assistente sociale ed in particolare si occupa di giovani delinquenti. Quando le viene affidato il caso di Jan, un sedicenne appena uscito di prigione che deve essere reinserito nella societ\u00e0, Elsa lo fa assumere nell'officina di Raimar ed insieme al marito decidono anche di accoglierlo in casa. Ben presto, per\u00f2, Jan non esita a manifestare ad Elsa la forte attrazione fisica che prova per lei. Elsa inizialmente tenta di dissuadere il ragazzo e di sopprimere il sentimento che anche lei prova nei suoi confronti, ma l'assidua frequentazione far\u00e0 accadere l'inevitabile..."}
{"id": "4881815", "revid": "561821", "url": "https://it.wikipedia.org/wiki?curid=4881815", "title": "Martin Heinrich Rathke", "text": "Considerato insieme a Christian Heinrich Pander e Karl Ernst von Baer uno dei fondatori dell'embriologia, fu docente all'universit\u00e0 di Dorpat dal 1829 al 1835 e all'universit\u00e0 di K\u00f6nigsberg dal 1835 in poi.\nDa lui prende nome la \"tasca di Rathke\", che negli embrioni degli Amnioti rappresenta una rudimentale adenoipofisi."}
{"id": "4881818", "revid": "1226", "url": "https://it.wikipedia.org/wiki?curid=4881818", "title": "Adam Link - Robot", "text": ""}
{"id": "4881820", "revid": "913245", "url": "https://it.wikipedia.org/wiki?curid=4881820", "title": "Emir Bekri\u0107", "text": ""}
{"id": "4881821", "revid": "827882", "url": "https://it.wikipedia.org/wiki?curid=4881821", "title": "Big European Bubble Chamber", "text": "La Big European Bubble Chamber (BEBC) fu una camera a bolle utilizzata negli esperimenti di fisica delle particelle al CERN. Si tratta di un recipiente in acciaio inossidabile di 3.7 m di diametro e 4 m in altezza, che veniva riempito con 35 m3 di idrogeno liquido, deuterio molecolare (D2) o di una miscela idrogeno/neon.\nLa pressione del liquido veniva regolata da un pistone di 2 tonnellate: dopo l'espansione, le particelle cariche lasciavano tracce di bolle nella traiettoria, poich\u00e9 il liquido raggiungeva il punto di ebollizione. La BEBC era circondata da un magnete superconduttore che produceva un campo magnetico di 3.5 T.\nIl progetto della BEBC fu proposto nel 1966, la costruzione avvenne nel 1967 da parte di un team formato da membri dell'Universit\u00e0 di Heildelberg, dall'\u00c9cole polytechnique e del CERN, l'installazione avvenne all'inizio degli anni '70. Nel 1973 entr\u00f2 in funzione presso l'acceleratore Proton Synchrotron (PS). Dal 1977 al 1984 ha operato nella linea di fascio di neutrini del Super Proton Synchrotron (SPS), dove \u00e8 stata esposta a fasci di neutrini e adroni con energie fino a 450 GeV. Durante la sua attivit\u00e0, la BEBC aveva prodotto un totale di 6,3 milioni di lastre fotografiche da parte di 22 esperimenti dedicati allo studio dei neutrini e alla fisica degli adroni. Circa 600 scienziati provenienti da una cinquantina di laboratori in tutto il mondo avevano preso parte al complesso lavoro di analisi dei 3000\u00a0km di pellicola fotografica prodotti."}
{"id": "4881824", "revid": "287204", "url": "https://it.wikipedia.org/wiki?curid=4881824", "title": "Christian Heinrich Pander", "text": "Naturalista dell'ambasciata russa di Bukhara, nel 1823 divenne membro dell'Accademia delle scienze di San Pietroburgo. \nInsieme a Martin Heinrich Rathke e Karl von Baer \u00e8 considerato uno dei padri dell'embriologia; fu inoltre un grande luminare dell'osteologia comparata.\nNel 1857 l'Accademia russa delle scienze gli assegn\u00f2 il Premio Demidoff."}
{"id": "4881826", "revid": "919662", "url": "https://it.wikipedia.org/wiki?curid=4881826", "title": "Luca Ricci (calciatore)", "text": "Carriera.\nClub.\nEsordisce in Serie B nella stagione 2007-2008, nella quale disputa una presenza con la maglia del Cesena; rimane nella squadra bianconera anche nella stagione successiva, nella quale gioca 8 partite in Lega Pro Prima Divisione. nella stagione 2009-2010 gioca in prestito nel Pavia, con cui disputa 29 partite senza mai segnare nel campionato di Lega Pro Seconda Divisione; l'anno seguente viene invece ceduto in prestito al Pergocrema, con cui gioca 33 partite e segna i suoi primi 2 gol in carriera in campionati professionistici. A fine stagione torna per fine prestito al Cesena, con cui nella stagione 2011-2012 gioca 2 partite in Serie A; nel mercato di gennaio viene ceduto in prestito allo Spezia, con cui vince il campionato di Lega Pro Prima Divisione, la Coppa Italia di Lega Pro e la Supercoppa di Lega di Prima Divisione, per un totale di 6 presenze (5 delle quali in campionato) senza gol con la maglia della squadra ligure. A fine stagione fa nuovamente ritorno al Cesena, che lo cede in prestito all'Ascoli; con i marchigiani Ricci segna il suo primo gol in carriera in Serie B in 36 presenze. In seguito alla retrocessione in Lega Pro Prima Divisione dell'Ascoli torna al Cesena, scendendo in campo nella prima giornata di campionato della Serie B 2013-2014. Prima della chiusura della sessione estiva di calciomercato passa in prestito al Varese, sempre in Serie B, dove gioca 15 partite. Nella stagione 2014-2015 veste la maglia del Catanzaro, in Lega Pro.\nIl 29 gennaio 2015 passa alla ; successivamente gioca nel Catanzaro, nell'Ancona, nel Monopoli e nella Carrarese sempre in Lega Pro.\nIl 9 luglio 2019 torna nuovamente al Cesena in Serie C, squadra nella quale \u00e8 cresciuto e con la quale ha debuttato nei tre pi\u00f9 importanti campionati professionistici.\nNazionale.\nTra il 2009 ed il 2010 ha giocato 4 partite amichevoli con la maglia della nazionale Under-20."}
{"id": "4881829", "revid": "1546219", "url": "https://it.wikipedia.org/wiki?curid=4881829", "title": "World Basketball League 1991", "text": "La stagione WBL 1991 fu la quarta della World Basketball League. Parteciparono 9 squadre divise in due gironi. Le squadre WBL incontrarono alcuni team internazionali in incontri validi per la \"regular season\".\nRispetto alla stagione precedente si aggiunsero i Dayton Wings, i Florida Jades e gli Halifax Windjammers. I Las Vegas Silver Streaks si trasferirono a Nashville, rinominandosi Nashville Stars. Gli Illinois Express scomparvero."}
{"id": "4881831", "revid": "767487", "url": "https://it.wikipedia.org/wiki?curid=4881831", "title": "Julia Cuypers", "text": "Biografia.\nNata a Molenbeek-Saint-Jean (Belgio) nel 1871 col nome di Rosalie, all'et\u00e0 di 7 anni fece il suo debutto in teatro. \nData la sua corporatura imponente, gi\u00e0 a nel 1883, anno del suo debutto, recitava in ruoli di persone pi\u00f9 adulte. Decise di trasferirsi nei Paesi Bassi, dove spos\u00f2 uno dei fratelli Van Lier, impresari teatrali, assumendone il cognome.\nDivenne particolarmente nota come interprete del dramma popolare \"Roze Kate\" e si ritir\u00f2 nel 1948. Mor\u00ec nel 1952 all'et\u00e0 di 80 anni."}
{"id": "4881832", "revid": "729019", "url": "https://it.wikipedia.org/wiki?curid=4881832", "title": "Giampietro Gonzaga di Palazzolo", "text": "Biografia.\nEra figlio di Antonio Gonzaga (?-1496), dei \"Gonzaga di Palazzolo\" e di Francesca Uberti. Venne nominato cavaliere il 24 febbraio 1481 dal duca di Ferrara Ercole I d'Este, ospite a Mantova delle nozze di Chiara Gonzaga con Gilberto di Borbone. Spos\u00f2 in prime nozze Costanza Stanga di Cremona e in seconde nozze Agostina Martinengo.\nMor\u00ec nel 1511 e fu sepolto nella chiesa di San Francesco a Mantova.\nDiscendenza.\nEbbe cinque figli:"}
{"id": "4881833", "revid": "30300", "url": "https://it.wikipedia.org/wiki?curid=4881833", "title": "Andr\u00e9 Biyogo", "text": ""}
{"id": "4881835", "revid": "93556", "url": "https://it.wikipedia.org/wiki?curid=4881835", "title": "Aleksandr Michajlovi\u010d Urusov", "text": "Biografia.\nEra il figlio del tenente colonnello, il principe Michail Vasil'evi\u010d Urusov (?-1795), figlio primogenito del tenente generale Vasilij Alekseevi\u010d Urusov, e di sua moglie, Felici\u0430ta Afanas'evna Aljab'eva (1735-1782). Era il nipote di Aleksandr Vasil'evi\u010d Urusov e cugino di Aleksandr Petrovi\u010d e Nikita Sergeevi\u010d Urusov. Ricevette un'educazione privata.\nCarriera.\nServ\u00ec, il 31 gennaio 1782, nel reggimento Preobra\u017eenskij e nel 1801 raggiunse il grado di tenente. Nel 1803 venne nominato consigliere di stato. Commission\u00f2 la costruzione della Cattedrale di Cristo Salvatore.\nSuccessivamente serv\u00ec come commissario capo, capo ciambellano e nel 1824 come senatore e consigliere segreto.\nDal 1831 fu vice presidente della sede del Cremlino di Mosca, nel 1835 ne fu presidente.\nMatrimonio.\nSpos\u00f2 Ekaterina Pavlovna Tati\u0161\u010deva (1775-1855), sorella di Dmitrij Pavlovi\u010d Tati\u0161\u010dev. Secondo i contemporanei Ekaterina era una donna istruita e conosceva le lingue straniere, soprattutto l'inglese. Ebbero undici figli:\nMorte.\nMor\u00ec il 25 dicembre 1853 a Mosca e fu sepolto nel cimitero di Vagankovskij."}
{"id": "4881836", "revid": "8660", "url": "https://it.wikipedia.org/wiki?curid=4881836", "title": "Seiichi Uchikawa", "text": "Fu scelto dai Yokohama BayStars al 1\u00ba giro nel Draft della Nippon Professional Baseball nel 2000.\nStatistiche.\nNippon Professional Baseball.\nGrassetto: Migliore Stagione della Central League o Pacific League"}
{"id": "4881838", "revid": "1573940", "url": "https://it.wikipedia.org/wiki?curid=4881838", "title": "Cyclosa angusta", "text": "Cyclosa angusta \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dall'aggettivo latino angustus, -a, -um, che significa \"stretto, angusto\", ad indicare la sottigliezza dell'addome di questa specie\nCaratteristiche.\nL'olotipo femminile rinvenuto \u00e8 di dimensioni: cefalotorace lungo 2,38mm, largo 1,65mm; opistosoma lungo 5,73mm, largo 2,37mm.\nDistribuzione.\nLa specie \u00e8 stata reperita in Giappone: ad Otomi, sull'isola di Iriomote nella prefettura di Okinawa.\nTassonomia.\nAl 2013 non sono note sottospecie e dal 2009 non sono stati esaminati nuovi esemplari."}
{"id": "4881839", "revid": "767487", "url": "https://it.wikipedia.org/wiki?curid=4881839", "title": "Playa prohibida", "text": "Playa prohibida \u00e8 un film del 1985, diretto da Enrique G\u00f3mez Vadillo.\nTrama.\nIl tredicenne Michel si trova in vacanza con la madre da poco vedova e il fratello pi\u00f9 piccolo. Un giorno un attraente ingegnere affitta il bungalow vicino al loro ed inizia a corteggiare la madre del ragazzo. Deciso a proteggere la memoria del padre e determinato ad essere l'unico uomo nella vita di sua madre, Michael si imbarca in una feroce campagna di terrore che culmina in un finale macchiato di sangue."}
{"id": "4881840", "revid": "125529835", "url": "https://it.wikipedia.org/wiki?curid=4881840", "title": "Carolina Panthers 2012", "text": "La stagione dei Carolina Panthers \u00e8 stata la 18\u00aa della franchigia nella National Football League, la seconda con Ron Rivera come capo-allenatore. Un giorno dopo la sconfitta dei Panthers contro i Dallas Cowboys, il general manager Marty Hurney fu licenziato."}
{"id": "4881842", "revid": "1573940", "url": "https://it.wikipedia.org/wiki?curid=4881842", "title": "Nycteris vinsoni", "text": "Nycteris vinsoni () \u00e8 un pipistrello della famiglia dei Nitteridi endemico del Mozambico.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 125\u00a0mm, la lunghezza dell'avambraccio di 50,6\u00a0mm, la lunghezza della coda di 55\u00a0mm, la lunghezza del piede di 13\u00a0mm e la lunghezza delle orecchie di 22\u00a0mm.\nAspetto.\nLa pelliccia \u00e8 lunga, arruffata e lanuginosa. Il colore generale del corpo \u00e8 grigiastro. \u00c8 presente una fase completamente arancione. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 non \u00e8 stato descritto. I piedi sono Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia nelle cavit\u00e0 di grossi alberi come il baobab.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto attraverso alcuni individui catturati sul fiume Save, nel Mozambico centro-meridionale.\nVive probabilmente in boschi di mopane.\nStato di conservazione.\nLa IUCN Red List, considerata la mancanza di informazioni recenti sull'areale, i requisiti ecologici, le minacce e lo stato di conservazione, classifica \"N.vinsoni\" come specie con dati insufficienti (DD)."}
{"id": "4881843", "revid": "702184", "url": "https://it.wikipedia.org/wiki?curid=4881843", "title": "Richard Hesse", "text": "Conseguito il dottorato nel 1892 all'Universit\u00e0 di Tubinga, fu professore dal 1914 all'Universit\u00e0 di Bonn e nel 1926 pass\u00f2 all'Universit\u00e0 Humboldt di Berlino.\nIl ventuno ottobre 1899 spos\u00f2 Thekla Pfleiderer (n. 1875), da cui ebbe tre figli, Gerhard (1908-1997), Thusnelde (n. 1909) e Rudolf (n. 1913), divenendo genero di Edmund Pfleiderer."}
{"id": "4881844", "revid": "110157", "url": "https://it.wikipedia.org/wiki?curid=4881844", "title": "World Basketball League 1992", "text": "La stagione WBL 1992 fu la quinta della World Basketball League. Parteciparono 10 squadre in un unico girone. Le squadre WBL incontrarono alcuni team internazionali in incontri validi per la \"regular season\".\nRispetto alla stagione precedente si aggiunsero gli Hamilton Skyhawks, i Jacksonville Stingrays e i Winnipeg Thunder. I Memphis Rockers e i Nashville Stars scomparvero.\nI Florida Jades e i Jacksonville Stingrays fallirono il 15 luglio. Seguirono gli Erie Wave e i Dayton Wings che scomparvero rispettivamente il 20 e il 31 luglio. Il 1\u00ba agosto l'intera lega dichiar\u00f2 fallimento e la stagione si interruppe. I Dayton Wings, che detenevano il miglior record, vennero dichiarati campioni."}
{"id": "4881849", "revid": "124123", "url": "https://it.wikipedia.org/wiki?curid=4881849", "title": "William Marshall (zoologo)", "text": "Docente all'universit\u00e0 di Lipsia dal 1885, fu autore di vari trattati di divulgazione scientifica su Uccelli ed Invertebrati."}
{"id": "4881853", "revid": "923674", "url": "https://it.wikipedia.org/wiki?curid=4881853", "title": "Ciccino Sineri", "text": "Biografia.\nNato in una famiglia di artisti specializzati nella rappresentazione dell'opera dei pupi, inizi\u00f2 da giovanissimo a frequentare il teatro specializzandosi nel teatro dialettale siciliano di cui interpret\u00f2 tutte le opere di Nino Martoglio e anche quelle in lingua italiana di Giovanni Verga, Luigi Pirandello e Luigi Capuana.\nPresto si trasfer\u00ec a Catania dove risiedette per il resto della sua vita.\nFu essenzialmente attore di teatro dove fu presente, per oltre un quarantennio, nella stagione del Teatro Stabile di Catania, partecip\u00f2 anche a diversi film che vennero girati in Sicilia, fra questi si ricordano \"My name is Tanino\" (2002) di Paolo Virz\u00ec e diversi episodi del Commissario Montalbano.\nHa recitato in teatro per oltre sessantaquattro anni, passando dalle opere comiche a quelle drammatiche, dalla prosa alla sceneggiata napoletana, di cui fu interprete in \"Signora perdonatemi\", \"A Zingara\", \"Scusate 'na preghiera\", \"Zi Munacella\" e diverse altre. Per gran parte della sua vita si esib\u00ec assieme alla moglie Sara Micalizzi.\nL'ultima sua partecipazione a uno degli episodi del Commissario Montalbano avvenne qualche mese prima della sua morte."}
{"id": "4881854", "revid": "253269", "url": "https://it.wikipedia.org/wiki?curid=4881854", "title": "Frances Drake", "text": "Biografia.\nNata Frances Dean, quando aveva 4 anni segu\u00ec i genitori che andarono a vivere in Canada. Frequent\u00f2 l'Havergal College di Toronto e, nel 1928, si trasfer\u00ec a Londra, dove inizi\u00f2 la carriera artistica come ballerina di nightclub e fece il suo debutto cinematografico nel 1933, comparendo in piccoli ruoli nei film \"The Jewel\" e \"Meet My Sister\".\nL'attrice rientr\u00f2 negli Stati Uniti nel 1934, quando sottoscrisse un contratto con la Paramount Pictures. La sua carriera cinematografica fu piuttosto breve e limitata al periodo degli anni trenta, quando apparve in film quali \"Bolero\" (1934), accanto a George Raft e Carole Lombard, \"Squillo di tromba\" (1934), avventura di ambientazione messicana in cui fu protagonista femminile con George Raft e Adolphe Menjou, le commedie \"La donna \u00e8 mobile\" (1934), in cui recit\u00f2 accanto a Clark Gable e Joan Crawford, e \"La signorina curiosa\" (1934), in cui imperson\u00f2 un'intraprendente centralinista telefonica, alle prese con il ricco e affascinante uomo d'affari Julian de Lussac (interpretato da Cary Grant).\nTra i suoi ruoli pi\u00f9 conosciuti, quello della sfortunata \u00c9ponine nel film \"Il sergente di ferro\", versione del romanzo di Victor Hugo \"I miserabili\" girata nel 1935 da Richard Boleslawski, e quello di Yvonne Orlac in \"Amore folle\" (1935) di Karl Freund. In questo film, uno dei classici dell'horror degli anni trenta, la Drake interpret\u00f2 il ruolo della moglie del celebre pianista Stephen Orlac (Colin Clive) che ha perduto le mani in un incidente, il quale viene sottoposto a un'audace operazione eseguita dal folle chirurgo parigino Gogol (Peter Lorre), che si \u00e8 invaghito furiosamente di Yvonne e che commette una serie di omicidi tentando di incolpare il pianista, al quale ha trapiantato le mani di un assassino appena giustiziato.\n\"Amore folle\" non fu l'unico impegno della Drake nel genere horror. L'anno successivo l'attrice venne infatti scritturata per il ruolo di protagonista nel film \"Il raggio invisibile\" (1936), in sostituzione di Gloria Stuart che era stata inizialmente presa in considerazione. Il suo personaggio \u00e8 quello di Diane Rukh, la moglie di uno scienziato (Boris Karloff) che durante una spedizione ha scoperto un minerale dalle micidiali propriet\u00e0 radioattive che lo condurranno alla follia e all'autodistruzione, dopo aver assassinato alcuni compagni di ricerca, tra cui il collega scienziato Felix Benet (Bela Lugosi). Nello stesso anno l'attrice fu inoltre protagonista femminile del giallo \"L'uomo senza volto\" (1936), ambientato sul set di un film in cui avvengono morti misteriose e violente.\nLa carriera dell'attrice entr\u00f2 nella parabola discendente alla fine degli anni trenta. In quest'ultimo periodo apparve in diverse commedie brillanti come \"La sua maniera d'amare\" (1937) e \"C'\u00e8 sotto una donna\" (1938), nel giallo-rosa \"Questo mondo \u00e8 meraviglioso\" (1939), accanto a James Stewart e Claudette Colbert, \"Questa donna \u00e8 mia\" (1940), al fianco di Spencer Tracy e Hedy Lamarr, ma tutte in ruoli sempre pi\u00f9 di carattere secondario, fino al ritiro definitivo dopo un'ultima apparizione in \"The Affairs of Martha\" (1942).\nVita privata.\nL'abbandono della Drake alle scene fu pressoch\u00e9 coincidente con il suo matrimonio, celebrato il 12 febbraio 1939, con Cecil John Arthur Howard, secondogenito del militare e politico britannico Henry Howard, XIX conte di Suffolk. \nDopo la morte di Howard nel 1985, la Drake si rispos\u00f2 nel 1992, all'et\u00e0 di 80 anni, con David Brown. Il secondo matrimonio dur\u00f2 fino alla morte dell'attrice, avvenuta il 18 gennaio 2000, all'et\u00e0 di 87 anni.\nRiconoscimenti.\nPer il suo contributo all'industria del cinema, Francis Drake ha una stella nella Hollywood Walk of Fame, al 6821 di Hollywood Boulevard."}
{"id": "4881856", "revid": "62748", "url": "https://it.wikipedia.org/wiki?curid=4881856", "title": "Francesco Sineri", "text": ""}
{"id": "4881860", "revid": "767487", "url": "https://it.wikipedia.org/wiki?curid=4881860", "title": "Yo, 'El Vaquilla'", "text": "Yo, El Vaquilla \u00e8 un film del 1985, diretto da Jose Antonio de la Loma.\nTrama.\nJuan Jos\u00e9 Moreno Cuenca, noto come \"el Vaquilla\", ha 23 anni e racconta la sua storia di criminale."}
{"id": "4881861", "revid": "287204", "url": "https://it.wikipedia.org/wiki?curid=4881861", "title": "Villaggio dello sport Nino Bellini", "text": "Il villaggio dello sport Nino Bellini \u00e8 un centro polisportivo realizzato a partire dagli settanta a Crema e ampliato nel corso del tempo.\nIl centro natatorio.\nL'idea di dotare Crema di un impianto natatorio era gi\u00e0 presente fin dagli anni cinquanta e venne spesso riproposta in occasione delle tornate elettorali senza, tuttavia, ottenerne concretezza.\nNel 1960 il quotidiano \"La Provincia\" auspicava sulle proprie pagine la realizzazione di una piscina, vista ad ogni modo pi\u00f9 come luogo di intrattenimento piuttosto che come impianto sportivo.\nVerso la seconda met\u00e0 degli anni sessanta il dibattito in ambito politico ed amministrativo si fece pi\u00f9 frequente: il problema pi\u00f9 contingente era quello del finanziamento e vennero presi contatti con il Coni per un contributo a fondo perduto. Nel 1969 durante una tavola rotonda promossa dalla locale sezione del Lions Club l'ing. Ferrera, dirigente dell'Olivetti, comunicava che la societ\u00e0 era disposta ad anticipare parte della somma per la realizzazione dell'impianto. L'Olivetti in quegli anni era una delle principali realt\u00e0 produttive di Crema e stava costruendo nei pressi della cascina Pierina un nuovo e moderno stabilimento. La proposta, tuttavia, non ebbe seguito.\nFu la giunta presieduta dal sindaco Archimede Cattaneo ad inserire il progetto nelle opere quinquennali del proprio mandato e per tutto l'anno 1971 il gi\u00e0 citato quotidiano locale \"La Provincia\" moder\u00f2 un dibattito ospitando opinioni in merito alla collocazione dell'impianto. Le varie ipotesi vertevano sull'affiancamento alla palestra Pergoletto, sull'abbattimento del velodromo e la conseguente occupazione dell'area resa libera, l'acquisizione di zone oltre il canale Vacchelli oppure nel quartiere Ombriano. Interventi di privati cittadini proponevano l'uso della \"buca\" di viale Santa Maria della Croce, oppure l'area un tempo adibita a magazzini comunali, presso il centro culturale Sant'Agostino in pieno centro storico (oggi CremArena), l'area del Centro di incremento ippico e altre ipotesi ancora. Gli interventi, inoltre, non erano sempre concordi sulla natura della nuova struttura: vi era chi auspicava un centro ricreativo con parco (e di uso, quindi, estivo), chi avrebbe voluto un centro natatorio per l'utilizzo sportivo in ogni stagione dell'anno..\nL'orientamento dell'Amministrazione comunale fu quello di un centro sportivo, subordinato ad un finanziamento del Coni. Verso la fine dell'anno fu vincolata un'area prossima a via Indipendenza, un'arteria costruita nel decennio precedente quale circonvallazione ovest della citt\u00e0 ma ben presto urbanizzata. La decisione trov\u00f2 fortemente contrari i proprietari di quei terreni che non ritenevano la struttura \"di tipo pubblico\" e consideravano incongrui i risarcimenti. Vennero comunque avviate le pratiche di esproprio e redatto un primo progetto che prevedeva due piscine coperte ed una scoperta. Fu contattato, infine, il Coni per ottenere un credito sportivo con mutuo agevolato.\nDurante la seduta dal Consiglio comunale del 25 giugno 1974 fu approvato il progetto dell'architetto Pino Zoppini, che prevedeva due vasche coperte e due scoperte, nonch\u00e9 il preventivo di 665 milioni di lire.\nGli avvisi per la gara d'asta furono emessi nel gennaio 1976 da parte della nuova amministrazione comunale guidata da Maurizio Noci. La Regione Lombardia concedette un contributo per il pagamento degli interessi sul mutuo contratto con un istituto bancario.\nSempre nel corso del 1976 la Regione approvava formalmente l'autorizzazione a prendere possesso dell'area (peraltro gi\u00e0 espropriata) per la realizzazione del centro natatorio. I lavori furono appaltati nell'estate ad una ditta di Milano ma subirono una battuta d'arresto a seguito delle divergenze di opinione tra il progettista a la ditta aggiudicataria in merito alle modalit\u00e0 di palificazione. Nel 1977 i lavori subirono un ulteriore stop per mancanza di risorse e la Giunta comunale approv\u00f2 un prefinanziamento di 200 milioni in aggiunta a quelli preventivati. Un ulteriore mutuo fu contratto, non senza polemiche, durante il 1978 portando il costo di realizzazione dell'opera a 1 miliardo e 100 milioni.\nI lavori vennero portati avanti solo per la realizzazione delle vasche coperte e si conclusero nell'agosto 1979: la struttura fu inaugurata ufficialmente il 1\u00ba novembre alla presenza delle autorit\u00e0, cui seguirono esibizioni sportive.\nNella prima met\u00e0 degli anni ottanta proseguirono i lavori dal costo di circa due miliardi, per la realizzazione delle vasche scoperte le quali furono aperte al pubblico nell'estate 1985.\nLa gestione fu affidata all'Associazione istruttori nuoto, cui subentr\u00f2 nel 2002 la societ\u00e0 a partecipazione pubblica ACS (Azienda Cremasca Servizi), divenuta nel 2003 SCS (Societ\u00e0 Cremasca Servizi, oggi Linea Gestioni) nata dopo la fusione con il Consorzio Cremasco. Il nuovo Consiglio di amministrazione deliber\u00f2 un potenziamento dell'intero centro sportivo, tra cui l'ampliamento della struttura natatoria, inclusi lavori di abbattimento delle barriere architettoniche e l'installazione di un impianto fotovoltaico, grazie a fondi regionali, comunali e della stessa azienda; i lavori dal costo di circa un milione di euro furono conclusi nel 2007.\nUlteriori lavori furono intrapresi tra 2010 e 2011 sulle vasche esterne alle quali fu aggiunta una \"laguna\" ad onde.\nStrutture.\nQueste le caratteristiche dell'infrastruttura.\nAl coperto:\nAllo scoperto:\nIl bocciodromo.\nNel 1976 venne proposta l'idea che sull'area prossima alla costruenda piscina potesse essere realizzato un bocciodromo coperto, atteso da alcuni anni dai praticanti di questa disciplina sportiva. L'orientamento era quello di una gestione privata in convenzione.\nNel 1979 era prevalente la realizzazione di una struttura nel quartiere Castelnuovo e ci\u00f2 fu fonte di contrasti all'interno della coalizione di sinistra presieduta da Maurizio Noci.\nIl progetto di tre campi da bocce infossati fu redatto dall'ufficio tecnico comunale e fu approvato, infine, nel 1981, preventivando una spesa di 690 milioni di lire. Il mutuo assunto con l'Istituto per il Credito sportivo nel 1982 permise l'avvio dei lavori.\nI lavori subirono numerosi rinvii, ritardi nella concessione dei permessi di agibilit\u00e0 e dei collaudi amministrativi e vennero conclusi nel 1990\nCampionati europei femminili 2013.\nDal 19 al 21 settembre 2013 il bocciodromo di Crema ospit\u00f2 i campionati europei femminili di bocce con la partecipazione di venti rappresentative nazionali e sessioni di gare per l'assegnazione di tre titoli. L'Italia vinse due medaglie d'oro nella specialit\u00e0 \"seniores individuale\" (vittoria di Germana Cantarini) e nel \"torneo a squadre\" (Agnese Aguzzi, Germana Cantarini, Linda Cristofori ed Elisa Luccarini). Nella gara \"individuale under 23\" vinse la svizzera Laura Riso che batt\u00e9 in finale l'italiana Maria Losorbo.\nLo \"sport village\".\nNegli anni 2000 a fianco della piscina e del bocciodromo furono costruite o potenziate altre strutture sportive formando un cosiddetto \"sport village\" composto da campi da tennis, beach volley, calcio a 5 e una parete per arrampicata libera.\nStrutture.\nCaratteristiche delle infrastrutture:\nL'intitolazione a Nino Bellini.\nIn occasione dell'inaugurazione delle nuove vasche della piscina l'intero complesso sportivo fu denominato \"Villaggio dello sport Nino Bellini\", in memoria del socio fondatore della CSI e del Panathlon Crema; Bellini fu anche dirigente locale del Coni."}
{"id": "4881862", "revid": "1573940", "url": "https://it.wikipedia.org/wiki?curid=4881862", "title": "Nycteris woodi", "text": "Nycteris woodi () \u00e8 un pipistrello della famiglia dei Nitteridi diffuso in Africa meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 86 e 103\u00a0mm, la lunghezza dell'avambraccio tra 35 e 42\u00a0mm, la lunghezza della coda tra 40 e 55\u00a0mm, la lunghezza del piede tra 8 e 10\u00a0mm, la lunghezza delle orecchie tra 28 e 35\u00a0mm e un peso fino a 9\u00a0g.\nAspetto.\nLa pelliccia \u00e8 lunga, arruffata e lanuginosa. Il dorso presenta due fasi di colore: una grigia o grigio-argentata, mentre l'altra marrone o bruno-rossastra, talvolta pi\u00f9 chiara sulla nuca e sulle spalle e con delle macchie scure sui lati del muso ed alla base delle orecchie, mentre le parti ventrali sono sempre completamente bianche. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono grigie, molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 piccolo, a forma di mezzaluna, stretto, con l'estremit\u00e0 appiattita e con un piccolo lobo alla base del margine posteriore. Le membrane alari sono semi-trasparenti e grigie negli individui grigi e bruno-rossastre chiare in quelli brunastri. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio. Il cariotipo \u00e8 2n=42 FNa=78.\nEcolocazione.\nEmette ultrasuoni sotto forma di impulsi a bassa intensit\u00e0 e frequenza modulata iniziale di 55\u00a0kHz e finale di 35\u00a0kHz, con massima energia a 43&amp;bsp;kHz.\nBiologia.\nComportamento.\nSi rifugia in gruppi fino a 50 individui nelle cavit\u00e0 di grandi alberi, grotte, fessure rocciose, miniere abbandonate e costruzioni. Utilizza differenti siti notturni. Il volo \u00e8 lento e manovrato.\nAlimentazione.\nSi nutre di lepidotteri, coleotteri, isotteri, ortotteri, mosche e ragni catturati sulla vegetazione.\nRiproduzione.\nFemmine gravide sono state catturate a met\u00e0 agosto, altre che avevano terminato l'allattamento sono state osservate nei primi di gennaio. Danno alla luce un piccolo alla volta l'anno.\nDistribuzione e habitat.\nQuesta specie \u00e8 diffusa nel Malawi, Zambia, Mozambico, Zimbabwe e Sudafrica settentrionale.\nVive nelle savane alberate, inclusi boschi di miombo e mopane fino a 1.100 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"N.woodi\" come specie a rischio minimo (LC)."}
{"id": "4881863", "revid": "767487", "url": "https://it.wikipedia.org/wiki?curid=4881863", "title": "Le ma\u00eetre de chapelle", "text": "Le ma\u00eetre de chapelle, ou Le souper impr\u00e9vu (\"Il maestro di cappella, ossia La cena inattesa\") \u00e8 un'opera in due atti di Ferdinando Pa\u00ebr. Il libretto francese, di Sophie Gay, \u00e8 tratto da \"Le souper impr\u00e9vu, ou Le chanoine de Milan\" di Alexandre Duval (1796).\nLa prima rappresentazione ebbe luogo al Th\u00e9\u00e2tre Feydeau dell'Op\u00e9ra-Comique di Parigi il 29 marzo 1821 con il famoso baritono Jean-Blaise Martin nella parte di Barnab\u00e9. Fino al 1900 il lavoro ebbe pi\u00f9 di 430 rappresentazioni all'Op\u00e9ra-Comique, che divennero 494 entro il 1933. Venne rappresentato alla Royal Opera House di Londra il 13 giugno 1845, al Th\u00e9\u00e2tre d'Orl\u00e9ans di New Orleans il 21 novembre 1848, a Sydney nel 1857, al Grand Th\u00e9\u00e2tre de Monte Carlo nel 1879, al Teatro Regio di Torino come \"Il maestro di cappella\" nella traduzione di Angelo Zanardini e Pietro Floridia diretta da Arturo Toscanini con Antonio Pini-Corsi nel 1896 ed al Teatro San Carlo di Napoli con Antonio Pini-Corsi nel 1897.\nNel 1909 ebbe la prima a Manhattan per il Metropolitan Opera di New York in italiano con Antonio Pini-Corsi, Alma Gluck ed Angelo Bad\u00e0 arrivando ad otto recite per il Metropolitan fino al 1910 e nel 1911 al Teatro Sangiorgi di Catania.\n\"Le ma\u00eetre de chapelle\" divenne il lavoro pi\u00f9 popolare di Pa\u00ebr, anche se normalmente allestito in una versione abbreviata con il solo primo atto.\nTrama.\nL'azione si svolge nel 1797, nei pressi di Milano. Il maestro di cappella Barnab\u00e9 ha composto un'opera intitolata \"Cl\u00e9op\u00e2tre\" che spera di far rappresentare in citt\u00e0. Organizza una cena nella sua abitazione, con cui vorrebbe festeggiare il fidanzamento tra la sua allieva Coel\u00e9nie e suo nipote Benetto, e durante i preparativi prova alcune parti del lavoro con la cuoca Gertrude. La festa viene rovinata dall'irruzione di due ussari: Barnab\u00e9 vorrebbe farli arrestare, ma i due invasori minacciano di dare alle fiamme \"Cl\u00e9op\u00e2tre\", e Barnab\u00e9 non pu\u00f2 che assistere all'unione tra Coel\u00e9nie e l'ussaro Firmin (di cui la ragazza era segretamente innamorata) e tra la cuoca e l'altro ussaro Sans-Quartier.\nLa versione ridotta dell'opera conserva solo i tre numeri del primo atto e vengono eliminati i personaggi di Coel\u00e9nie, Firmin e Sans-Quartier. In questo caso l'opera si limita a rappresentare le speranze di Barnab\u00e9 per la riuscita della \"Cl\u00e9op\u00e2tre\", i suoi timori che gli ussari invasori gli possano rubare lo spartito e il tentativo di duettare con Gertrude per provare una parte dell'opera."}
{"id": "4881875", "revid": "198277", "url": "https://it.wikipedia.org/wiki?curid=4881875", "title": "Associazione Calcio Perugia 1983-1984", "text": "Questa voce raccoglie le informazioni riguardanti lAssociazione Calcio Perugia nelle competizioni ufficiali della stagione 1983-1984.\nMaglie e sponsor.\nIl fornitore tecnico per la stagione 1983-1984 \u00e8 stato Ennerre, mentre lo sponsor ufficiale \u00e8 stato Icap."}
{"id": "4881876", "revid": "1494169", "url": "https://it.wikipedia.org/wiki?curid=4881876", "title": "SMS Gneisenau", "text": "Due unit\u00e0 della Kaiserliche Marine tedesca hanno portato il nome di \"Gneisenau\" (in onore di August Neidhardt von Gneisenau):"}
{"id": "4881877", "revid": "1573940", "url": "https://it.wikipedia.org/wiki?curid=4881877", "title": "Cyclosa bifida", "text": "Cyclosa bifida () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata reperita in diverse localit\u00e0 della regione compresa fra l'India e le Filippine; rinvenuti esemplari anche in Nuova Guinea\nTassonomia.\nAl 2013 non sono note sottospecie e dal 2013 non sono stati esaminati nuovi esemplari."}
{"id": "4881879", "revid": "1573940", "url": "https://it.wikipedia.org/wiki?curid=4881879", "title": "Nycteris parisii", "text": "Nycteris parisii () \u00e8 un pipistrello della famiglia dei Nitteridi diffuso nell'Africa occidentale e orientale.\nDescrizione.\nDimensioni.\nPipistrello di piccole dimensioni, con la lunghezza totale tra 90 e 97\u00a0mm, la lunghezza dell'avambraccio tra 38 e 41\u00a0mm, la lunghezza della coda tra 44 e 50\u00a0mm, la lunghezza del piede di 9\u00a0mm, la lunghezza delle orecchie tra 20 e 23\u00a0mm e un peso fino a 7,2\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono grigio-brunastre, mentre le parti ventrali sono leggermente pi\u00f9 chiare. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto, con il bordo anteriore dritto, quello posteriore convesso e con un lobo alla base. Le membrane alari sono brunastre. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Camerun nord-occidentale, Etiopia e Somalia meridionali.\nVive nelle foreste ripariali, boschi e savane degradate in prossimit\u00e0 di paludi.\nStato di conservazione.\nLa IUCN Red List, considerata la mancanza di informazioni recenti sull'areale, i requisiti ecologici, le minacce e lo stato di conservazione, classifica \"N.parisii\" come specie con dati insufficienti (DD)."}
{"id": "4881886", "revid": "779347", "url": "https://it.wikipedia.org/wiki?curid=4881886", "title": "Associazioni Cristiane dei Lavoratori Italiani", "text": ""}
{"id": "4881897", "revid": "305330", "url": "https://it.wikipedia.org/wiki?curid=4881897", "title": "Werner Kaegi", "text": "Studioso di storia delle idee, tradusse in lingua tedesca i testi dello storico olandese Johan Huizinga, e scrisse una voluminosa opera su Jacob Burckhardt, al cui studio si era in precedenza dedicato Emil D\u00fcrr (\u2020 1934), del quale Kaegi era stato allievo, e di cui spos\u00f2 nel 1936 la vedova Adrienne von Speyr."}
{"id": "4881900", "revid": "1086846", "url": "https://it.wikipedia.org/wiki?curid=4881900", "title": "Unione Sportiva Internazionale Napoli 1920-1921", "text": "Questa voce raccoglie le informazioni riguardanti l'Internazionale Napoli nelle competizioni ufficiali della stagione 1920-1921.\nStagione.\nLa squadra vince la prima contro la Bagnolese 3-1. La seconda giornata venne giocata dopo la terza e vinse pure quella. Vince il girone B campano qualificandosi a quello finale. L\u00ec l'Internazionale Napoli totalizz\u00f2 un solo punto da un pareggio contro il Naples. Arriv\u00f2 ultima in classifica, salvo poi avanzare terza per il declassamento di classifica della Puteolana.\nOrganigramma societario.\nArea direttiva\nArea tecnica\nStatistiche.\n\"Statistiche aggiornate al 9 aprile 1921.\""}
{"id": "4881901", "revid": "729019", "url": "https://it.wikipedia.org/wiki?curid=4881901", "title": "Luigi I Gonzaga di Palazzolo", "text": "Biografia.\nEra figlio di Giampietro Gonzaga, dei \"Gonzaga di Palazzolo\".\nFu uomo d'armi al servizio di Massimiliano Sforza, venendo da questo nominato senatore nel 1513. Fu in seguito alla corte dei Gonzaga di Mantova, divenendo consigliere del marchese Francesco II Gonzaga. Nel 1530 fu diretto testimone dell'incoronazione di Carlo V Imperatore del Sacro Romano Impero nella Basilica di San Petronio a Bologna. Si ritir\u00f2 a Borgoforte, dove coltiv\u00f2 la sua passione letteraria. Qui mor\u00ec nel 1549.\nDiscendenza.\nLuigi spos\u00f2 nel 1502 in prime nozze Agnese Stanga Torelli, dalla quale ebbe quattro figli:\nSpos\u00f2 in seconde nozze nel 1527 Elisabetta Lampugnani di Milano dalla quale ebbe due figli:\nEbbe anche un figlio naturale, Corrado."}
{"id": "4881906", "revid": "6923", "url": "https://it.wikipedia.org/wiki?curid=4881906", "title": "Officine meccaniche Grondona", "text": "Le Officine meccaniche Grondona, note anche con la ragione sociale di Grondona, Miani e Zambelli e pi\u00f9 tardi Grondona, Comi &amp; C., furono un'azienda metalmeccanica italiana fondata nel 1847 a Milano.\nSettori di attivit\u00e0.\nLe Officine Grondona si specializzarono nella costruzione di materiale rimorchiato per tranvie e ferrovie secondarie e di casse per elettromotrici tranviarie, tutte destinate al mercato italiano.\nFra le elettromotrici si annoverano diversi tram tipo Edison di Milano (1893-1912), le vetture 214-228 (1894-1905), alcune vetture della serie 231-435 del 1898 per la rete tranviaria di Torino, i tram delle serie 1-75 e 171-20 (1897-1900) della rete tranviaria di Genova, alcuni gruppi per la rete tranviaria di Livorno, le elettromotrici prodotte a partire dal 1870 per la TFE (tranvia Roma-Tivoli),\nIl materiale trainato di costruzione Grondona risult\u00f2 anch'esso molto diffuso, con vetture rimorchiate della Soci\u00e9t\u00e9 Anonyme des Tramways Provinciaux di Napoli, sessanta carrozze per la Compagnia Generale dei Tramways Piemontesi e ventiquattro per la tranvia Milano-Magenta/Castano Primo, undici tram a cavalli per la rete di Modena, decine di carrozze per le tranvie Vercelli-Biella, Vercelli-Aranco e Vercelli-Trino, altre per la Tranvia del Chianti e per la Tranvia Asti-Canale, le carrozze della dotazione originaria della Societ\u00e0 Nazionale di Tramways e Ferrovie, che eserciva le tranvie Parma-Traversetolo/Montecchio, Parma-San Secondo-Busseto, Fornace Bizzi-Medesano, Parma-Langhirano, Soragna-Borgo San Donnino e quelle per la tranvia a cavalli Cuneo-Borgo San Dalmazzo-Demonte.\nStoria.\nLa ditta fu fondata da Felice Grondona nel 1847 a Milano, gi\u00e0 attivo presso l'attivit\u00e0 del padre che costruiva semplici carrozze. Si costruivano infatti in quegli anni le prime ferrovie e il Grondona colse l'occasione per ampliare l'attivit\u00e0 di famiglia. Lo stesso anno della fondazione arrivarono le prime commesse, consistenti in 26 vagoni per la ferrovia Milano-Monza, oltre a vari carri merce.\nPochi anni dopo \u00e8 necessario una riorganizzazione e un ampliamento del vecchio stabilimento di famiglia per cui venne costruito un nuovo stabilimento in via Melchiorre Gioia, vicino peraltro alla stazione di Porta Nuova. Poco dopo l'apertura del nuovo stabilimento la fabbrica contava 160 operai, e il giornale l'\"Eco della Borsa\" ne lodava il lavoro e descriveva cos\u00ec la fabbrica:\nDal 1851 le commesse pubbliche, che privilegiarono fornitori austriaci, diminuirono e per superare le difficolt\u00e0 finanziarie l'azienda dovette ricorrere a varie donazione da parte della ricca famiglia. Nel 1856 con la concessione delle ferrovia lombarde ai Rothschild le commesse ripresero e permisero una crescita pi\u00f9 o meno costante fino all'Unit\u00e0 d'Italia, forte anche di forniture di carri ambulanza e cucine da campo all'esercito piemontese. L'avvento del Regno d'Italia non si tradusse tuttavia in ordinazioni maggiori e in misura pi\u00f9 costante. Alla fine degli anni '70 Grondona si lamentava pubblicamente delle condizioni svantaggiose a cui la sua azienda veniva sottoposta dal governo, rispetto a quelle estere per i pesanti dazi sul materiale di importazione, e rispetto a quelle nazionali, come le Officine di Pietrarsa \"sussidiate dall'Erario\": nonostante le condizioni sfavorevoli l'azienda continu\u00f2 a crescere arrivando nel 1881 a 300 operai con un fatturato di 1400000 lire.\nDopo quelli che possono essere definiti gli anni pi\u00f9 proficui della societ\u00e0, da un lato la continua mancanza di ordinazioni stabili da parte del governo, dall'altro la mancata decisione di dedicarsi con un maggiore sforzo anche alla costruzione di motrici condannarono la societ\u00e0 prima ad un continuo andamento altalenante, che si traducevano in oscillazioni della forza lavoro da poche decine a varie centinaia di operai, fino ad arrivare ad una lenta crisi per cui la societ\u00e0 fu rilevata nel 1899 dalla Miani e Silvestri di Miani, un tempo socio di Felice Grondona. Dall'unione delle due aziende ebbe poi origine la societ\u00e0 Officine Meccaniche la cui sigla, \"OM\" caratterizz\u00f2 il panorama dei veicoli stradali pesanti in Italia per tutto il ventesimo secolo."}
{"id": "4881910", "revid": "339392", "url": "https://it.wikipedia.org/wiki?curid=4881910", "title": "Cantone di Turgovia", "text": ""}
{"id": "4881911", "revid": "158913", "url": "https://it.wikipedia.org/wiki?curid=4881911", "title": "Werner K\u00e4gi", "text": ""}
{"id": "4881912", "revid": "339392", "url": "https://it.wikipedia.org/wiki?curid=4881912", "title": "Cantone del Vallese", "text": ""}
{"id": "4881916", "revid": "297031", "url": "https://it.wikipedia.org/wiki?curid=4881916", "title": "Cantone di Appenzell", "text": ""}
{"id": "4881926", "revid": "1543377", "url": "https://it.wikipedia.org/wiki?curid=4881926", "title": "1969 (album The Niro)", "text": "1969 \u00e8 il quarto album del cantautore polistrumentista italiano Davide Combusti, in arte The Niro. Pubblicato il 18 febbraio 2014 dalla Universal Music Italia su iTunes e poi distribuito su CD il 20 febbraio, \u00e8 il primo album con testi scritti in italiano.\nContiene undici brani inediti, tra i quali la title song \"1969\", presentata in concorso al Festival di Sanremo 2014 tra le nuove proposte."}
{"id": "4881930", "revid": "599013", "url": "https://it.wikipedia.org/wiki?curid=4881930", "title": "Joe Klecko", "text": "Carriera professionistica.\nNew York Jets.\nKlecko fu scelto dai New York Jets nel corso del sesto giro (144\u00ba assoluto) del Draft NFL 1977. Malgrado otto sack nella sua stagione da rookie, la squadra termin\u00f2 solamente con un record di 3-11. Tuttavia, quando lui ed Abdul Salaam furono raggiunti da Mark Gastineau e Marty Lyons nella linea difensiva dei Jets, questa divenne una delle migliori della lega e fu chiamata \"New York Sack Exchange\". I quattro misero a segno 66 sack nel 1981, con Klecko che guid\u00f2 la NFL con 20,5, portando la squadra per la prima volta ai playoff dal 1969. Klecko fu inserito per la prima volta nella formazione ideale della stagione All-Pro. Nel novembre 1981, Klecko, Gastineau, Salaam e Lyons furono invitati a fare suonare la campagna cerimoniale che dava inizi\u00f2 alle contrattazioni al New York Stock Exchange, che era servito da ispirazione al loro soprannome.\nKlecko disput\u00f2 una sola gara nella stagione regolare del 1982, a causa della rottura di un tendine del ginocchio nella seconda partita contro i New England Patriots. Torn\u00f2 in campo nella gara di playoff di quell'anno vinta 17-14 sugli Oakland Raiders.\nKlecko fu spostato dal ruolo di defensive end a quello di defensive tackle nel 1983, venendo convocato per il Pro Bowl nel nuovo ruolo nel 1983 e 1984. Nel 1985 cambi\u00f2 nuovamente posizione, venendo impiegato come nose tackle. Guid\u00f2 i Jets con 96 tackle e forz\u00f2 cinque fumble, classificandosi secondo nella squadra con 7,5 sack. Fu ancora premiato come All-Pro e convocato per il Pro Bowl, uno degli unici due giocatori della storia, assieme a Frank Gifford, ad essere stato convocato per il Pro Bowl in tre differenti ruoli.\nIndianapolis Colts.\nDopo una stagione 1987 terminata con un record di 6-9, i Jets svincolarono Klecko. Disput\u00f2 una sola partita con gli Indianapolis Colts nel 1988 prima di ritirarsi per i cronici problemi alle ginocchia."}
{"id": "4881932", "revid": "64502948", "url": "https://it.wikipedia.org/wiki?curid=4881932", "title": "La guerra africana", "text": ""}
{"id": "4881934", "revid": "64502961", "url": "https://it.wikipedia.org/wiki?curid=4881934", "title": "La guerra alessandrina", "text": ""}
{"id": "4881935", "revid": "767487", "url": "https://it.wikipedia.org/wiki?curid=4881935", "title": "Dawn Evans", "text": ""}
{"id": "4881937", "revid": "392684", "url": "https://it.wikipedia.org/wiki?curid=4881937", "title": "Franck J. Malina Astronautics Medal", "text": ""}
{"id": "4881946", "revid": "339392", "url": "https://it.wikipedia.org/wiki?curid=4881946", "title": "Cantone di Argovia", "text": ""}
{"id": "4881947", "revid": "729019", "url": "https://it.wikipedia.org/wiki?curid=4881947", "title": "Fronte Islamico", "text": "Il Fronte Islamico () \u00e8 una coalizione di 7 gruppi armati ribelli operanti nella guerra civile siriana in opposizione alle forze armate siriane.\nL'unione delle forze permette al Fronte Islamico di essere, secondo alcune fonti, la milizia di opposizione pi\u00f9 numerosa in Siria, con 60.000 uomini. Tutti i gruppi costitutivi hanno un'ideologia salafita e jihadista e non riconoscono la Coalizione Nazionale Siriana come interlocutore politico.\nObiettivo del Fronte Islamico \u00e8 l'instaurazione di un emirato islamico in Siria. \u00c8 pesantemente finanziato dall'Arabia Saudita, che controlla in parte anche le decisioni strategiche sul campo.\nStoria.\nIl Fronte Islamico nasce il 22 novembre 2013 con l'annuncio della fusione di 7 gruppi ribelli siriani accomunati dall'ideologia islamista. L'annuncio viene comunicato attraverso una conferenza stampa in cui viene presentato il simbolo e l'organigramma della nuova organizzazione. Le formazioni costituenti sono:\nI gruppi costitutivi del Fronte provengono da due precedenti coalizioni: il \"Fronte Islamico Siriano\" e il \"Fronte Islamico Siriano di Liberazione\". Scopo della nuova coalizione \u00e8 superare le divisioni interne tra i gruppi e unirli sotto un unico vessillo. Sebbene non tutte le milizie confluiscano nel Fronte Islamico, le due precedenti formazioni annunciano il loro scioglimento il 25 novembre 2013.\nFin dalle prime attivit\u00e0 sul campo, il Fronte Islamico si \u00e8 alleato e coordinato con tutte le altre formazioni ribelle siriane, incluso l'Esercito Siriano Libero. Tuttavia le differenze ideologiche e organizzative con l'ESL hanno portato ad alcuni episodi di forte tensione, come nella giornata del 6 dicembre 2013, quando il Fronte Islamico attacca le postazioni dell'ESL nel governatorato di Idlib catturando i depositi di armi e il valico di frontiera con la Turchia di Bab al-Hawa. Tale evento ha forti ripercussioni su tutta la ribellione armata siriana in quanto Stati Uniti e Gran Bretagna interrompono il flusso di aiuti in tutto il nord del paese.\nIl Fronte Islamico e l'Esercito Siriano Libero raggiungono un accordo di pace a fine dicembre 2013, e da allora organizzano operazioni militari congiunte.\nUn alto esponente del Fronte Islamico, \u1e24usayn Sulaym\u0101n, gi\u00e0 appartenente ad A\u1e25r\u0101r al-Sh\u0101m, viene catturato, torturato e ucciso il 31 dicembre 2013 da miliziani appartenenti allo Stato Islamico dell'Iraq e Levante.\nQuesto evento provoca una profonda frattura nel fronte ribelle e l'apertura delle ostilit\u00e0 tra i due gruppi jihadisti.\nObiettivi.\nA fine novembre del 2013, il Fronte Islamico pubblica via Internet un documento contenente l'ideologia del gruppo e gli obiettivi politico-religiosi da raggiungere al termine della guerra. Il Fronte Islamico non riconosce i concetti di laicit\u00e0 e democrazia e si prefigge come scopo ultimo l'instaurazione di un emirato islamico in Siria, governato secondo le leggi della \"Shar\u012b\u02bfa\". Il Fronte riconosce tuttavia i diritti delle minoranze etniche e religiose siriane, ed \u00e8 disposto ad accogliere combattenti stranieri tra le sue fila.\nTuttavia elementi di alcune milizie costitutive del Fronte hanno partecipato alla strage di popolazione alawita nelle campagne di Lattakia nell'agosto 2013.\nDal punto di vista politico il Fronte Islamico non riconosce la Coalizione Nazionale Siriana e condanna ogni tentativo di soluzione non militare della crisi.\nRelazioni con al-Q\u0101\u02bfida.\nSebbene la branca ufficiale di al-Q\u0101ida in Siria sia il Fronte al-Nusra, sono emerse prove di una forte correlazione tra il Fronte Islamico e l'organizzazione terroristica transnazionale. L'Emiro Ab\u016b Kh\u0101led al-S\u016br\u012b, cofondatore di A\u1e25r\u0101r al-Sh\u0101m, viene considerato il rappresentante personale in Siria di Ayman al-Zawahiri. Al-S\u016br\u012b viene ucciso il 23 febbraio 2014 a seguito di un attentato suicida perpetrato da miliziani dello Stato Islamico dell'Iraq e Levante, nel contesto del conflitto tra opposte milizie ribelli.\nInoltre \u00e8 emerso che nel settembre 2013 A\u1e25r\u0101r al-Sh\u0101m ha eseguito uno scambio di prigionieri con l'esercito regolare siriano. In cambio di 5 ufficiali dell'esercito sono stati rilasciati 5 miliziani, tra cui Mohammed Haydar Zammar, membro di al-Q\u0101\u02bfida, secondo la CIA l'organizzatore e il reclutatore della cosiddetta \"cellula di Amburgo\" che ha condotto gli attentati dell'11 settembre 2001 a New York e Washington."}
{"id": "4881950", "revid": "1543377", "url": "https://it.wikipedia.org/wiki?curid=4881950", "title": "RCD Cup", "text": "La RCD Cup (ECO Cup nell'ultima edizione) \u00e8 stata una competizione calcistica amichevole riservata alle squadre nazionali eurasiatiche.\nStoria.\nLa manifestazione fu creata nel 1965 per celebrare il patto di cooperazione regionale (RCD - \"Regional Cooperation for Development\") siglato nel 1964 tra Iran, Pakistan e Turchia. Dopo cinque edizioni svoltesi con cadenza quasi regolare la manifestazione venne cancellata. \nNel 1993 fu istituito un nuovo torneo, diretto successore del precedente, al quale vennero invitati i membri dell'Organizzazione di cooperazione economica (ECO - \"Economic Cooperation Organization\") istituita nel 1985 e ampliatasi nel 1992. La nuova organizzazione intergovernativa era composta da dieci membri ma solo sette di essi aderirono alla manifestazione sportiva: Afghanistan, Turchia e Uzbekistan non inviarono le rispettive rappresentative calcistiche. \nNell'edizione 1974 l'Iran fu rappresentato non dalla propria squadra nazionale ma da una di club, il Malavan; nell'edizione 1993 il Kazakistan fu rappresentato dalla propria nazionale Under-21.\nFormula.\nLe prime cinque edizioni videro la partecipazione di sole tre squadre che si affrontavano in un girone all'italiana con sole gare di andata. Il sistema di punteggio prevedeva due punti per la vittoria, uno per il pareggio e zero per la sconfitta. Al termine degli incontri la squadra che aveva totalizzato pi\u00f9 punti veniva dichiarata campione del torneo, in caso di arrivo a pari punti faceva fede la differenza reti per proclamare il vincitore.\nL'edizione 1993 si svolse sempre con la formula del girone all'italiana con sole gare di andata ma le sette partecipanti furono divise in due gironi, le prime due classificate di ciascun raggruppamento si qualificarono alle semifinali e poi alla finale disputate in gara unica."}
{"id": "4881951", "revid": "327094", "url": "https://it.wikipedia.org/wiki?curid=4881951", "title": "ECO Cup", "text": ""}
{"id": "4881953", "revid": "265338", "url": "https://it.wikipedia.org/wiki?curid=4881953", "title": "Cantone di Unterwalden", "text": ""}
{"id": "4881954", "revid": "1543377", "url": "https://it.wikipedia.org/wiki?curid=4881954", "title": "Volvo Concept Estate", "text": "La Volvo Concept Estate \u00e8 una concept car prodotta dalla casa automobilistica svedese Volvo presentata in anteprima al Salone dell'automobile di Ginevra nel marzo del 2014.\nIl contesto.\nLa \"Concept Estate\" \u00e8 il terzo prototipo dopo la Volvo Concept Coupe presentata nel settembre del 2013 al salone dell'automobile di Francoforte e la Volvo XC Coup\u00e9 in mostra al Salone dell'automobile di Detroit nel gennaio del 2014.\nDotata di carrozzeria di tipo shooting brake e della nuova piattaforma denominata \"Scalable Product Architecture\" (SPA) la \"Concept Estate\" prefigura il futuro modello denominato V90."}
{"id": "4881955", "revid": "1924342", "url": "https://it.wikipedia.org/wiki?curid=4881955", "title": "Formidable", "text": "Formidable \u00e8 un brano musicale del cantautore belga Stromae. Il medesimo \u00e8 stato reso disponibile in download digitale dal 27 maggio 2013 in Belgio ed estratto come secondo singolo dall'album in studio \"Racine carr\u00e9e\".\nSuccesso commerciale.\n\"Formidable\" ha ottenuto un grande successo di vendite in Francia. Il brano ha raggiunto la prima posizione della classifica nazionale con 10.500 download digitali venduti. \u00c8 diventato il terzo singolo di Stromae ad aver raggiunto il primo posto (dopo \"Alors on danse\" e \"Papaoutai\") ed \u00e8 stato il quinto singolo pi\u00f9 venduto nel 2013 con un totale di 186.000 copie."}
{"id": "4881962", "revid": "365417", "url": "https://it.wikipedia.org/wiki?curid=4881962", "title": "Lost in the Dream", "text": "Lost in the Dream \u00e8 il terzo album discografico in studio del gruppo musicale statunitense The War on Drugs, pubblicato nel 2014."}
{"id": "4881965", "revid": "247222", "url": "https://it.wikipedia.org/wiki?curid=4881965", "title": "Slave Ambient", "text": "Slave Ambient \u00e8 il secondo album discografico in studio del gruppo musicale statunitense The War on Drugs, pubblicato nel 2011."}
{"id": "4881966", "revid": "656701", "url": "https://it.wikipedia.org/wiki?curid=4881966", "title": "353 (numero)", "text": "Trecentocinquantatr\u00e9 \u00e8 il numero naturale dopo il 352 e prima del 354."}
{"id": "4881967", "revid": "767487", "url": "https://it.wikipedia.org/wiki?curid=4881967", "title": "Future Weather", "text": "Future Weather \u00e8 il primo EP del gruppo musicale statunitense The War on Drugs, pubblicato nel 2010."}
{"id": "4881968", "revid": "247222", "url": "https://it.wikipedia.org/wiki?curid=4881968", "title": "Brother Jug!", "text": "Brother Jug! \u00e8 un album di Gene Ammons, pubblicato dalla Prestige Records nel 1970. I brani furono registrati al Van Gelder Studio, Englewood Cliffs, New Jersey (Stati Uniti), o, secondo altre fonti, a New York."}
{"id": "4881973", "revid": "656701", "url": "https://it.wikipedia.org/wiki?curid=4881973", "title": "359 (numero)", "text": "Trecentocinquantanove \u00e8 il numero naturale dopo il 358 e prima del 360."}
{"id": "4881977", "revid": "247222", "url": "https://it.wikipedia.org/wiki?curid=4881977", "title": "Let's Get Out of This Country", "text": "Let's Get Out of This Country \u00e8 il terzo album discografico in studio del gruppo musicale indie pop scozzese Camera Obscura, pubblicato nel 2006."}
{"id": "4881978", "revid": "247222", "url": "https://it.wikipedia.org/wiki?curid=4881978", "title": "Underachievers Please Try Harder", "text": "Underachievers Please Try Harder \u00e8 il secondo album discografico in studio del gruppo musicale indie pop scozzese Camera Obscura, pubblicato nel 2003."}
{"id": "4881979", "revid": "729019", "url": "https://it.wikipedia.org/wiki?curid=4881979", "title": "15 cm SK &quot;Nathan&quot;", "text": "Il 15\u00a0cm Schnelladekanone L/45 in Mittelpivot-Lafette o 15\u00a0cm SK L/45 \"Nathan\" fu un cannone ferroviario tedesco di origine navale, impiegato durante la prima guerra mondiale.\nStoria.\nLo Deutsches Heer all'inizio della Grande Guerra soffriva di una grave carenza nel settore delle artiglierie a lungo raggio, che spinse i vertici militari a recuperare bocche da fuoco navali ed adottarle ad affusti ruotati e ferroviari. Le armi su affusti ruotati si rivelarono troppo pesanti e poco mobili, mentre i cannoni ferroviari, ebbero maggiore successo. Questi erano manovrati da squadre di cannonieri della Kaiserliche Marine, che affibbiarono soprannomi a tutte queste armi di circostanza.\nLa versione ferroviaria del 15 cm SK L/45 venne ribattezzata Nathan, Nathan Ernst e Nathan Emil; la ragione di tre nomi diversi non \u00e8 conosciuta ma probabilmente servivano a distinguere le versioni \"C/13\" e \"C/16\" del 15\u00a0cm SK. Questi ultimi erano i pezzi destinati originariamente agli incrociatori classe \"C\u00f6ln\" cancellata, mentre i \"C/13\" erano armi di ricambio o sbarcate da vecchi incrociatori e pre-dreadnought.\nFurono prodotti oltre 21 pezzi. Essi entrarono in servizio 1918 e sembra che siano stati utilizzati principalmente per compiti di difesa costiera. Dopo la guerra, molte di questi impianti furono adattati, come il 15\u00a0cm SK L/45 originale, alle piazzole di tiro in calcestruzzo delle batterie costiere.\nTecnica.\nLa bocca da fuoco e la culla originaria erano incavalcatati su un affusto ad aloni fissato su una piattaforma con scudatura anteriore e laterale, ma a cielo scoperto. La piattaforma brandeggiava, tramite un perno centrale, su un pianale ferroviario munito di due carrelli a due assi. Il pianale non era munito di stabilizzatori, quindi quando il cannone sparava al traverso tutto l'impianto oscillava fortemente, nonostante le catene di ancoraggio al suolo.\nLa munizione era di tipo navale, separata con carica di lancio principale in bossolo metallico e cariche supplementari in sacchetti di tela, da calcare prima del bossolo. Il \"Nathan\" sparava le granate navali ad alto esplosivo \"Spgr. L/5 (Haube)\", pesanti 5\u00a0kg."}
{"id": "4881982", "revid": "247222", "url": "https://it.wikipedia.org/wiki?curid=4881982", "title": "Biggest Bluest Hi Fi", "text": "Biggest Bluest Hi Fi \u00e8 il primo album discografico in studio del gruppo musicale indie pop scozzese Camera Obscura, pubblicato nel 2001."}
{"id": "4881985", "revid": "1543377", "url": "https://it.wikipedia.org/wiki?curid=4881985", "title": "Armageddon 2003", "text": "Armageddon 2003 fu la quarta edizione dell'omonimo pay-per-view prodotto dalla World Wrestling Entertainment \n. L'evento, esclusivo del roster di \"Raw\", si svolse il 14 dicembre 2003 al TD Waterhouse Center di Orlando (Florida).\nIl pay-per-view \u00e8 principalmente ricordato poich\u00e9 tutti i membri dell'Evolution vinsero un titolo ciascuno nel corso della serata.\nStoryline.\nLa rivalit\u00e0 principale dell'evento fu per il World Heavyweight Championship tra il campione Goldberg e gli sfidanti Kane e Triple H. Alle Survivor Series, Goldberg difese con successo il World Heavyweight Championship contro Triple H. La notte successiva alle Survivor Series, Kane, che aveva sepolto vivo suo fratello The Undertaker, venne coinvolto nella rivalit\u00e0 dopo aver attaccato Goldberg in seguito un Handicap match.&lt;ref name=\"Raw 17/11/2003\"&gt;&lt;/ref&gt; La settimana seguente, Kane interfer\u00ecnell'incontro tra Triple H e Goldberg. Dopo l'incontro, l'allora general manager di \"Raw\", Eric Bischoff annunci\u00f2 che Goldberg avrebbe dovuto difendere il World Heavyweight Championship contro Triple H e Kane in un Triple Threat match a Armageddon.&lt;ref name=\"Raw 24/11/2003\"&gt;&lt;/ref&gt;\nUn'altra rivalit\u00e0 predominante fu tra Rob Van Dam e Randy Orton per l'Intercontinental Championship di Van Dam. Van Dam vinse l'Intercontinental Championship contro Christian il 29 settembre a \"Raw\". Nella puntata di \"Raw\" del 17 novembre, durante il match tra Van Dam e Ric Flair, Orton interfer\u00ec colpendo Van Dam con una \"RKO\". Pi\u00f9 tardi, in serata, a Orton venne concesso un match valido per il titolo intercontinentale di RVD a Armageddon. Nella puntata di \"Raw\" dell'8 dicembre, il Co-General Manger Mick Foley si autonomin\u00f2 arbitro speciale dell'incontro.&lt;ref name=\"Raw 08/12/2003\"&gt;&lt;/ref&gt;\nUn altro incontro predominante della card fu quello tra Batista e Shawn Michaels. La loro rivalit\u00e0 inizi\u00f2 quando alle Survivor Series Batista attacc\u00f2 Michaels durante un match a eliminazione, con la carriera di Stone Cold Steve Austin in palio. Nella puntata di \"Raw\" del 24 novembre, Eric Bischoff annunci\u00f2 un incontro tra i due per Armageddon. Pi\u00f9 tardi, in serata, Michaels e Chris Jericho sconfissero Batista e Ric Flair in un tag team match. Dopo il match, Batista esegu\u00ec una powerbomb su Michaels.\nEvento.\nMatch preliminari.\nPrima della messa in onda in diretta dell'evento, Rico sconfisse Heidenreich a \"Sunday Night Heat\".\nNel primo match, Booker T affront\u00f2 Mark Henry. Henry controll\u00f2 gran parte dell'incontro eseguendo una spinebuster e applicando varie mosse di sottomissione su Booker. Booker T esegu\u00ec uno \"Scissorkick\" su Henry, ottenendo la vittoria.\nIl match successivo fu quello valevole per il WWE Intercontinental Championship tra Randy Orton e il campione Rob Van Dam con Mick Foley come arbitro speciale. La contesa fu ricca di molte mosse, tra cui una elevated spike DDT di Orton su Van Dam, e un rolling thunder di Van Dam. Ric Flair, a bordo ring in favore di Orton, interfer\u00ec numerose volte ma venne fermato da Foley. Orton schien\u00f2 Van Dam dopo una \"RKO\" vincendo l'incontro e l'Intercontinental Championship.\nIl terzo match fu un Intergender tag team match annunciato come \"Battle of the Sexes\" che vedeva controppsti il team formato da Chris Jericho e Christian e quello formato da Trish Stratus e Lita. Fu una contesa equilibrata, ogni team fu in grado di portarsi in vantaggio. Verso la fine dell'incontro, Christian schien\u00f2 la Stratus con un roll-up, ottenendo la vittoria per il suo team.\nIl match seguente fu tra Shawn Michaels e Batista. Verso la fine della contesa, Batista esegu\u00ec una serie di spinebuster su Michaels e dopo aver tentato una powerbomb, Michaels lo colp\u00ec con la Sweet Chin Music, che gli permise di vincere l'incontro. Tuttavia, la moviola mostr\u00f2 che una spalla di Batista era alzata, mentre Michaels aveva tutte e due le spalle al tappeto. Inizialmente, Batista pens\u00f2 di aver vinto il match.\nIl match che segu\u00ec fu quello tra Maven e Matt Hardy. A ogni modo la contesa non ebbe inizi\u00f2 in quanto Batista attacc\u00f2 Maven e esegu\u00ec una powerbomb. A causa dell'attacco, Maven non pot\u00e9 lottare e l'arbitro decise di cancellare l'incontro.\nMatch principali.\nIl sesto match fu un tag team turmoil match per il World Tag Team Championship a sette coppie. I primi due team furono quello formato da The Hurricane e Rosey e La R\u00e9sistance (Rob\u00e9rt Conway e Ren\u00e9 Dupr\u00e9e). Hurricane elimin\u00f2 La R\u00e9sistance dopo aver schienato Conway in seguito a un Super Hero Splash. Pochi secondi tempi, arriv\u00f2 Mark Jindrak e elimin\u00f2 Hurricane e Rosey con un roll-up ai danni del primo. Jindrak e Garrison Cade affrontarono poi il team formato da Val Venis e Lance Storm. Mentre Vanis stava cercando di eseguire un vertical suplex su Jindrak, Cade chiiuse la gamba di Venis, permettendo a Jindrak di eliminarlo dalla contesa. Jindrak e Cade vennero eliminati dai Dudley Boyz (Bubba Ray e D-Von), che a loro volta eliminarono la coppia composta da Test e Scott Steiner. Il general manager Eric Bischoff, introdusse Ric Flair e Batista come settimo e ultimo team. Flair e Batista eliminarono i Dudley Boyz conquistando per la prima volta il World Tag Team Championship.\nIl match successivo fu per il Women's Championship tra Ivory e la campionessa in carica Molly Holly. Holly schien\u00f2 Ivory tenendosi sul costume di quest'ultima, mantenendo il titolo.\nIl main event fu un triple threat match con in palio il World Heavyweight Championship tra Kane, Triple H e il campione Goldberg. L'incontro fu equilibrato, Kane esegu\u00ec una \"Chokeslam\" su Goldberg sopra il tavolo dei commentatori e Triple H colp\u00ec Goldberg con un elbow drop attraverso l'altro tavolo dei commentatori. Verso la fine, Goldberg mise a segno una \"spear\" su Triple H, Kane interruppe lo schienamento e esegu\u00ec un'altra Chokeslam ai danni di Goldberg in seguito a un colpo basso di Triple H a quest'ultimo. Batista interfer\u00ec nel match portando Kane fuori dal ring, permettendo a Triple H di schienare Goldberg vincendo il titolo.\nEventi successivi.\nAll'evento Randy Orton sconfisse Rob Van Dam conquistando per la prima volta l'Intercontinental Championship, il suo regno dur\u00f2 sette mesi, diventando uno dei regni pi\u00f9 lunghi in sette anni. Dopo l'evento, Orton inizi\u00f2 una faida con Mick Foley. Alla Royal Rumble, Foley elimin\u00f2 Orton dal Royal Rumble match. Dopo essere stato eliminato, Orton colp\u00ec Foley con una sedia e lo attacc\u00f2 nella rampa dello stage. Orton sconfisse Foley in un Handicap match a WrestleMania XX, e in un Hardcore match a Backlash. Orton perse il titolo contro Edge a Vengeance.\nTriple H inizi\u00f2 una rivalit\u00e0 con Shawn Michaels. Alla Royal Rumble, Triple H affront\u00f2 Michaels in un Last Man Standing match per il World Heavyweight Championship che si concluse senza un vincitore di fatto. I due si affrontarono a WrestleMania XX, in un triple threat match che includeva anche Chris Benoit. Benoit vinse dopo aver sottomesso Triple H nella Crippler Crossface. La rivalit\u00e0 tra i tre termin\u00f2 a Backlash in un altro triple threat match, vinto da Benoit.\nIl primo regno di Batista e Ric Flair con il World Tag Team Championship dur\u00f2 tre mesi, perdendolo contro Rob Van Dam e Booker T a febbraio. Christian sconfisse Chris Jericho a WrestleMania XX. Dopo il match, Trish Stratus che era la fidanza di Jericho nella storyline, volt\u00f2 le spalle a Jericho e si alle\u00f2 con Christian. A Backlash, Jericho sconfisse Christian e la Stratus in un handicap match mettendo fine alla loro rivalit\u00e0."}
{"id": "4881986", "revid": "3831", "url": "https://it.wikipedia.org/wiki?curid=4881986", "title": "Savrinka", "text": ""}
{"id": "4882000", "revid": "247222", "url": "https://it.wikipedia.org/wiki?curid=4882000", "title": "Cee Lo's Magic Moment", "text": "Cee Lo's Magic Moment \u00e8 un album discografico natalizio del cantante statunitense Cee Lo Green, pubblicato nell'ottobre 2012."}
{"id": "4882011", "revid": "767487", "url": "https://it.wikipedia.org/wiki?curid=4882011", "title": "Volcano Choir", "text": "I Volcano Choir sono un gruppo musicale statunitense originario del Wisconsin e formatosi nel 2005.\nStoria.\nIl gruppo inizia la propria attivit\u00e0 come collaborazione tra Justin Vernon (Bon Iver) e i membri dei Collections of Colonies of Bees (due dei quali lasciano tale gruppo). L'album di debutto viene pubblicato nel settembre 2009 ed entra nella Billboard 200. Il secondo disco \"Repave\" esce nel settembre 2013. Questo secondo lavoro entra anche nella Official Albums Chart."}
{"id": "4882014", "revid": "958063", "url": "https://it.wikipedia.org/wiki?curid=4882014", "title": "Triple threat match", "text": ""}
{"id": "4882022", "revid": "392684", "url": "https://it.wikipedia.org/wiki?curid=4882022", "title": "Majic 12", "text": ""}
{"id": "4882024", "revid": "122322764", "url": "https://it.wikipedia.org/wiki?curid=4882024", "title": "Mario Catalano", "text": "Biografia.\nDi famiglia di professionisti imprenditori (il trisavolo Valerio, notaio, il nonno Angelo, ingegnere minerario e il padre Valerio, ingegnere elettromeccanico), originaria di Ceppaloni, consegu\u00ec la laurea in Giurisprudenza. Fu vicepresidente degli organismi studenteschi universitari.\nIscrittosi al Partito Comunista Italiano nel 1959, l'anno dopo partecip\u00f2 ai moti di luglio contro il governo Tambroni e arrestato. Successivamente divenuto esponente del Partito di Unit\u00e0 Proletaria per il Comunismo, fu eletto nel collegio proporzionale di Napoli nelle elezioni del 3 e 4 giugno 1979.\n\u00c8 stato membro di varie Commissioni parlamentari."}
{"id": "4882027", "revid": "767487", "url": "https://it.wikipedia.org/wiki?curid=4882027", "title": "Found", "text": "Found \u00e8 un film del 2012 diretto da Scott Schirmer e basato sul romanzo omonimo di Todd Rigney.\nOctober People ha acquisito i diritti di distribuzione nel 2014 dopo che il film \u00e8 stato proiettato in vari festival cinematografici.\nTrama.\nMarty \u00e8 un ragazzino di 12 anni molto timido e per questo bullizzato a scuola, soprattutto da Marcus, ragazzino di colore. Le sue uniche consolazioni sono i film horror, di cui \u00e8 appassionato, ed il suo migliore amico David, l'unica persona con cui divide il tempo e trascorre dei momenti di divertimento. I bulli perseguitano tuttavia Marty ovunque vada, anche in chiesa. A casa le cose non vanno tanto meglio: il padre di Marty \u00e8 un fiero razzista, ma soprattutto suo fratello maggiore \u00e8 una persona fortemente disadattata a livello sociale, e litiga costantemente con suo padre . C'\u00e8 tuttavia qualcosa che soltanto Marty sa: suo fratello Steve \u00e8 un serial killer, e ogni settimana nasconde la testa di una donna nera decapitata all'interno del suo armadio.\nDopo aver subito l'ennesimo atto di bullismo a scuola da parte di Marcus, Marty torna a casa e si dirige nella camera del fratello: giacch\u00e9 l'armadio \u00e8 vuoto, il bambino cerca un altro diversivo ed indossa una maschera da gas mentre ascolta della musica dallo stereo di Steve. Quando quest'ultimo rientra e si arrabbia con Marty, il ragazzino gli racconta cos'\u00e8 successo a scuola: Steve promette allora che penser\u00e0 lui a risolvere il problema. Successivamente, Marty e David si recano al noleggio di VHS e decidono di affittarne una intitolata Headless: la custodia \u00e8 tuttavia vuota. Tornati a casa di Marty, i due bambini scoprono che la VHS \u00e8 stata rubata da Steve e decidono cos\u00ec di visionarla: Marty si rende conto immediatamente che il film \u00e8 stato d'ispirazione a Steve per il suo modus operandi da assassino, e questo gli causa una reazione di profondo fastidio.\nResosi conto del disagio dell'amico, David inizia ad insinuare che Marty sia in realt\u00e0 gay ed innamorato di lui, e che quello sarebbe stato l'ultimo giorno in cui si sarebbero visti perch\u00e9 non voleva pi\u00f9 avere a che fare con uno come lui. Arrabbiato, Marty vuole dimostrargli di non essere meno coraggioso di lui e lo conduce quindi nella camera di Steve: qui i due scoprono la testa di Marcus nell'armadio. David ne \u00e8 inorridito, si sente male e chiede di tornare a casa da sua madre. Steve si rende immediatamente conto di cosa \u00e8 successo, e cos\u00ec affronta il fratellino nel bagno di un cinema, minacciandolo di uccidere David qualora questi dovesse rivelare qualcosa. Steve rivela a Marty che le sue vittime sono soltanto gli afroamericani, che lui considera inferiori, e che comunque non farebbe mai del male al suo fratellino.\nLa domenica successiva, per la prima volta Marty reagisce contro un bullo picchiandolo appena dopo la funzione religiosa. Sua madre vorrebbe che lui chiedesse scusa al bullo, ma Marty si rifiuta, ed accusa i suoi genitori di non essere mai stati in grado di proteggerlo. Tornato a casa, il bambino affronta entrambi i suoi genitori, ma Steve interviene per difenderlo dall'ira di suo padre. Ne nasce una colluttazione fisica in cui Steve ha la meglio, ed a quel punto il padre lo caccia di casa. Il ragazzo va via, ma promette vendetta. Steve torna di notte, dopo che Marty se l'\u00e8 cavata semplicemente con il divieto di cenare: il ragazzo chiede aiuto a Marty per un piano misterioso, ma questi si rifiuta. Quando suo padre esce in giardino per affrontarlo, per\u00f2, Steve lo tramortisce con una pala per poi immobilizzare sua madre e l'amato fratellino.\nA quel punto, Steve stupra sua madre sotto gli occhi impotenti di Marty e suo padre, e poi la uccide. Il padre urla disperato, intima Steve di battersi con lui come \"un vero uomo\", ma questi risponde che questa volta le cose sarebbero andate come vuole lui, e lo uccide. A questo punto, Steve \u00e8 convinto di aver agito per il bene di suo fratello, ma quando Marty scoppia a piangere capisce che non \u00e8 cos\u00ec. Dopo avergli intimato pi\u00f9 volte di smettere di piangere, Steve impazzisce ancora di pi\u00f9. Il giorno dopo, mentre Steve \u00e8 completamente ricoperto di sangue e cammina fuori casa, Marty si risveglia e scopre di essere ancora legato, nonch\u00e9 circondato dai corpi mutilati dei suoi genitori. Il chiodo fisso di Marty ora \u00e8 se qualcuno riuscir\u00e0 a trovarlo prima che sia troppo tardi.\nAccoglienza.\nIl film ha ricevuto recensioni positive. Patrick Dolan di \"Rue Morgue\" ha scritto che \"[a]nche se questo racconto coming-of-age inizia come una lettera morbosa amore passato di orrore (come una versione 1990 di Joe Dante \u2018s \"Matinee\"), si trasforma abilmente in un film horror a met\u00e0 strada e scatena alcune gravi paure.\" Anche \"Bloody Disgusting\" ha elogiato il film, che hanno ritenuto sfruttare al massimo il suo budget ridotto e \"impressiona su una variet\u00e0 di livelli\".\nCensura.\n\"Found\" \u00e8 stato vietato in Australia dalla Australian Classification Board per \"raffigurazioni prolungate e dettagliate di violenza sessuale\". Il film \u00e8 stato successivamente pubblicato su DVD, ma sono stati tagliati circa due minuti di film. La versione del DVD del Regno Unito ha un taglio di 98 secondi. Finora solo il DVD \"Unrated\" degli Stati Uniti e la versione Blu-Ray e la \"Limited Uncut Collector's Edition\" austriaca contenente sia il DVD che il Blu-ray non sono stati tagliati.\n\"Headless\".\nNel luglio 2014 \u00e8 stato annunciato che \"Headless\", il film nel film di \"Found\", sarebbe stato trasformato in un vero e proprio lungometraggio. Arthur Cullipher, supervisore degli effetti speciali e produttore associato di \"Found\", ha diretto il film. Il film \u00e8 stato finanziato da donatori di Kickstarter, e la prima proiezione ad un festival \u00e8 stata nel febbraio 2015 ad Indianapolis."}
{"id": "4882029", "revid": "339392", "url": "https://it.wikipedia.org/wiki?curid=4882029", "title": "Ivan Makarov", "text": ""}
{"id": "4882032", "revid": "392684", "url": "https://it.wikipedia.org/wiki?curid=4882032", "title": "Mayday (richiesta di soccorso)", "text": ""}
{"id": "4882059", "revid": "767487", "url": "https://it.wikipedia.org/wiki?curid=4882059", "title": "Barnens \u00f6", "text": "Barnens \u00f6 \u00e8 un film del 1980, diretto da Kay Pollak.\nTrama.\nLa storia \u00e8 ambientata a Stoccolma, dove vive Reine, ragazzino di 11 anni sull'orlo della pubert\u00e0 e con la paura della maturit\u00e0 sessuale. Vive in un sobborgo con la madre single che lo manda a trascorrere le vacanze in un campo estivo. In realt\u00e0 Reine non va al campo, e si mette invece ad esplorare la citt\u00e0..."}
{"id": "4882076", "revid": "110157", "url": "https://it.wikipedia.org/wiki?curid=4882076", "title": "La candela di sego", "text": "La candela di sego (\"T\u00e6llelyset\") \u00e8 una fiaba dello scrittore e poeta danese Hans Christian Andersen; scritta nel 1820, quando l'autore non aveva quindi che 15 anni, il che la rende uno dei primissimi lavori dell'autore nonch\u00e9 sua prima opera riconosciuta di genere fiabesco.\nLa sua esistenza \u00e8 rimasta apparentemente sconosciuta agli studiosi e al pubblico per quasi due secoli, una copia del manoscritto \u00e8 stato difatti scoperto all'interno d'uno scatolone nel deposito degli Archivi Nazionali di Fionia nel mese di ottobre del 2012.\nTrama.\nUna candela fatta di sego, i cui genitori sono pertanto una pecora e un crogiolo, diventa man mano sempre pi\u00f9 sfiduciata, col trascorrere del tempo, tanto che non riesce a trovare uno scopo nella vita. Dopo molto penare, accade che una misteriosa polverina si fonde con lei e, ci\u00f2, comporta una bella fiamma lucente e smagliante.\nA questo punto, la candela si dimostra soddisfatta nell'esser riuscita, alla fine, a trovare il ruolo pi\u00f9 adatto per una come lei, e si impegna a portare la gioia e la felicit\u00e0 con la sua luce a tutte le persone che le passano accanto ed anche a s\u00e9 stessa.\nStoria e commenti critici.\nIl manoscritto \u00e8 stato rinvenuto in una valigia contenente documenti d'appartenenza della famiglia Plum, nella sede locale dell'Archivio nazionale danese situata a Odense nell'isola di Fionia. L'archivista e storico locale Esben Brage ha notato la firma del documento e si \u00e8 reso conto che poteva trattarsi di un documento originale di H.C. Andersen. Esperti danesi hanno in seguito confermato la sua paternit\u00e0 nel dicembre 2012.\nDue studiosi danesi di filologia hanno espresso riserve e qualche dubbio sulla paternit\u00e0 della fiaba. Essi sostengono che il racconto \u00e8 troppo vicino come forma ai modelli utilizzati nelle scuole latineggianti del tempo per aver la probabilit\u00e0 d'essere una composizione originale, ed hanno espresso incredulit\u00e0 per l'uso della parola \"formfuldendt\" (\"impeccabile\") che non appare tuttavia in testi molto pi\u00f9 tardi. Poich\u00e9 il manoscritto \u00e8 difficile da leggere vi \u00e8 la possibilit\u00e0 che quanto scritto sia infatti un'altra parola.\nChristian Graugaard, un poeta danese e docente di sessuologia, ha analizzato la storia come un racconto di segreto autoerotismo (definendo la fiaba \"eiaculazione letteraria\"), in cui la candela simboleggia il fallo e il sego la fusione dello sperma in un'eiaculazione. Secondo lui Andersen ha spesso aggiunto sfumature erotiche e una metaforica simbologia fallica nei suoi racconti."}
{"id": "4882078", "revid": "64504627", "url": "https://it.wikipedia.org/wiki?curid=4882078", "title": "Le categorie (Aristotele)", "text": ""}
{"id": "4882082", "revid": "139919", "url": "https://it.wikipedia.org/wiki?curid=4882082", "title": "Chutir", "text": ""}
{"id": "4882083", "revid": "139919", "url": "https://it.wikipedia.org/wiki?curid=4882083", "title": "Hutor", "text": ""}
{"id": "4882084", "revid": "139919", "url": "https://it.wikipedia.org/wiki?curid=4882084", "title": "Hutir", "text": ""}
{"id": "4882088", "revid": "1305772", "url": "https://it.wikipedia.org/wiki?curid=4882088", "title": "Baia della Zubovka", "text": "La baia della Zubovka (, \"Zubovskaja guba\", o \u0417\u0443\u0431\u043e\u0432\u0441\u043a\u0438\u0439 \u0437\u0430\u043b\u0438\u0432, \"Zubovskij zaliv\" nelle vecchie carte) \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte sud-occidentale del mare di Barents.\nGeografia.\nLa baia si apre verso nord-nordest, 57\u00a0km a est del confine norvegese, al centro della costa settentrionale della penisola Ryba\u010dij (\u043f\u043e\u043b\u0443\u043e\u0441\u0442\u0440\u043e\u0432 \u0420\u044b\u0431\u0430\u0447\u0438\u0439). L'ingresso \u00e8 compreso tra capo Majnavolok (\u043c\u044b\u0441 \u041c\u0430\u0439\u043d\u0430\u0432\u043e\u043b\u043e\u043a) a ovest e capo Lazar' (\u043c\u044b\u0441 \u041b\u0430\u0437\u0430\u0440\u044c) a est. Ha una lunghezza di circa 3,5\u00a0km e una larghezza massima di 8,2\u00a0km. La profondit\u00e0 massima \u00e8 di 36\u00a0m.\nEssa \u00e8 alimentata dalla Zubovka (\u0440\u0435\u043a\u0430 \u0417\u0443\u0431\u043e\u0432\u043a\u0430), dalla quale prende il nome, dalla Zapadnaja Majka (\u0440\u0435\u043a\u0430 \u0417\u0430\u043f\u0430\u0434\u043d\u0430\u044f \u041c\u0430\u0439\u043a\u0430), dal torrente Srednij (\u0440\u0443\u0447\u0435\u0439 \u0421\u0440\u0435\u0434\u043d\u0438\u0439) e da altri brevi corsi d'acqua.Nella baia si trovano delle isole disposte da ovest a est che la dividono in tre sezioni longitudinali: un'isola senza nome nella parte occidentale, al centro l'isola Malyj Zubovskij (\u043e\u0441\u0442\u0440\u043e\u0432 \u041c\u0430\u043b\u044b\u0439 \u0417\u0443\u0431\u043e\u0432\u0441\u043a\u0438\u0439), circondata da due isolotti anch'essi senza nome, e l'isola Bol'\u0161oj Zubovskij (\u043e\u0441\u0442\u0440\u043e\u0432 \u0411\u043e\u043b\u044c\u0448\u043e\u0439 \u0417\u0443\u0431\u043e\u0432\u0441\u043a\u0438\u0439) pi\u00f9 a est. \nLe coste sono basse, coperte dalla rada vegetazione tipica della tundra e si sviluppano per circa 20\u00a0km.\nStoria.\nL'insediamento di Zubovka fu costruito agli inizi del XVII secolo, alla foce del fiume Srednij. Nel 1938, gli abitanti si sono trasferiti pi\u00f9 a sud, nella cittadina di Retinskoe.\nDurante la \"grande guerra patriottica\", la Flotta del Nord aveva qui il campo di aviazioe di riserva \"Zubovka\" che, dal 1959 al 1993, fu convertito in un complesso missilistico antiereo.\nDall'inizio del XXI secolo non ci sono pi\u00f9 insediamenti nella zona.\nNel 1898 la baia (ancora chiamata \"zaliv\" e non \"guba\") veniva citata, insieme alle isole Zubovskij, nella \"Guida alla Russia settentrionale\" di D. N. Ostrovskij."}
{"id": "4882089", "revid": "139919", "url": "https://it.wikipedia.org/wiki?curid=4882089", "title": "Khutor", "text": ""}
{"id": "4882090", "revid": "139919", "url": "https://it.wikipedia.org/wiki?curid=4882090", "title": "Khutir", "text": ""}
{"id": "4882096", "revid": "74801", "url": "https://it.wikipedia.org/wiki?curid=4882096", "title": "ICEHOTEL", "text": "L'ICEHOTEL \u00e8 un hotel di ghiaccio situato a Jukkasj\u00e4rvi, a est di Kiruna, la citt\u00e0 pi\u00f9 settentrionale della Svezia.\n\u00c8 stato il primo hotel di ghiaccio del mondo ed \u00e8 ricostruito ogni anno con blocchi di ghiaccio prelevati dal vicino fiume Torne, contestualmente allo svolgimento dell'annuale festival di scultura del ghiaccio.\nLa struttura svolge la sua regolare attivit\u00e0 alberghiera da dicembre ad aprile di ciascun anno e ospita annualmente circa visitatori.\nIl suo costante successo ha creato un fenomeno che ha favorito la creazione di strutture analoghe nel resto della Scandinavia e in svariate localit\u00e0 del mondo.\nStoria.\nNell'inverno del 1989 a Jukkasj\u00e4rvi si svolse una prima esibizione di arte dedicata alla scultura del ghiaccio. Nella primavera seguente l'artista francese Jannot Derid allest\u00ec la sua mostra all'interno di un igloo e il caso volle che esso fu utilizzato come luogo di pernottamento per alcuni visitatori che non trovarono posto negli alberghi della citt\u00e0. Essi dormirono in sacchi a pelo stesi a terra su pelli di renna e furono i primi, inconsapevoli ospiti di quello che da allora divenne il primo hotel di ghiaccio al mondo.\nMemore di questo episodio, l'anno successivo l'imprenditore svedese Yngve Bergqvist promosse la realizzazione del primo, vero hotel di ghiaccio; da allora esso viene realizzato ogni anno e attrae decine di migliaia di turisti.\nCaratteristiche.\nL'intera struttura, ricostruita ogni anno diversa dal 1991, \u00e8 realizzata interamente con neve pressata e grossi blocchi di ghiaccio prelevati dal vicino fiume Torne.\nIl metodo di costruzione consiste nell'impiego dei blocchi di ghiaccio trasparente per pareti e pilastri; essi vengono tenuti insieme grazie all'impiego dello \"snice\", ovvero una sorta di amalgama di neve e ghiaccio che sostituisce la funzione della malta utilizzata nell'edilizia comune. Lo \"snice\" viene poi utilizzato anche per i soffitti, alcuni muri divisori o altre strutture architettoniche: per modellarle a piacimento l'amalgama di neve compattata viene sparata da speciali cannoni in casseforme di acciaio, successivamente rimosse dopo il suo congelamento.\nLa sua costruzione \u00e8 scandita da pi\u00f9 fasi e richiede alcuni mesi. La prima si svolge in novembre e richiede le necessarie operazioni di prelievo e accantonamento dei blocchi di ghiaccio; successivamente si procede con la costruzione della struttura.\nLa seconda fase consiste nell'ospitare soltanto artisti del ghiaccio provenienti da tutto il mondo, che avranno il compito di scolpire le circa 10.000 tonnellate di blocchi di ghiaccio restanti per realizzare tavoli, sedie, divani, letti, vari arredi e le sculture che completeranno l'hotel.\nAll'inizio di gennaio la struttura alberghiera \u00e8 completa ed \u00e8 pronta per aprire al pubblico. Sviluppata tutta su un solo piano, essa comprende sempre un ampio atrio, una reception, l\"Absolut Icebar\", una piccola chiesa e circa una sessantina tra camere e \"suites\", per un massimo di 100 ospiti; nonostante il rigido clima esterno, la temperatura all'interno dell'hotel si mantiene costante tra i e i . Per il pernottamento vengono forniti degli speciali sacchi a pelo integrali analoghi a quelli in dotazione all'esercito svedese e pelli di renna. Per ragioni tecniche le camere non dispongono di servizi igienici: i bagni, le docce e l'immancabile sauna sono in una struttura attigua costruita in legno e materiali edilizi comuni che ospita anche il ristorante e una ventina di camere tradizionali riscaldate.\nDal 1991 lICEHOTEL di Jukkasj\u00e4rvi, con i suoi circa detiene il primato del pi\u00f9 grande hotel di ghiaccio al mondo ed \u00e8 considerato una delle sette meraviglie della Svezia.\nL'intera struttura dell'hotel di ghiaccio viene smantellata verso la met\u00e0 di aprile o all'inizio di maggio in caso di condizioni climatiche particolarmente favorevoli. Tuttavia nel giugno del 2011, per la prima volta, \u00e8 stato allestito un grande capannone refrigerato al cui interno \u00e8 stato costruito una porzione dell'hotel comprendente l\"Absolut Icebar\", tre camere da letto e un laboratorio dove i visitatori potevano cimentarsi con la scultura di ghiaccio.\nL'Absolut Icebar.\nA seguito del successo dellICEHOTEL, Yngve Bergqvist decise di trovare uno \"sponsor\" e ottenne un riscontro positivo dalla societ\u00e0 che gestisce il celebre marchio svedese \"Absolut Vodka\".\nNel 1994 si apr\u00ec quindi il primo \"Absolut Icebar\" e divenne anche l'ambientazione degli scatti fotografici di una campagna pubblicitaria della \"Absolut Vodka\" ad opera di Herb Ritts. \nI modelli scelti per l'evento furono Kate Moss, Naomi Campbell, Mark Findlay e Marcus Schenkenberg, tutti fotografati attorniati da una surreale ambientazione di ghiaccio e vestiti da creazioni di Gianni Versace.\nSul modello del primo \"Absolut Icebar\" \u00e8 nato un \"franchising\" che da allora ne ha consentito l'apertura di altri a Stoccolma e Londra che riproducono le rigide condizioni climatiche dell\"Icebar\" di Jukkasj\u00e4rvi in maniera artificiale."}
{"id": "4882097", "revid": "529641", "url": "https://it.wikipedia.org/wiki?curid=4882097", "title": "Vasilij Alekseevi\u010d Urusov", "text": "Biografia.\nEra il figlio di Aleksej Nikiti\u010d Urusov, e di sua moglie, Vasilisa Petrovna Dolgorukova, figlia di P\u00ebtr Alekseevi\u010d Dolgorukov. Era il pronipote di F\u00ebdor Sem\u00ebnovi\u010d Urusov. Era il fratello minore di Grigorij Alekseevi\u010d Urusov, comandante della Fortezza di Pietro e Paolo.\nCarriera.\nNel 1708 fu inviato con altri giovani nobili per uno stage nelle Province Unite, dove le navi da guerra andavano in Portogallo e ad Arcangelo. Per la scarsit\u00e0 delle navi ad Amsterdam, nel 1713 si trasfer\u00ec a Copenaghen, dove entr\u00f2 come tenente della Regia marina danese.\nDopo il ritorno in Russia, nel gennaio 1716, \u00e8 stato inviato con il tenente Aleksandr Ivanovi\u010d Ko\u017ein, sulle rive orientali del Mar Caspio per mappare questo territorio russo poco conosciuto. Nel 1719 rimase a Kazan' per la costruzione delle navi della futura flotta imperiale. Nel 1722 partecip\u00f2 alla campagna persiana.\nNel 1730 partecip\u00f2 alla sede dell'ammiragliato di Mosca, prima come consigliere e poi come contrammiraglio. Dopo l'ascesa al trono di Anna Ivanovna, vennero creati istituti nautici e scuole.\nNel 1739 venne sostituito da Vasilij Nikiti\u010d Tati\u0161\u010dev come comandante in capo della Commissione Orenburg (con il grado di tenente generale).\nMatrimoni.\nPrimo matrimonio.\nNel 1708 spos\u00f2 Praskov'ja Michajlovna Sobakina (?-1714). Non ebbero figli.\nSecondo matrimonio.\nNel 1716 spos\u00f2 Praskov'ja Petrovna Dolgorukova, nipote di Michail Jur'evi\u010d Dolgorukov. Ebbero undici figli:\nMorte.\nMor\u00ec a Samara il 22 luglio 1741 e fu sepolto nel refettorio della Cattedrale di Kazan'."}
{"id": "4882105", "revid": "110157", "url": "https://it.wikipedia.org/wiki?curid=4882105", "title": "Il folletto in casa dello speziale", "text": "Il folletto in casa dello speziale (\"Nissen hos Spekh\u00f8keren\") \u00e8 una fiaba dello scrittore e poeta danese Hans Christian Andersen, pubblicata per la prima volta nel 1852. Racconta la storia di un folletto che deve scegliere tra il rimanere fedele a servizio di un onesto lavoratore di drogheria o di un giovane studente.\nTrama.\nC'era una volta uno studente che abitava nella soffitta di una casa, mentre uno speziale viveva al primo piano. Poich\u00e9 il droghiere aveva preso l'abitudine di dare ad un folletto ogni Natale un pezzo di burro e della buona marmellata, questi gli aveva promesso di rimanere fedelmente riconoscente.\nUn giorno lo studente and\u00f2 a comprare il formaggio per il pranzo e delle candele ma, rendendosi conto che gli era stato avvolto il cibo in una pagina strappata da un libro di poesie, ha voluto comprare il libro al posto del formaggio, parlando in sovrappi\u00f9 con scortesia dell'incapacit\u00e0 dello speziale di poter capire la poesia.\nIl folletto, offeso per le avventate dette dallo studente, utilizza la magia per far parlare tutti gli oggetti presenti nella stanza dello speziale (un secchio, un macinino da caff\u00e8 e la cassa) e questi finiscono presto col confermargli che la poesia era una cosa davvero completamente inutile.\nIl folletto allora corre a rivelare la notizia allo studente ma ecco che, appena s'appresta ad entrare nella sua stanza, vede lo studente leggere il libro di poesie, da cui esce un possente raggio luminoso - in realt\u00e0 un meraviglioso albero di Natale tutto addobbato e brillante di luci - la cosa pi\u00f9 splendida che avesse mai visto in tutta la sua vita.\nTorna pi\u00f9 volte ad ammirare l'albero di luce attraverso lo spioncino della porta e vorrebbe sedersi accanto alo studente sotto l'albero a leggere il libro, ma non poteva mai rimanere l\u00ec troppo a lungo, per non tradire la fedelt\u00e0 che aveva precedentemente promesso allo speziale.\nUn giorno scoppia un incendio in un cortile vicino; lo speziale e la moglie, svegliati dall'allarme, senza sapere dove l'incendio sia, scappano fuori dopo aver preso i braccialetti d'oro, le azioni di borsa e la vestaglia di seta; al folletto non rimane altro da fare che correre di gran carriera dallo studente, che sta tranquillamente alla finestra, per salvare il libro di poesie prima di volare in salvo attraverso il camino; si rende cos\u00ec chiaramente conto ch'egli ha pensato sinceramente essere quello il pi\u00f9 grande tesoro presente in tutta la casa. Decide infine di dividere imparzialmente il proprio cuore tra lo speziale e lo studente."}
{"id": "4882108", "revid": "392684", "url": "https://it.wikipedia.org/wiki?curid=4882108", "title": "Cannoni ferroviari", "text": ""}
{"id": "4882120", "revid": "298229", "url": "https://it.wikipedia.org/wiki?curid=4882120", "title": "No Mercy 2003", "text": "No Mercy 2003 \u00e8 stata la sesta edizione dell'omonimo pay-per-view, prodotto dalla World Wrestling Entertainment. L'evento, esclusivo del roster di \"SmackDown!\", si \u00e8 svolto il 19 ottobre 2003 alla 1st Mariner Arena di Baltimora nel Maryland.\nStoryline.\nLa faida principale fu quella tra The Undertaker e Brock Lesnar per il WWE Championship di quest'ultimo. Nella puntata di \"SmackDown!\" del 28 agosto, The Undertaker sconfisse Lesnar e Big Show in un Triple Threat match diventando il contendente numero uno al WWE Championship di Kurt Angle. La settimana successiva a \"SmackDown!\", Angle difese il titolo contro The Undertaker, ma il match termin\u00f2 in un no-contest dopo che Lesnar attacc\u00f2 entrambi con un colpo di sedia. Due settimane pi\u00f9 tardi a \"SmackDown!\", Angle perse il WWE Championship contro Lesnar in un Iron Man match sul punteggio di 5 a 4. La settimana successiva a \"SmackDown!\", il \"Chairman\" della WWE, Mr. McMahon, organizz\u00f2 una cerimonia per introdurre il nuovo WWE Champion Brock Lesnar, ma venne interrotto da The Undertaker e dalla General Manager di \"SmackDown!\", Stephanie McMahon, che annunci\u00f2 che Lesnar avrebbe affrontato The Undertaker a No Mercy per il WWE Championship. Nella puntata di \"SmackDown!\" del 9 ottobre, Lesnar difese il titolo contro Paul London. The Undertaker interruppe il match dicendo di aver avuto un incontro con Stephanie McMahon quella sera e che il match a No Mercy sarebbe stato un Biker Chain match.\nNella puntata di \"SmackDown!\" del 9 ottobre, venne annunciato che Eddie Guerrero avrebbe difeso il WWE United States Championship dall'assalto di Big Show a No Mercy. Pi\u00f9 tardi, in serata, Chavo Guerrero attir\u00f2 Big Show nel ring in modo tale che Eddie potesse portare all'interno dell'arena un camion di raccolta per le acque reflue, che utilizz\u00f2 per spruzzarle addosso a Show. La settimana successiva, a \"SmackDown!\", dopo che Eddie Guerrero sconfisse Rhyno in un match non titolato, Big Show attacc\u00f2 Guerrero colpendolo con una chokeslam sulla sua lowrider.\nNella puntata di \"SmackDown!\" del 18 settembre, Kurt Angle perse il WWE Championship in un Iron Man match contro Brock Lesnar. La settimana successiva, Angle disse a Lesnar di presentarsi sul ring per dargli un rematch titolato, ma al posto di Lesnar si present\u00f2 John Cena, che attacc\u00f2 Angle. Nella puntata di \"SmackDown!\" del 2 ottobre, Lesnar e Cena sconfissero Angle e The Undertaker in un tag team match, dopo che Cena colp\u00ec Angle con una catena. Al termine del match venne annunciato che Cena ed Angle si sarebbero affrontati a No Mercy.\nNella puntata di \"SmackDown!\" del 25 settembre, Mr. McMahon organizz\u00f2 una cerimonia per introdurre il nuovo campione WWE Brock Lesnar, ma venne interrotto da The Undertaker e dalla General Manager di \"SmackDown!\", Stephanie McMahon, che annunci\u00f2 che Lesnar avrebbe affrontato The Undertaker a No Mercy per il WWE Championship. Ci\u00f2 mand\u00f2 Mr. McMahon su tutte le furie che chiese a sua figlia di annullare la decisione presa, ma Stephanie non accontent\u00f2 suo padre, il quale annunci\u00f2 un \"I Quit\" match tra loro due per No Mercy. La settimana successiva, Mr. McMahon offr\u00ec un'altra possibilit\u00e0 a Stephanie di rinunciare alla decisione presa, ma lei rifiut\u00f2 ancora e Vince decise di aggiungere una stipulazione al loro match di No Mercy; ossia che, se Stephanie avesse perso avrebbe dovuto abbandonare la carica di General Manager di \"SmackDown!\". La settimana successiva, Linda McMahon (moglie di Vince e madre di Stephanie) convinse Vince ad aggiungere un ulteriore stipulazione al match di No Mercy; ovvero che, se Mr. McMahon avesse perso avrebbe lasciato la sua carica di Chairman della federazione.\nEvento.\nPrima della messa in onda dell'evento, Billy Kidman sconfisse Shannon Moore a \"Sunday Night Heat\" dopo l'esecuzione di una \"spinebuster\".\nMatch preliminari.\nIl primo match dell'evento fu quello valevole per il Cruiserweight Championship tra il campione Tajiri e lo sfidante Rey Mysterio. Durante il match, entrambi si colpirono a vicenda con molte mosse offensive, finch\u00e9 Mysterio non esegu\u00ec la \"619\" e la \"West Coast Pop\" su Tajiri. Prima che Mysterio potesse schienare Tajiri, due \"fan\" presenti fra il pubblico (Ryan Sakoda e James Yun) interferirono per distrarre Mysterio. In seguito alla distrazione, Tajiri colp\u00ec Mysterio con il \"Buzzsaw Kick\" per vincere il match e mantenere il titolo.\nIl match successivo fu tra Chris Benoit e A-Train. Durante il match, entrambi si portarono in vantaggio l'uno sull'altro, finch\u00e9 Benoit non esegu\u00ec un \"dragon screw legwhip\" su A-Train. Nel finale, Benoit applic\u00f2 la \"Sharpshooter\" su A-Train forzandolo alla sottomissione per vincere il match.\nIl terzo match fu tra Zach Gowen e Matt Hardy. Durante il match, entrambi si colpirono a vicenda con varie mosse offensive, finch\u00e9 Gowen non esegu\u00ec uno \"springboard moonsault\" dalla terza corda del ring per poi schienare Hardy per vincere l'incontro.\nIl match che segu\u00ec fu tra i Basham Brothers (Doug Basham e Danny Basham) contro gli APA (Bradshaw e Faarooq). Dopo che entrambi i team si portarono in vantaggio l'uno sull'altro, Shaniqua (manager dei Basham Brothers) colp\u00ec Bradshaw con un bastone senza farsi vedere dall'arbitro. Doug schien\u00f2 poi Bradshaw per vincere il match.\nMatch principali.\nIl quinto match della serata fu l'\"I Quit\" match tra Mr. McMahon e Stephanie McMahon. Stephanie fu accompagnata sul ring da sua madre Linda McMahon (moglie di Vince). Durante il match, Vince cambi\u00f2 le regole dell'incontro aggiungendo una stipulazione che permetteva a Stephanie di vincere anche per schienamento oppure per sottomissione. Nel finale, Mr. McMahon strangol\u00f2 Stephanie con un tubo di piombo e Linda chiam\u00f2 la resa per conto di Stephanie, in modo tale che Mr. McMahon non pot\u00e9 pi\u00f9 infierire sulla figlia. Dato ci\u00f2, Mr. McMahon trionf\u00f2 e Stephanie perse come da stipulazione la sua carica di general manager di \"SmackDown\".\nIl match successivo fu tra Kurt Angle e John Cena. Durante il match, Angle inizi\u00f2 a sanguinare dalla bocca dopo essere stato colpito da una \"DDT\" di Cena sull'apron ring. Pi\u00f9 avanti, Cena tent\u00f2 la \"F-U\", ma Angle rovesci\u00f2 la mossa. In seguito, Angle prov\u00f2 ad eseguire la \"Angle Slam\", per\u00f2 Cena contrattacc\u00f2 la manovra. Cena colp\u00ec poi Angle con la \"F-U\", ma ottenne solamente un conto di due. Successivamente, Angle stese Cena con la \"Angle Slam\", per\u00f2 quest'ultimo si liber\u00f2 al conto di due. Nel finale, Angle intrappol\u00f2 Cena nella \"Ankle Lock\" forzandolo alla resa per vincere il match.\nIl settimo match fu quello valevole per lo United States Championship tra il campione Eddie Guerrero e lo sfidante Big Show. Durante il match, senza farsi vedere dall'arbitro, Guerrero utilizz\u00f2 varie tattiche irregolari per portarsi in vantaggio su Big Show, come per esempio: fargli sbattere la testa contro un tenditore delle corde esposto; colpirlo con un coperchio della pattumiera; attaccarlo con un tirapugni e, infine, colpirlo al volto con lo United States Championship. Dopo aver colpito Big Show con il titolo, Guerrero esegu\u00ec la \"Frog Splash\", ma ottenne solamente un conto di due. In seguito, Big Show colp\u00ec Guerrero con la \"Chokeslam\", per\u00f2 il campione si liber\u00f2 dallo schienamento dopo aver appoggiato un piede sulla corda bassa del ring. Nel finale, Big Show esegu\u00ec un'altra \"Chokeslam\" su Guerrero per poi schienarlo e conquistare il titolo.\nIl main event fu il Biker Chain match per il WWE Championship tra il campione Brock Lesnar e lo sfidante The Undertaker. Durante il match, una catena d'acciaio fu appesa ad un palo, posto sopra un paletto del ring, e una volta staccata, essa poteva essere utilizzata come oggetto contundente. Dopo aver subito una serie di pugni da parte di Lesnar, The Undertaker inizi\u00f2 a salire sul paletto del ring per tentare di staccare la catena, ma le luci dell'arena si spensero e l'\"American Badass\" fu dunque costretto a scendere dal paletto. In seguito, The Undertaker colp\u00ec Lesnar con il \"Tombstone Piledriver\" su dei gradoni d'acciaio per poi rinchiuderlo in una \"dragon sleeper\". Dopo essersi liberato dalla presa, Lesnar esegu\u00ec la \"F-5\" su The Undertaker. Lesnar tent\u00f2 poi di staccare la catena, ma The Undertaker lo blocc\u00f2 per poi colpirlo con una \"Chokeslam\" dalla terza corda del quadrato. Successivamente, i Full Blooded Italians (F.B.I.) interferirono per attaccare The Undertaker, ma quest'ultimo li lanci\u00f2 all'esterno del ring per poi gettarcisi addosso con un \"suicide dive\". L\"'American Badass\" rientr\u00f2 sul quadrato e colp\u00ec Lesnar con la \"Last Ride\" per poi staccare la catena dal palo. The Undertaker attorcigli\u00f2 la catena attorno ad una sua mano per tentare di colpire Lesnar al volto, ma Vince McMahon interfer\u00ec e fece cadere The Undertaker dalla terza corda del ring. Lesnar ne approfitt\u00f2 e schien\u00f2 The Undertaker per vincere l'incontro e mantenere il titolo."}
{"id": "4882122", "revid": "120040169", "url": "https://it.wikipedia.org/wiki?curid=4882122", "title": "Il baule volante", "text": "Il baule volante (\"Den flyvende Kuffert\") \u00e8 una fiaba dello scrittore e poeta danese Hans Christian Andersen, pubblicata per la prima volta nel 1839. Racconta la storia di un giovane uomo il quale in groppa ad un baule volante giunge fino in Turchia per far visita alla figlia del sultano.\nTrama.\nUn giovane, figlio di un ricco mercante, dopo aver sperperato in cose vane tutta l'eredit\u00e0, rimane con solamente pochi scellini, un paio di pantofole ed una vecchia vestaglia; un amico gli invia un baule per poter cos\u00ec raccogliere le proprie cose. Non avendo nulla da mettervi, vi entra lui stesso dentro.\nIl baule \u00e8 un oggetto incantato, che prende immediatamente il volo e lo trasporta in terre lontanissime, l\u00e0 ove vivono i turchi. Egli utilizza il baule magico per poter far visita alla figlia del sultano, fatta rinchiudere in una torre a causa d'una profezia nefasta: il suo matrimonio sarebbe stato infelice.\nIl giovane riesce per\u00f2 a convincerla a sposarlo; quando i genitori afflitti vanno a farle visita, ecco che riesce ad impressionarli talmente dalla bellissima fiaba raccontatagli che presto li convince a dare il loro consenso al matrimonio. Per celebrare degnamente le nozze imminenti il giovane acquista dei fuochi d'artificio; uno di essi, tornato sulla terra, fa partire una scintilla che incenerisce il baule fatato.\nIl giovane, non potendo pi\u00f9 tornare dalla principessa rinchiusa nella torre, comincia a vagare per il mondo raccontando favole, ma non sar\u00e0 mai pi\u00f9 felice come prima."}
{"id": "4882123", "revid": "670104", "url": "https://it.wikipedia.org/wiki?curid=4882123", "title": "Hockey Club Pustertal-Val Pusteria 2013-2014", "text": "Questa pagina contiene i dati relativi alla stagione hockeystica 2013-2014 della societ\u00e0 di hockey su ghiaccio HC Val Pusteria."}
{"id": "4882128", "revid": "1226", "url": "https://it.wikipedia.org/wiki?curid=4882128", "title": "Michael John Harrison", "text": ""}
{"id": "4882132", "revid": "1776051", "url": "https://it.wikipedia.org/wiki?curid=4882132", "title": "Ritten Sport 2013-2014", "text": "Questa pagina contiene i dati relativi alla stagione hockeystica 2013-2014 della societ\u00e0 di hockey su ghiaccio Ritten Sport."}
{"id": "4882138", "revid": "15756", "url": "https://it.wikipedia.org/wiki?curid=4882138", "title": "Bad Blood 2003", "text": "Bad Blood 2003 \u00e8 stata la seconda edizione dell'omonimo pay-per-view di wrestling prodotto dalla WWE, in esclusiva per il roster di \"Raw\", si \u00e8 svolto il 15 giugno 2003 al Compaq Center a Houston. La colonna sonora \u00e8 stata \"Headstrong\" dei Trapt.\nStoryline.\nA \"Judgment Day\", Triple H perse per squalifica contro Kevin Nash; tuttavia, mantenne il World Heavyweight Championship. Nella puntata di \"Raw\" successiva a Judgment Day, dopo che Triple H difese il titolo contro Ric Flair, il General Manager di \"Raw\" Stone Cold Steve Austin, annunci\u00f2 un rematch valido per il World Heavyweight Championship tra il campione Triple H e lo sfidante Kevin Nash a Bad Blood, questa volta in un Hell in a Cell match, dato che il precedente incontro tra i due di Judgment Day fin\u00ec con la vittoria per squalifica di Nash. La settimana successiva, a \"Raw\", Triple H e Randy Orton attaccarono Nash. Nella successiva puntata di \"Raw\", Nash, Shawn Michaels e The Hurricane sconfissero HHH, Orton e Flair in un tag team match, al termine del quale Nash colp\u00ec HHH con una \"Jacknife Powerbomb\" all'interno del ring. Nella puntata di \"Raw\" del 9 giugno, Austin annunci\u00f2 che Mick Foley sarebbe stato l'arbitro speciale dell'Hell in a Cell match di Bad Blood tra Triple H e Kevin Nash.\nNella puntata di \"Raw\" del 26 maggio, Shawn Michaels sfid\u00f2 Ric Flair ad un match e Flair accett\u00f2. Mentre stava per iniziare il match tra i due, l'altro General Manager di \"Raw\" Eric Bischoff annunci\u00f2 che il match tra Michaels e Flair si sarebbe svolto a Bad Blood. Pi\u00f9 tardi, in serata, i due si confrontarono con dei promo nel ring, discutendo su chi era il miglior wrestler e, nel main event, Michaels, Nash e The Hurricane sconfissero l'Evolution (Triple H, Randy Orton e Flair). Nella puntata di \"Raw\" del 9 giugno, dopo che Orton sconfisse The Hurricane, Michaels e Flair si malmenarono per tutta l'arena.\nNella puntata di \"Raw\" del 12 maggio, un assalitore misterioso cerc\u00f2 di investire Goldberg con una macchina, ma quest'ultimo riusc\u00ec a dileguarsi in tempo. La settimana successiva, a \"Raw\", si scopr\u00ec che il misterioso assalitore fu Lance Storm che, interrogato da Austin, disse di essere stato solamente pagato per fare ci\u00f2 e che la mente dietro questo piano fu Chris Jericho. Nella puntata di \"Raw\" del 26 maggio, durante il suo \"Highlight Reel\", Jericho disse di aver attuato l'attacco perch\u00e9 era sempre stato geloso di Goldberg ai tempi della WCW e lo sfid\u00f2 ad un match a Bad Blood. Goldberg si present\u00f2 sul ring, accettando la sfida lanciatagli da Jericho e, mentre stava per colpirlo con una \"spear\", Jericho gli spruzz\u00f2 dello spray al peperoncino sugli occhi, riuscendo a scappare.\nA \"Judgment Day\", Christian vinse una Battle Royal per la riassegnazione del WWE Intercontinental Championship dopo aver eliminato per ultimo Booker T. Dato ci\u00f2, i due iniziarono una rivalit\u00e0 per il titolo intercontinentale. In seguito, venne annunciato che Christian avrebbe difeso l'Intercontinental Championship contro Booker a Bad Blood.\nNel corso delle settimane antecedenti a Bad Blood, Eric Bischoff e \"Stone Cold\" Steve Austin iniziarono una rivalit\u00e0 per stabilire chi fosse tra i due il miglior general manager di \"Raw\". Nella puntata di \"Raw\" del 2 giugno, venne annunciato che Austin e Bischoff si sarebbero affrontati in un \"Redneck Triathlon\" (una serie di gare che non avevano nulla a che fare con un incontro di wrestling) per Bad Blood. Le tre gare a cui Austin e Bischoff si sarebbero dovuti sottoporre, furono: una gara di eruttazione, una gara di \"pie eating\" e una gara di canto.\nEvento.\nPrima della messa in onda dell'evento, Ivory sconfisse Molly Holly a \"Sunday Night Heat\" dopo l'esecuzione della \"Poison Ivory\".\nMatch preliminari.\nL'evento si apr\u00ec con i Dudley Boyz (Bubba Ray Dudley e D-Von Dudley) contro Christopher Nowinski e Rodney Mack. Il match inizi\u00f2 con i Dudley Boyz che si portarono in vantaggio dopo aver eseguito la \"whassap headbutt\" su Nowinski. Durante il match, Theodore Long (manager di Mack e Nowinski) distrasse D-Von, facendosi colpire da quest'ultimo, per far distrarre, a sua volta, l'arbitro dell'incontro. Nowinski ne approfitt\u00f2 e colp\u00ec Bubba Ray al volto con la sua maschera per poi schienarlo e vincere il match.\nDopo l'incontro d'apertura, \"Stone Cold\" Steve Austin sconfisse Eric Bischoff nella prima gara del Redneck Triathlon, ossia una gara di eruttazione.\nIl secondo match fu tra Test e Scott Steiner, in cui il vincitore avrebbe ottenuto i servizi manageriali di Stacy Keibler. Durante il match, nessuno dei due riusc\u00ec a portarsi in vantaggio, finch\u00e9 Steiner non esegu\u00ec un \"belly to belly suplex\" su Test. Nel finale, Test tent\u00f2 di colpire Steiner con una sedia d'acciaio, ma quest'ultimo schiv\u00f2 l'attacco e la sedia rimbalz\u00f2 sulle corde del ring per poi sbattere sul viso dello stesso Test. Steiner esegu\u00ec poi la \"Steiner Flatliner\" su Test per schienarlo e vincere il match.\nIl match successivo fu quello valevole per l'Intercontinental Championship tra il campione Christian e lo sfidante Booker T. Il match inizi\u00f2 con Booker che esegu\u00ec una \"spinebuster\" su Christian. Nel finale, Booker vinse il match per squalifica dopo essere stato colpito al volto da Christian con l'Intercontinental Championship. Tuttavia, Christian mantenne il titolo.\nIn seguito, Austin e Bischoff si affrontarono nel secondo round del Redneck Triathlon, in cui entrambi avrebbero dovuto posizionare il loro viso sulla zona inguinale di Mae Young. Bischoff vinse il round dopo che Austin si rifiut\u00f2 di fare ci\u00f2. Al termine del round, Austin colp\u00ec la Young con una \"Stunner\".\nIl quarto match della serata fu quello valevole per il World Tag Team Championship tra la coppia campione Kane e Rob Van Dam contro quella sfidante de La R\u00e9sistance (Ren\u00e9 Dupr\u00e9e e Sylvain Grenier). Durante le prime fasi del match, La R\u00e9sistance si port\u00f2 in vantaggio dopo che Grenier esegu\u00ec una \"DDT\" su Van Dam. In seguito, i campioni di coppia ritornarono in vantaggio dopo che Kane colp\u00ec Dupr\u00e9e con la \"Chokeslam\". Verso le fasi finali dell'incontro, Kane battagli\u00f2 a bordo ring contro Dupr\u00e9e e Grenier suggerendo a Van Dam di lanciarsi con un attacco aereo su di loro. Van Dam si gett\u00f2 sopra Dupr\u00e9e e Grenier, ma questi si spostarono e Van Dam fin\u00ec addosso a Kane. Nel finale, con Kane ancora a terra, La R\u00e9sistance esegu\u00ec una \"double spinebuster\" su Van Dam per poi schienarlo e conquistare i titoli di coppia.\nMatch principali.\nIl match che segu\u00ec fu tra Goldberg e Chris Jericho. Durante le prime fasi del match, Goldberg e Jericho si scontrarono all'esterno del ring. Goldberg tent\u00f2 di colpire Jericho con la \"Spear\", ma quest'ultimo si spost\u00f2 e Goldberg fin\u00ec contro una barricata di sicurezza, andandola a sfondare. In seguito all'impatto contro la barricata, Goldberg sembrava essersi infortunato alla spalla sinistra e Jericho ne approfitt\u00f2 per applicare diverse prese di sottomissione sul suo avversario. Nel finale, Goldberg riusc\u00ec a liberarsi dalla \"Walls of Jericho\" per poi colpire Jericho prima con la \"Spear\" e poi con la \"Jackhammer\" per schienarlo e vincere il match.\nIl sesto match fu tra Ric Flair e Shawn Michaels. Durante il match, Michaels pos\u00f2 un tavolo all'esterno del ring per poi posizionarci sopra Flair. In seguito, Randy Orton tent\u00f2 di interferire in favore di Flair, ma Michaels lo colp\u00ec con la \"Sweet Chin Music\" per poi gettarsi con uno \"splash\" dalla terza corda del quadrato addosso a Flair, mandando il tavolo in frantumi. Verso la fine del match, l'arbitro venne accidentalmente messo \"KO\" e Michaels colp\u00ec Flair con un \"diving elbow drop\", seguito dalla \"Sweet Chin Music\", ma Orton sal\u00ec sul ring e colp\u00ec Michaels al volto con una sedia d'acciaio. Orton posizion\u00f2 poi Flair sopra a Michaels e lasci\u00f2 il ring. L'arbitro si riprese e cont\u00f2 lo schienamento decisivo dando, cos\u00ec, la vittoria a Flair.\nSuccessivamente, Austin e Bischoff si affrontarono nell'ultima gara del Redneck Triathlon. In origine tale round avrebbe dovuto essere una gara di canto, ma entrambi furono d'accordo nel cambiare la stipulazione e scelsero un \"pigpen contest\", il cui obiettivo era quello di gettare il proprio avversario in un porcile. Nel finale, Austin gett\u00f2 Bischoff all'interno del porcile e, dato ci\u00f2, Austin vinse il Redneck Triathlon con il punteggio di 2-1.\nIl \"main event\" fu l'Hell in a Cell match per il World Heavyweight Championship, con Mick Foley come arbitro speciale, tra il campione Triple H e lo sfidante Kevin Nash. Durante le fasi iniziali del match, sia Nash che Triple H si colpirono a vicenda con una sedia d'acciaio e con un martello per poi utilizzare la pareti metalliche della cella per portarsi in vantaggio l'uno sull'altro. In seguito, Nash colp\u00ec ripetutamente Triple H al volto utilizzando una mazza con filo spinato, aprendogli una ferita alla fronte. Triple H riusc\u00ec poi a colpire Nash con dei gradoni d'acciaio, ferendolo alla testa. Dopo che Triple H prese il suo sledgehammer, Foley tent\u00f2 di portarglielo via, ma il campione reag\u00ec e colp\u00ec sia Foley che Nash con una sedia d'acciaio. Successivamente, Foley si vendic\u00f2 e applic\u00f2 la \"Mandible Claw\" su Triple H, per\u00f2 Nash si rialz\u00f2 e colp\u00ec entrambi con dei gradoni d'acciaio. Dopo che Triple H e Nash ai attaccarono a vicenda, il campione spinse Nash contro Foley, che si trovava sull'apron ring, e quest'ultimo fin\u00ec violentemente contro una parete metallica della struttura. In seguito, Nash esegu\u00ec la \"Jackknife Powerbomb\" su Triple H, ma Foley non fu ancora in grado di rialzarsi completamente a causa dell'impatto subito in precedenza. Triple H colp\u00ec poi Nash al volto con lo sledgehammer per poi eseguire su di lui il \"Pedigree\". Foley riusc\u00ec a riprendersi e Triple H schien\u00f2 Nash per vincere l'incontro e mantenere il titolo."}
{"id": "4882150", "revid": "729019", "url": "https://it.wikipedia.org/wiki?curid=4882150", "title": "Francesco Giovanni Gonzaga", "text": "Biografia.\nEra figlio di Carlo Gonzaga, marchese di Vescovato, alla morte del padre gli succedette al titolo di marchese. Intraprese la carriera delle armi combattendo per la Spagna contro i francesi.\nSpos\u00f2 in prime nozze nel 1617 Camilla Ponzoni (?-1635) e in seconde nozze Ottavia Cecilia Flameni (?-1640).\nDiscendenza.\nFrancesco Giovanni ed Ottavia Cecilia ebbero quattro figli:"}
{"id": "4882151", "revid": "64505862", "url": "https://it.wikipedia.org/wiki?curid=4882151", "title": "Ugolino di Anagni", "text": ""}
{"id": "4882159", "revid": "1501558", "url": "https://it.wikipedia.org/wiki?curid=4882159", "title": "Le mille e un'ora di Asterix", "text": "Le mille e un'ora di Asterix (\"Ast\u00e9rix chez Rah\u00e0zade\") \u00e8 la ventottesima storia a fumetti della serie \"Asterix\", creata dal duo francese Ren\u00e9 Goscinny (sceneggiatura) e Albert Uderzo (disegni) e la quarta scritta e disegnata dal solo Uderzo, dopo la morte del collega avvenuta nel 1977. La sua prima pubblicazione in volume in lingua originale risale al 1987.\nTrama.\nIl capo Abraracourcix fa un discorso in cui spiega che il villaggio, che nell'albo precedente era stato bruciato dalle legioni romane, \u00e8 stato ricostruito dai romani stessi. Mentre parla, viene per\u00f2 interrotto dal canto stonato di Assurancetourix che ha il potere di far piovere. Il breve diluvio fa cadere dal tappeto volante Kisarah, un fachiro indiano, il quale spiega al villaggio gallico che nella valle del Gange la stagione delle piogge \u00e8 stata secca e arida, senza nessuna precipitazione. Approfittandone per tentare di salire al potere, il malefico guru Kivalah ha stabilito che, se la pioggia non dovesse cadere entro la fine della stagione dei monsoni, Rahasete, figlia del re Kilosah, verr\u00e0 immolata sull'altare dei sacrifici. Per impedirlo Kisarah \u00e8 volato fino in Gallia sul suo tappeto magico per cercare Assurancetourix di cui aveva sentito parlare. \nCos\u00ec s'imbarcano sul tappeto Asterix, Obelix, Idefix, Assurancetourix e Kisarah, che attraversano in volo Roma e giungono nel Mar Ionio; l\u00ec per\u00f2 Assurancetourix canta provocando una pioggia che fa cadere in mare il tappeto con i suoi passeggeri che vengono ripescati da un mercante greco. Dopo che il tappeto viene ritrovato sulla spiaggia da Idefix, i protagonisti riiprendono il viaggio e sorvolano Atene e Tiro, finch\u00e9 un fulmine incendia il tappeto e li fa precipitare in Persia. L\u00e0 riescono a far battere in ritirata un esercito scita, e i persiani li ricompensano regalando loro un nuovo tappeto con il quale completano il viaggio. \nAl palazzo di Kilosah, si scopre che il bardo \u00e8 diventato afono, e viene dunque portato da Percaritah, l'ammaestratore di elefanti, che lo sottopone a una cura che consiste in un bagno di latte di elefantessa, mischiato a sterco di elefantino, con pelo tritato di elefantone. Durante la cura il bardo viene per\u00f2 rapito da due scagnozzi di Kivalah che lo portano nel cimitero degli elefanti, dove le bestie dovrebbero ucciderlo, e lo sventurato viene salvato solo dall'arrivo di Asterix, Obelix e Percaritah.\nMentre che Kisarah si scontra con Grazieak\u00ec, fachiro aiutante di Kivalah, Asterix e Obelix fanno bere la pozione magica al bardo, facendogli tornare la voce, e i tre impediscono l'esecuzione di Rahasete con Assourancetourix che riesce a cantare e dunque a far piovere. Alla fine Asterix, Obelix, Idefix e Assurancetourix festeggiano il lieto fine in India, anzich\u00e9 nel loro villaggio che si trova comunque a far festa, anche se i commenti di alcuni e l'atteggiamento di Automatix mettono in evidenza come il villaggio senta molto la mancanza dei loro eroi, incluso l'assordante bardo."}
{"id": "4882160", "revid": "287204", "url": "https://it.wikipedia.org/wiki?curid=4882160", "title": "Campionato Internazionale 1924-1925", "text": "La stagione 1924-1925 \u00e8 stato il quindicesimo Campionato Internazionale, e ha visto campione l'Hockey Club Rosey-Gstaad."}
{"id": "4882171", "revid": "287204", "url": "https://it.wikipedia.org/wiki?curid=4882171", "title": "Campionato Nazionale 1924-1925", "text": "La stagione 1924-1925 \u00e8 stato il decimo Campionato Nazionale, e ha visto campione l'Hockey Club Rosey-Gstaad.\nGruppi.\nSerie Est.\nHC Davos passa il turno."}
{"id": "4882174", "revid": "287204", "url": "https://it.wikipedia.org/wiki?curid=4882174", "title": "Campionato svizzero di hockey su ghiaccio 1924-1925", "text": ""}
{"id": "4882197", "revid": "827882", "url": "https://it.wikipedia.org/wiki?curid=4882197", "title": "Food (Kelis)", "text": "Food \u00e8 il sesto album della cantante statunitense Kelis, che \u00e8 stato pubblicato il 21 aprile 2014.\nTracce.\nTutte le canzoni sono state scritte da Kelis Rogers, Dave Sitek e Todd Simon, eccetto dove \u00e8 indicato"}
{"id": "4882199", "revid": "182193", "url": "https://it.wikipedia.org/wiki?curid=4882199", "title": "Anne Morrow", "text": ""}
{"id": "4882200", "revid": "305330", "url": "https://it.wikipedia.org/wiki?curid=4882200", "title": "Apologeti", "text": ""}
{"id": "4882202", "revid": "599013", "url": "https://it.wikipedia.org/wiki?curid=4882202", "title": "Cattedrale di San Paolo (Lisbona)", "text": "La cattedrale di San Paolo (in portoghese: \"Catedral de S\u00e3o Paulo\") \u00e8 la chiesa cattedrale sede della Chiesa lusitana cattolica apostolica evangelica, si trova a Lisbona, in Portogallo.\nStoria.\nLa cattedrale sorge in quello che era il complesso di un convento dei carmelitani scalzi, fondato nel 1606 e completato nel 1611. Dopo l'abolizione degli ordini religiosi e l'allontanamento dei frati, l'edificio fu requisito ed utilizzato dal 1835 come caserma del XVII battaglione della Guardia Nazionale, ospitando dall'anno successivo anche l'ufficio del commissariato. L'edificio fu poi messo in vendita in un'asta pubblica nel 1872, la propriet\u00e0 venne acquistata dalla chiesa presbiteriana scozzese, fatto questo che caus\u00f2 forti polemiche. Dal 1898 \u00e8 propriet\u00e0 della chiesa lusitana cattolica apostolica evangelica."}
{"id": "4882205", "revid": "767487", "url": "https://it.wikipedia.org/wiki?curid=4882205", "title": "Italo Formichella", "text": "Gi\u00e0 durante il ventennio, il suo nome era ben conosciuto nei piano alti del partito nazionale fascista. Formichella infatti \u00e8 stato l'avvocato del principe nero Junio Valerio Borghese ed anche della famiglia Mussolini.\nDopo la fine della guerra, sedette in parlamento nella camera dei deputati, dopo essere stato eletto nelle file del MSI per la II legislatura.\nA suo nome venne intitolato il primo circolo di Alleanza Nazionale.\nCollegamenti esterni.\nProfilo ufficiale Camera dei Deputati"}
{"id": "4882206", "revid": "1601148", "url": "https://it.wikipedia.org/wiki?curid=4882206", "title": "Filmografia di Clara Kimball Young", "text": "Di seguito sono elencati i film girati da Clara Kimball Young ripresi dalla filmografia su IMDb.\n1909 - 1910 - 1911 - 1912 - 1913 - 1914 - 1915 - 1916 - 1917 - 1918 - 1919 - 1920 - 1921 - 1922 - 1923 - 1925 - 1931 - 1932 - 1933 - 1934 - 1935 - 1936 - 1937 - 1938 - 1941 "}
{"id": "4882207", "revid": "773636", "url": "https://it.wikipedia.org/wiki?curid=4882207", "title": "ITIM", "text": "I motivi ITIM (acronimo inglese di Immunoreceptor Tyrosine-based Inhibition Motif) sono delle sequenze di amminoacidi (S/I/V/LxYxxI/V/L) che si trovano nell'estremit\u00e0 citoplasmatica di molti recettori inibitori del sistema immunitario. Quando i recettori inibitori che contengono questi motivi interagiscono con il loro ligando i motivi ITIM vengono fosforilati da enzimi appartenenti alla famiglia delle protein chinasi src e questo permette il reclutamento di altri enzimi come fosfotirosina e fosfatasi che diminuiscono l'attivazione di molecole coinvolte nella segnalazione cellulare. Gli antagonisti si chiamano profili ITAM."}
{"id": "4882214", "revid": "298229", "url": "https://it.wikipedia.org/wiki?curid=4882214", "title": "Backlash 2003", "text": "Backlash 2003 \u00e8 stata la quinta edizione dell'omonimo pay-per-view prodotto dalla World Wrestling Entertainment. L'evento si \u00e8 svolto il 27 aprile 2003 al Worcester Centrum nella citt\u00e0 di Worcester in Massachusetts. La vendita dei biglietti ha raggiunto i dollari, all'arena vi erano persone e la colonna sonora \u00e8 stata \"Remedy\" dei Cold.\nStoryline.\nStone Cold Steve Austin venne licenziato dalla WWE nella puntata di \"Raw\" successiva a WrestleMania XIX, nell'ambito della \"storyline\", dall'allora general manager dello show, Eric Bischoff, a causa di motivi di salute. Austin venne successivamente licenziato ancora una volta, in questo caso in qualit\u00e0 di co-general manager di \"Raw\", dalla amministratore delegato della federazione, Linda McMahon, il 2 aprile. Pi\u00f9 tardi quella stessa notte The Rock prese in giro Austin per il suo licenziamento. Nel frattempo quest'ultimo aveva lanciato una sfida il 31 marzo a qualsiasi wrestler avesse avuto il coraggio di affrontarlo in un match. Goldberg fece il suo debutto nella WWE quella sera e rispose alla sfida di The Rock, colpendolo con una \"spear\". The Rock decise nella puntata di \"Raw\" del 14 aprile di accettare la sfida di Goldberg, dopo averla rifiutata la settimana precedente, e venne sancito un match tra i due a Backlash.\nDurante la puntata di \"SmackDown\u01c3\" successiva a WrestleMania venne annunciato da Stephanie McMahon, general manager dello show, che Kurt Angle aveva accusato una tendinite e un infortunio al collo. Con Angle costretto a stare fuori dai giochi per qualche mese, la McMahon decise di indire un torneo che avrebbe determinato il primo sfidante al WWE Championship di Brock Lesnar a Backlash. John Cena divenne lo sfidante al titolo dopo aver sconfitto Chris Benoit nel match finale del torneo nella puntata di \"SmackDown\u01c3\" del 17 aprile.\nNella puntata di \"Raw\" successiva a WrestleMania, Booker T sconfisse Chris Jericho per squalifica a causa dell'interferenza di Ric Flair, che attacc\u00f2 Booker T. Ad unirsi al pestaggio arriv\u00f2 anche Triple H ed in aiuto di Booker si present\u00f2 Shawn Michaels, ma ci\u00f2 non serv\u00ec a nulla, dato che i due si trovarono in inferiorit\u00e0 numerica. La settimana successiva, a \"Raw\", anche Kevin Nash (rientrato dopo un lungo infortunio) entr\u00f2 nella faida, interferendo in un tag team match tra Booker e Michaels contro Flair e Jericho, attaccando quest'ultimi. La settimana successiva, a \"Raw\", Nash si confront\u00f2 con Michaels e Triple H, dicendo che era intervenuto per ristabilire la pace tra i due, in modo tale da farli tornare amici proprio come ai vecchi tempi; per\u00f2 HHH non ascolt\u00f2 Nash e venne sancito un Six-man tag team match tra il team composto da Kevin Nash, Shawn Michaels e Booker T e quello composto da Triple H, Ric Flair e Chris Jericho per Backlash. Nell'ultima puntata di \"Raw\" prima di Backlash, il match valido per il World Heavyweight Championship tra il campione Triple H e lo sfidante Booker T, con Shawn Michaels come arbitro speciale, termin\u00f2 in no-contest a causa dell'intervento di Flair e Jericho. Successivamente anche Nash intervenne, scacciando Flair e Jericho, per poi aiutare Michaels e Triple H a rialzarsi in piedi, salvo poi prendersi un low-blow da parte di Triple H.\nTorneo per determinare lo sfidante al WWE Championship.\nIl torneo per determinare lo sfidante al WWE Championship si \u00e8 svolto tra 1\u00ba aprile al 15 aprile 2003.\nEvento.\nPrima della messa in onda dell'evento, Scott Steiner sconfisse Rico a \"Sunday Night Heat\".\nMatch preliminari.\nIl primo match dell'evento fu quello valevole per il WWE Tag Team Championship tra la coppia campione del World's Greatest Tag Team (Charlie Haas e Shelton Benjamin) contro quella sfidante dei Los Guerreros (Eddie Guerrero e Chavo Guerrero). Il match inizi\u00f2 con il Team Angle che si port\u00f2 in vantaggio sui Los Guerreros dopo che Haas e Benjamin eseguirono un \"leapfrog stun gun\" su Eddie. Per lunghi tratti del match, Haas e Benjamin fecero s\u00ec che Eddie non potesse dare il cambio a Chavo. Tuttavia, Eddie riusc\u00ec poi a dare il cambio a Chavo e quest'ultimo inizi\u00f2 a dominare il match. Dopo che Chavo distrasse l'arbitro, Eddie ne approfitt\u00f2 per colpire Haas con la \"Frog Splash\", ma Chavo ottenne solamente un conto di due poich\u00e9 Benjamin trascin\u00f2 Haas all'esterno del ring. Dopo un altro tentativo di schienamento, Eddie e Benjamin iniziarono a combattere all'esterno del ring. Allo stesso tempo, Chavo tent\u00f2 di eseguire un \"suplex\" su Haas all'interno del ring, ma Benjamin fece inciampare Chavo nel momento dell'esecuzione della manovra permettendo, cos\u00ec, a Haas di schienare Chavo per vincere il match e mantenere i titoli di coppia di \"SmackDown!\".\nIl match successivo fu tra Sean O'Haire (con Roddy Piper) e Rikishi. Il match inizi\u00f2 con O'Haire che si port\u00f2 in vantaggio dopo aver colpito Rikishi con una \"clothesline\". In seguito, Rikishi colp\u00ec O'Haire con un \"samoan drop\" per poi tentare lo \"Stink Face\". Piper prov\u00f2 poi a colpire Rikishi alla testa con una noce di cocco, ma quest'ultimo evit\u00f2 l'attacco e ruppe la noce di cocco sulla testa di Piper. Tale distrazione permise a O'Haire di eseguire la \"Prophecy\" su Rikishi per schienarlo e vincere il match.\nIl terzo match della serata fu quello valevole per il World Tag Team Championship, con Chief Morley come arbitro speciale, tra la coppia campione Kane e Rob Van Dam contro quella sfidante dei Dudley Boyz (Bubba Ray Dudley e D-Von Dudley). Il match inizi\u00f2 con Kane e Van Dam che si portarono in vantaggio dopo che Kane esegu\u00ec una \"spinebuster\" su Bubba Ray. In seguito, i Dudley Boyz presero le redini dell'incontro dopo che D-Von colp\u00ec Van Dam con una \"sidewalk slam\". Pi\u00f9 avanti, Kane torn\u00f2 in controllo del match e tent\u00f2 di eseguire la \"Chokeslam\" su Bubba Ray, ma Morley colp\u00ec Kane con un \"low-blow\". Successivamente, Lance Storm prov\u00f2 a interferire in favore di Kane e Van Dam, ma egli fu attaccato dai Dudley Boyz. Dato che Morley colp\u00ec inavvertitamente Bubba Ray con una \"clothesline\", Bubba Ray e D-Von eseguirono la \"3D\" su Morley. Le distrazioni di Storm e Morley consentirono a Kane e Van Dam di colpire Bubba Ray rispettivamente con la \"Chokeslam\" e la \"Five Star Frog Splash\". Un secondo arbitro arriv\u00f2 poi sul ring per sostituire Morley ed egli cont\u00f2 lo schienamento decisivo dando, cos\u00ec, la vittoria e il mantenimento dei titoli di coppia di \"Raw\" a Kane e Van Dam.\nIl match che segu\u00ec fu quello valevole per il WWE Women's Championship tra la campionessa Trish Stratus e la sfidante Jazz (con Theodore Long). Dopo un batti e ribatti, Trish si port\u00f2 in vantaggio dopo aver eseguito la \"Stratusfaction\" su Jazz. Durante lo schienamento, Long tir\u00f2 una sua scarpa in testa a Trish andando, cos\u00ec, a liberare Jazz dallo schienamento. Nel finale, Trish tent\u00f2 di colpire Jazz con uno \"springboard sunset flip\", ma quest'ultima contrattacc\u00f2, sedendosi sopra a Trish, per poi schienare la campionessa e conquistare il titolo femminile facendo illegalmente leva sulle corde del ring.\nIl quinto match fu tra Big Show e Rey Mysterio. Durante il match, Mysterio utilizz\u00f2 la propria agilit\u00e0 per contrastare la potenza di Big Show. In seguito, Mysterio colp\u00ec Big Show con due \"619\". Durante un terzo tentativo di \"619\", Mysterio tent\u00f2 la \"West Coast Pop\", ma Big Show lo afferr\u00f2 al volo per poi atterrarlo con la \"Chokeslam\" e schienarlo per vincere il match. Al termine dell'incontro, Mysterio venne soccorso e posizionato su una barella. Mentre Mysterio stava per essere trasportato nel \"backstage\", Big Show ritorn\u00f2 a bordo ring e sollev\u00f2 Mysterio (ancora attaccato alla barella) per poi sbatterlo contro un paletto di sostegno del quadrato.\nMatch principali.\nIl match seguente fu quello per il WWE Championship tra il campione Brock Lesnar e lo sfidante John Cena. Il match inizi\u00f2 con Lesnar che si port\u00f2 in vantaggio dopo l'esecuzione di un \"suplex\" su Cena per poi fargli sbattere la testa contro il tavolo dei commentatori. In seguito, Cena inizi\u00f2 la propria offensiva dopo aver lanciato Lesnar contro dei gradoni d'acciaio. Rientrati sul ring, Lesnar ritorn\u00f2 in controllo del match dopo aver colpito Cena con una \"spinebuster\". Dopo che Lesnar esegu\u00ec una \"spear\" su Cena all'angolo, quest'ultimo tent\u00f2 di spingere Lesnar addosso all'arbitro. Tale distrazione permise a Cena di colpire Lesnar con un \"low-blow\". Successivamente, Cena prov\u00f2 a colpire Lesnar con una catena d'acciaio, ma l'arbitro gliela confisc\u00f2 prima che potesse usarla contro il campione. Lesnar approfitt\u00f2 della situazione per eseguire la \"F-5\" su Cena per poi schienarlo e mantenere il titolo.\nIl settimo match dell'evento fu il Six-man Tag Team match tra il World Heavyweight Champion Triple H, Ric Flair e Chris Jericho contro Shawn Michaels, Kevin Nash e Booker T. Il team di Triple H, Flair e Jericho si port\u00f2 in vantaggio dopo che Triple H entr\u00f2 illegalmente sul ring per colpire Michaels con il \"Pedigree\". In seguito, il team di Michaels, Nash e Booker inizi\u00f2 a controllare il match dopo che Nash divent\u00f2 l'uomo legale e attacc\u00f2 tutti e tre gli avversari. Successivamente, mentre Nash era alle prese con Jericho, Booker esegu\u00ec lo \"Scissors Kick\" su Flair. Ci\u00f2 port\u00f2 ad una rissa tra Nash e Triple H all'esterno del ring. Allo stesso tempo, Jericho e Booker iniziarono a colpirsi a vicenda fuori dal quadrato, mentre Michaels e Flair combatterono all'interno del ring. Flair applic\u00f2 poi la \"figure-four leglock\" su Michaels e, mentre quest'ultimo era rinchiuso nella presa di sottomissione di Flair, Jericho sal\u00ec illegalmente sul ring per colpire Michaels con il \"Lionsault\". In seguito, Nash si accorse di ci\u00f2 che stava accadendo nel ring e smise di attaccare Triple H per poi salire sul quadrato, dove esegu\u00ec la \"Jackknife Powerbomb\" su Jericho per poi spingere Flair addosso all'arbitro. Dopo che l'arbitro venne messo accidentalmente \"KO\", Triple H colp\u00ec Nash con lo sledgehammer per poi schienarlo e vincere il match per il proprio team.\nIl \"main event\" fu il match tra Goldberg e The Rock. Durante la fasi iniziali del match, The Rock prese in giro Goldberg all'esterno del ring per evitare di lottare contro di lui. In seguito, The Rock rientr\u00f2 sul ring, ma Goldberg lo colp\u00ec con una \"Rock Bottom\" per portarsi in vantaggio. Goldberg prov\u00f2 poi a colpire The Rock con la \"Spear\", ma quest'ultimo schiv\u00f2 l'attacco e Goldberg fin\u00ec contro il paletto del ring. Dato ci\u00f2, The Rock si port\u00f2 in controllo del match per poi applicare la \"Sharpshooter\" su Goldberg. Goldberg riusc\u00ec poi a liberarsi dalla presa dopo aver toccato le corde del ring. Successivamente, The Rock tent\u00f2 la \"Rock Bottom\", ma Goldberg rovesci\u00f2 la manovra e colp\u00ec The Rock con la \"Spear\". Dopodich\u00e9, The Rock si riprese per poi colpire Goldberg con due \"spinebuster\", una \"Rock Bottom\" ed un \"People's Elbow\", ma ottenne solamente un conto di due. Nel finale, Goldberg esegu\u00ec due \"Spear\" su The Rock per poi colpirlo con la \"Jackhammer\" per schienarlo e vincere il match."}
{"id": "4882215", "revid": "1318658", "url": "https://it.wikipedia.org/wiki?curid=4882215", "title": "Luigi Filosa", "text": "Biografia.\nInterventista di sinistra segu\u00ec Mussolini fin dal 1915. Fu ufficiale durante la Grande Guerra.\nNel fascismo.\nFu fra i fondatori del PNF calabrese insieme a Michele Bianchi, e divenne federale di Cosenza. Di orientamento repubblicano e rivoluzionario, venne espulso dal partito dopo la Marcia su Roma. Divenne cospiratore clandestino in associazione alle cellule comuniste, sub\u00ec una diffida a causa del tentativo di ricostituire, insieme col repubblicano Federigo Adami, l'associazione combattentistica antifascista \"Italia libera\" e fu infine arrestato, condannato al carcere e nel 1931 assegnato al confino per tre anni, prima a Montefusco e poi a Vietri sul Mare. Continu\u00f2 comunque l\u2019attivit\u00e0 antifascista e si un\u00ec alla cospirazione comunista, arrivando addirittura a difendere degli antifascisti in tribunale, come il bordighista La Camera.\nSi iscrisse di nuovo al PNF nel febbraio 1943, poco prima della caduta del regime, propugnando l'alleanza fra l'Italia proletaria e la Russia sovietica. All'arrivo degli angloamericani tent\u00f2 di organizzare una resistenza militare fascista sotto l'insegna delle \"Guardie ai Labari\" del principe Valerio Pignatelli. Fra le azioni pi\u00f9 significative del gruppo vi furono attentati dinamitardi, furti di armi e attivit\u00e0 di danneggiamento di caterpillar degli Alleati, soprattutto nella zona de La Sila. Individuato dai servizi dell'AMGOT tent\u00f2 di raggiungere i territori della Repubblica Sociale Italiana, ma fu arrestato e condannato a 8 anni di prigione per \"attivit\u00e0 clandestina armata\". Fu liberato nel 1946 dall'amnistia Togliatti.\nNel dopoguerra.\nFond\u00f2 il Movimento Sociale Italiano in Calabria, nelle cui fila fu eletto deputato alle elezioni politiche del 1948.\nFilosa rest\u00f2 deputato fino al giugno 1949. Aveva infatti fatto ricorso il primo dei non eletti nella circoscrizione di Catanzaro, Luigi Palmieri, denunciandolo per attivit\u00e0 clandestina fascista. Palmieri subentr\u00f2, ma fu espulso dal partito. Filosa torn\u00f2 deputato alle elezioni del 1953, sempre con il MSI. \nNella seconda legislatura si un\u00ec al gruppo del Movimento Sociale, ma se ne distacc\u00f2 nel luglio del 1957 per tornare nel gruppo misto. Nel 1958 si candid\u00f2 alla Camera nel Partito nazionale del lavoro, nella circoscrizione di Caserta, ma non fu eletto. Negli anni \u201970 si riavvicin\u00f2 al Movimento Sociale Italiano e nel 1972 fu indicato tra i probabili candidati nel collegio senatoriale di Cosenza.\nFilosa continu\u00f2 a seguire la politica nazionale, svolse attivit\u00e0 di pubblicista in alcuni giornali locali (come \"Il Guiscardo\" e \"L\u2019Arrotino\") ma torn\u00f2 principalmente a svolgere la sua professione di avvocato."}
{"id": "4882216", "revid": "446353", "url": "https://it.wikipedia.org/wiki?curid=4882216", "title": "AO-63 rifle", "text": ""}
{"id": "4882218", "revid": "339392", "url": "https://it.wikipedia.org/wiki?curid=4882218", "title": "Carlene Begnaud", "text": ""}
{"id": "4882219", "revid": "4175", "url": "https://it.wikipedia.org/wiki?curid=4882219", "title": "Worcester Centrum", "text": ""}
{"id": "4882229", "revid": "1005847", "url": "https://it.wikipedia.org/wiki?curid=4882229", "title": "Nicola Foschini", "text": "Fu deputato nelle file del Movimento Sociale Italiano nella II legislatura, nella III ader\u00ec al gruppo del Partito Monarchico Popolare, in seguito del Partito Democratico Italiano e infine al gruppo Democratico Cristiano. Nella V legislatura fu sempre nel gruppo della Democrazia Cristiana. Si rese protagonista di 45 interventi e fu primo firmatario di 60 progetti di legge. nella V legislatura ricopr\u00ec l'incarico di rilievo di segretario della Commissione inquirente per i procedimenti di accusa."}
{"id": "4882231", "revid": "298229", "url": "https://it.wikipedia.org/wiki?curid=4882231", "title": "No Way Out 2003", "text": "No Way Out 2003 \u00e8 stata la quinta edizione dell'omonimo pay-per-view prodotto dalla World Wrestling Entertainment. L'evento si \u00e8 svolto il 23 febbraio 2003 al Bell Centre nella citt\u00e0 di Montr\u00e9al in Canada.\nStoryline.\nNell'episodio di \"SmackDown!\" del 23 gennaio, la General manager di \"SmackDown!\" Stephanie McMahon annunci\u00f2 il ritorno di Hulk Hogan in WWE. Al momento del ritorno di Hogan, Mr. McMahon si present\u00f2 sul ring e lo insult\u00f2, ci\u00f2 scatur\u00ec la furia di Hogan che attacc\u00f2 McMahon, sfidandolo ad un match. Il Chairman della WWE accett\u00f2, ma invece che ufficializzare il loro match, ufficializz\u00f2 un match tra Hogan ed il suo rappresentante, ossia The Rock, a No Way Out. Nelle successive puntate di \"SmackDown!\" sia Hogan che Rock fecero dei promo, ricordando anche il loro match avvenuto nellaprecedente edizione di WrestleMania. Nella puntata di \"SmackDown!\" del 20 febbraio, The Rock prov\u00f2 a stringere la mano ad Hulk Hogan in segno di rispetto, Hogan si fid\u00f2, ma al momento della stretta di mano, Rock gli sput\u00f2 in faccia.\nAlla \"Royal Rumble\", Kurt Angle sconfisse Chris Benoit mantenendo il WWE Championship, mentre Brock Lesnar vinse il Royal Rumble match, eliminando per ultimo The Undertaker, guadagnandosi un'opportunit\u00e0 titolata al WWE Championship di Angle a \"WrestleMania XIX\". Nell'episodio di \"SmackDown!\" del 30 gennaio, il World's Greatest Tag Team (Charlie Haas e Shelton Benjamin) affront\u00f2 Edge e Chris Benoit in un tag team match, in cui Angle interfer\u00ec in favore dei suoi protetti, facendoli vincere. La settimana successiva, Haas e Benjamin vinsero i WWE Tag Team Championship, sconfiggendo i Los Guerreros. Nella puntata di \"SmackDown!\" del 13 febbraio, Stephanie McMahon annunci\u00f2 un match tra il World's Greatest Tag Team (Kurt Angle, Charlie Haas e Shelton Benjamin) ed il team formato da Lesnar, Benoit ed Edge a No Way Out. Prima dell'inizio del match di No Way Out, Edge venne assalito nel backstage e venne dichiarato impossibilitato a combattere; il match divent\u00f2 un 3-on-2 Handicap match. In realt\u00e0, Edge si infortun\u00f2 seriamente al collo prima dell'inizio dell'evento.\nAlla Royal Rumble, Triple H perse per squalifica contro Scott Steiner e, come da regolamento, mantenne il World Heavyweight Championship. Nella seguente puntata di \"Raw\", Steiner sconfisse Batista per squalifica a causa dell'intervento di Randy Orton e, alla fine del match, Triple H, Ric Flair, Orton e Batista attaccarono Steiner. Nella puntata di \"Raw\" del 3 febbraio, Triple H form\u00f2 l'Evolution assieme a Flair, Orton e Batista. La stessa sera, Steiner sconfisse Chris Jericho, diventando il primo sfidante al titolo.\nEvento.\nPrima della messa in onda dell'evento, Rey Mysterio sconfisse Jamie Noble a \"Heat\".\nMatch preliminari.\nIl primo match dell'evento fu tra Chris Jericho e Jeff Hardy. Dopo un batti e ribatti, Hardy esegu\u00ec su Jericho il \"Whisper in the Wind\" per poi colpirlo con la \"Swanton Bomb\". Jerich\u00f2 si liber\u00f2 poi dallo schienamento dopo aver appoggiato un piede sulle corde del ring. Nel finale, Hardy tent\u00f2 di eseguire una seconda \"Swanton Bomb\", ma Jericho schiv\u00f2 l'attacco per poi colpire Hardy con il \"Lionsault.\" Jericho applic\u00f2 poi la \"Walls of Jericho\" su Hardy per forzarlo alla resa e vincere il match. Al termine del match, Shawn Michaels si present\u00f2 sul ring e colp\u00ec Jericho con la \"Sweet Chin Music\".\nIl match successivo fu quello valevole per il World Tag Team Championship tra la coppia campione Lance Storm e William Regal contro quella sfidante formata da Kane e Rob Van Dam. Durante le fasi iniziali del match, Kane e Van Dam si portarono in vantaggio dopo che Van Dam esegu\u00ec uno \"split legged moonsault\" su Regal. I campioni si portarono poi in vantaggio dopo che Storm distrasse l'arbitro permettendo, cos\u00ec, a Regal di lanciare Van Dam all'esterno del ring. In seguito, Van Dam riusc\u00ec a dare il cambio a Kane, il quale inizi\u00f2 a dominare il match. Nel finale, Storm tir\u00f2 la maschera di Kane e quest'ultimo, non riuscendo pi\u00f9 a vedere, colp\u00ec accidentalmente Van Dam con la \"Chokeslam\". Storm ne approfitt\u00f2 e schien\u00f2 Van Dam per vincere l'incontro e mantenere i titoli di coppia.\nIl terzo match della serata fu quello valevole per il Cruiserweight Championship tra il campione Billy Kidman e lo sfidante Matt Hardy. Il match inizi\u00f2 con Kidman che esegu\u00ec una \"hurricanrana\" su Hardy. In seguito, Hardy si port\u00f2 in vantaggio dopo aver lanciato Kidman contro un paletto di sostegno del ring. Verso le fasi finali del match, Kidman tent\u00f2 la \"Shooting Star Press\", ma Hardy schiv\u00f2 l'attacco per poi colpire Kidman con la \"Twist of Fate\", dalla quale il campione si liber\u00f2 dopo un conto di due. Nel finale, Hardy colp\u00ec Kidman con una \"Twist of Fate\" dalla terza corda del ring per poi schienarlo e conquistare il titolo.\nIl match che segu\u00ec fu tra The Undertaker e Big Show. Il match inizi\u00f2 all'esterno del ring, dove Big Show sollev\u00f2 The Undertaker per poi lanciarlo contro un paletto di sostengo del ring. Rientrati sul ring, The Undertaker si port\u00f2 in vantaggio dopo l'esecuzione di un \"guillotine leg drop\" su Big Show. Dopo che l'arbitro venne accidentalmente messo \"KO\", The Undertaker prese una sedia d'acciaio per tentare di colpire Big Show, ma quest'ultimo contrattacc\u00f2 tirando un pugno alla sedia, la quale and\u00f2 a sbattere sul viso dell'\"American Badass\". In seguito, The Undertaker riusc\u00ec a spezzare il dominio di Big Show dopo l'esecuzione di una \"flying clothesline\" e della \"Old School\". Successivamente, A-Train e Paul Heyman provarono ad interferire in favore di Big Show, ma The Undertaker ferm\u00f2 l'interferenza lanciandosi addosso a Heyman e A-Train con un \"suicide dive\". Tale distrazione permise a Big Show di colpire The Undertaker con la \"Chokeslam\", ma l\"'American Badass\" svent\u00f2 lo schienamento rinchiudendo Big Show in una \"triangle choke\". The Undertaker fece svenire Big Show per vincere il match. Al termine del match, A-Train assal\u00ec The Undertaker per poi colpirlo con la \"Derailer\".\nMatch principali.\nIl quinto match fu il 3-on-2 Handicap match tra il Team Angle (il WWE Champion Kurt Angle, Charlie Haas e Shelton Benjamin) contro Brock Lesnar e Chris Benoit. Prima dell'inizio del match, Edge venne attaccato nel \"backstage\" e, dato ci\u00f2, venne annunciato che egli non era pi\u00f9 in grado di competere in tale incontro. Il match inizi\u00f2 con Benoit e Lesnar che si portarono in vantaggio nei confronti del Team Angle. In seguito, Angle si aggrapp\u00f2 a Lesnar permettendo, cos\u00ec, a Benjamin di colpire Lesnar con un \"superkick\". Tuttavia, Lesnar riusc\u00ec a riportarsi in vantaggio dopo aver lanciato Angle contro un angolo del ring. Lesnar diede poi il cambio a Benoit, il quale inizi\u00f2 a dominare il match eseguendo vari \"german suplex\" su tutti e tre i membri del Team Angle. Successivamente, il Team Angle ritorn\u00f2 in controllo del match dopo che Haas e Benjamin eseguirono un \"leapfrog stun gun\" ai danni di Benoit. Pi\u00f9 avanti, Benoit tent\u00f2 la \"Crippler Crossface\" su Angle, ma quest'ultimo rovesci\u00f2 la manovra di sottomissione nella \"Ankle Lock\". Lesnar ruppe la presa di Angle su Benoit per poi colpire Angle con la \"F-5\". Nel finale, Benoit applic\u00f2 la \"Crippler Crossface\" su Haas per forzarlo alla resa e vincere il match insieme a Lesnar.\nIl match seguente fu quello valevole per il World Heavyweight Championship tra il campione Triple H e lo sfidante Scott Steiner. Durante il match, Triple H lott\u00f2 con una fasciatura alla gamba sinistra e, approfittando di ci\u00f2, Steiner si focalizz\u00f2 sull'attaccare principalmente la zona fasciata del campione. Pi\u00f9 avanti, Triple H si port\u00f2 in vantaggio dopo che l'Evolution (Ric Flair, Randy Orton e Batista) interfer\u00ec in suo favore. Steiner attacc\u00f2 poi Flair, Orton e Batista e l'arbitro decise, cos\u00ec, di bandire da bordo ring tutti e tre i membri dell'Evolution. Tale distrazione permise a Triple H di colpire Steiner al volto con il World Heavyweight Championship per poi eseguire su di lui il \"Pedigree\" per schienarlo e mantenere il titolo.\nIl settimo match fu tra Eric Bischoff e Stone Cold Steve Austin. Prima dell'inizio del match, Bischoff offr\u00ec a Austin la possibilit\u00e0 di rifiutare lo scontro, ma Austin non accett\u00f2 la proposta di Bischoff e lo attacc\u00f2. Bischoff usc\u00ec poi dal ring per cercare di scappare dalle grinfie di Austin, ma quest'ultimo lo ferm\u00f2 per poi attaccarlo ancora una volta. In seguito, Austin riport\u00f2 Bischoff sul ring e lo colp\u00ec con la \"Stunner\" per poi schienarlo. Tuttavia, Austin interruppe volontariamente lo schienamento per eseguire altre due \"Stunner\" su Bischoff. Austin schien\u00f2 poi Bischoff per vincere il match.\nIl main event fu il match tra Hulk Hogan e The Rock. Durante il match, The Rock esegu\u00ec la \"Rock Bottom\" su Hogan per poi rinchiuderlo per due volte consecutive nella \"Sharpshooter\". Hogan si liber\u00f2 poi in entrambi i casi dopo aver toccato le corde del ring. Successivamente, The Rock prese una sedia d'acciaio per tentare di colpire Hogan, ma l'\"Hulkster\" schiv\u00f2 l'attacco del \"Great One\". Pi\u00f9 avanti, Hogan si impossess\u00f2 della sedia per colpire The Rock, ma l'arbitro lo ferm\u00f2 consentendo, cos\u00ec, a The Rock di colpire Hogan con un \"low-blow\". The Rock esegu\u00ec poi una \"spinebuster\" e il \"People's Elbow\" su Hogan, ma quest'ultimo si liber\u00f2 dallo schienamento dopo un conto di due. Hogan reag\u00ec e colp\u00ec The Rock con il \"big boot\" per poi eseguire su di lui l\"'Atomic Leg Drop\". Tuttavia, mentre l'arbitro stava per contare lo schienamento decisivo, le luci dell'arena si spensero. Dopo che le luci si riaccesero, l'arbitro (Sylvain Grenier) fu \"privo di sensi\" e Mr. McMahon si present\u00f2 sullo stage per distrarre Hogan. Dato ci\u00f2, l'arbitro pass\u00f2 la sedia a The Rock, il quale la utilizz\u00f2 per colpire Hogan in volto. The Rock esegu\u00ec poi la \"Rock Bottom\" su Hogan per poi schienarlo e vincere il match. Al termine del match, McMahon e l'arbitro (Grenier) festeggiarono insieme a The Rock per la sconfitta di Hogan."}
{"id": "4882232", "revid": "104458", "url": "https://it.wikipedia.org/wiki?curid=4882232", "title": "Sophie Caldwell", "text": "Dalla stagione 2020-2021 si \u00e8 iscritta alle liste FIS come Sophie Caldwell Hamilton.\nBiografia.\nNata in una famiglia di sciatori nordici (il nonno John, combinatista, e lo zio Tim, fondista, gareggiarono ai massimi livelli), ha esordito in Coppa del Mondo il 7 dicembre 2012 a Qu\u00e9bec (14\u00aa) e ai Campionati mondiali a Val di Fiemme 2012 (20\u00aa nella sprint).\nHa preso parte alla sua prima edizione dei Giochi olimpici invernali a (32\u00aa nella 10 km, 6\u00aa nella sprint, 8\u00aa nella sprint a squadre); il 1\u00ba marzo 2014 a Lahti ha ottenuto il primo podio in Coppa del Mondo (3\u00aa). Ai Mondiali di Falun 2015 si \u00e8 classificata 10\u00aa nella sprint e 8\u00aa nella sprint a squadre; due anni dopo, nella rassegna iridata di Lahti 2017 \u00e8 stata 6\u00aa nella sprint. Il 27 gennaio 2018 ha colto a Seefeld in Tirol in sprint la sua prima vittoria in Coppa del Mondo. Ai XXIII Giochi olimpici invernali di si \u00e8 classificata 8\u00aa nella sprint e 5\u00aa nella staffetta; nella stagione successiva ai Mondiali di Seefeld in Tirol \u00e8 stata 29\u00aa nella 10 km e 14\u00aa nella sprint, mentre a quelli di Oberstdorf 2021 si \u00e8 classificata 29\u00aa nella sprint.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nSP = sprint\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nSP = sprint"}
{"id": "4882233", "revid": "110157", "url": "https://it.wikipedia.org/wiki?curid=4882233", "title": "Witness (album Blessthefall)", "text": "Witness \u00e8 il secondo album del gruppo post-hardcore statunitense Blessthefall, pubblicato il 6 ottobre 2009 con la Fearless Records."}
{"id": "4882235", "revid": "465169", "url": "https://it.wikipedia.org/wiki?curid=4882235", "title": "1980 (disambigua)", "text": ""}
{"id": "4882239", "revid": "547034", "url": "https://it.wikipedia.org/wiki?curid=4882239", "title": "Ferdinando Trigona Della Floresta", "text": "Figlio del Cavalier Ottavio Trigona Della Floresta (1865 - 1929) e di Marianna Gangitano, fu senatore esclusivamente nella II legislatura, ove ricopr\u00ec l'incarico di segretario del gruppo del Movimento Sociale italiano."}
{"id": "4882243", "revid": "481666", "url": "https://it.wikipedia.org/wiki?curid=4882243", "title": "W.V. Ranous", "text": ""}
{"id": "4882247", "revid": "298229", "url": "https://it.wikipedia.org/wiki?curid=4882247", "title": "Armageddon 2002", "text": "Armageddon 2002 \u00e8 stata la terza edizione dell'omonimo pay-per-view, prodotto dalla World Wrestling Entertainment. L'evento si \u00e8 svolto il 15 dicembre 2002 all'Office Depot Center in Sunrise. La vendita dei biglietti ha raggiunto i 500.000 di dollari e all'arena vi erano 9.000 spettatori\nStoryline.\nA \"SummerSlam\", Shawn Michaels sconfisse Triple H in un Unsanctioned Street Fight; per\u00f2, al termine dell'incontro, HHH assal\u00ec Michaels colpendolo con lo sledgehammer sulla schiena, infortunandolo. Michaels torn\u00f2 a combattere tre mesi dopo, alle Survivor Series, dove vinse il primo Elimination Chamber match della storia, eliminando per ultimo proprio il campione in carica Triple H, conquistando il World Heavyweight Championship. Nell'episodio di \"Raw\" del 25 novembre, Michaels difese il titolo contro Rob Van Dam, grazie al sorprendente aiuto da parte di Triple H. Nell'episodio di \"Raw\" del 2 dicembre, Triple H sconfisse RVD, diventando il primo sfidante al titolo di Michaels ad Armageddon e, al termine del match, Michaels colp\u00ec HHH con la Sweet Chin Music. La settimana successiva, il General manager di \"Raw\", Eric Bischoff, annunci\u00f2 che il match titolato tra Shawn Michaels e Triple H di Armageddon sarebbe stato un Three Stages of Hell match con uno Street Fight come prima caduta, uno Steel Cage match come seconda caduta ed un eventuale Ladder match come terza caduta. Pi\u00f9 tardi, in serata, Triple H sconfisse Jeff Hardy e, al termine del match, HHH e Ric Flair attaccarono Hardy, il quale venne salvato dall'intervento di Michaels che continu\u00f2 a malmenare Triple H fino all'esterno dell'arena.\nAlle Survivor Series, Big Show sconfisse Brock Lesnar conquistando il WWE Championship, grazie all'aiuto di Paul Heyman che trad\u00ec il suo assistito; ossia Lesnar. Nella puntata di \"SmackDown!\" del 21 novembre, Lesnar volle vendicarsi di Big Show ed Heyman, ma la General Manager di \"SmackDown!\" Stephanie McMahon lo inform\u00f2 che non avrebbe ottenuto il suo rematch titolato contro Show a causa del suo infortunio subito alle costole, durante il match delle Survivor Series, e che non avrebbe potuto mettere le mani addosso a Show o ad Heyman, perch\u00e9 altrimenti sarebbe stato sospeso. Pi\u00f9 tardi, in serata, il match valido per il WWE Championship tra il campione The Big Show ed Edge termin\u00f2 in no-contest a causa dell'intervento di Lesnar, che colp\u00ec Big Show con diverse sediate sulla schiena e rincorse Heyman fino nel backstage, dove Heyman riusc\u00ec a fuggire salendo su una limousine. Come stabilito da Stephanie McMahon, Brock Lesnar venne sospeso a causa delle regole infrante e, nonostante ci\u00f2, Lesnar colp\u00ec Show con una F-5 sul tavolo dei commentatori; al termine dell'assalto, Lesnar venne scortato fuori dall'arena dalle forze dell'ordine. Nella puntata di \"SmackDown!\" del 5 dicembre, Kurt Angle sconfisse Eddie Guerrero, Chris Benoit ed Edge in un fatal-four way match, diventando il primo sfidante al WWE Championship di Big Show ad Armageddon. Al termine del match, Big Show colp\u00ec Angle con una chokeslam all'interno del ring.\nEvento.\nPrima della messa in onda dell'evento, Jeff Hardy sconfisse D'Lo Brown a \"Sunday Night Heat\" dopo l'esecuzione di un \"diving crossbody\".\nMatch preliminari.\nL'evento si apr\u00ec con il Fatal 4-Way Elimination match per il World Tag Team Championship tra la coppia campione Chris Jericho e Christian, Booker T e Goldust, i Dudley Boyz (Bubba Ray Dudley e D-Von Dudley) e William Regal e Lance Storm. Dopo un batti e ribatti tra i quattro team, Regal schien\u00f2 Bubba Ray dopo l'esecuzione di un \"top rope leg drop\" da parte di Storm per eliminare i Dudley Boyz. In seguito, Goldust esegu\u00ec la \"Director's Cut\" su Regal per poi schienarlo ed eliminare sia lui che Storm dal match. Nel finale, Booker colp\u00ec Jericho con la \"Book-End\" per poi schienarlo e conquistare i titoli di coppia di \"Raw\" insieme a Goldust.\nIl secondo match fu tra Edge e A-Train. Il match inizi\u00f2 con A-Train che si port\u00f2 in vantaggio su Edge dopo averlo colpito con uno \"shoulder block\". In seguito, A-Train tent\u00f2 di eseguire un \"body slam\" su Edge, ma quest'ultimo contrattacc\u00f2 spingendo A-Train all'esterno del ring. Rientrati sul ring, A-Train ritorn\u00f2 in controllo della contesa dopo aver catapultato Edge contro le corde del ring. A-Train applic\u00f2 poi una \"headlock\" su Edge, dalla quale Edge si liber\u00f2 colpendo A-Train con una \"DDT\". Successivamente, Edge esegu\u00ec uno \"spinning heel kick\" su A-Train per poi colpirlo con un \"facebuster\" attraverso le corde del quadrato. Nel finale, A-Train colp\u00ec Edge con una sedia d'acciaio facendo, cos\u00ec, terminare l'incontro con la vittoria di Edge per squalifica. Al termine del match, Edge si vendic\u00f2 colpendo per sette volte A-Train con la sedia.\nIl match successivo fu tra Chris Benoit e Eddie Guerrero. Durante il match, Benoit applic\u00f2 una \"reverse chinlock\" su Guerrero, ma quest'ultimo riusc\u00ec a liberarsi dalla presa dopo aver colpito la zona addominale di Benoit. In seguito, Guerrero intrappol\u00f2 Benoit in una \"reverse head-scissors\", dalla quale Benoit evase per poi rinchiudere Guerrero in un'altra presa di sottomissione. Guerrero riusc\u00ec poi a liberarsi dalla presa dopo aver toccato le corde del ring. Dopo un batti e ribatti, Guerrero esegu\u00ec i \"Three Amigos\" su Benoit per poi colpirlo con la \"Frog Splash\", ma Benoit si liber\u00f2 dopo un conto di due. Nel finale, nonostante l'interferenza di Chavo Guerrero, Benoit applic\u00f2 la \"Crippler Crossface\" su Eddie per forzarlo alla resa e vincere il match.\nIl quarto match della serata fu tra Kane e Batista. Il match inizi\u00f2 con Batista che si port\u00f2 in vantaggio su Kane dopo l'esecuzione di uno \"shoulder block\". In seguito, Batista tent\u00f2 di eseguire una \"powerslam\" su Kane, ma quest'ultimo colp\u00ec Batista con una gomitata per poi colpirlo, a sua volta, con una \"powerslam\". Dopo che Batista gett\u00f2 Kane all'esterno del ring, Ric Flair prov\u00f2 ad interferire in favore di Batista, ma Kane svent\u00f2 l'interferenza colpendo Flair. Successivamente, Kane lanci\u00f2 Batista contro un tenditore delle corde per poi colpirlo con un \"big boot\" ed una \"sidewalk slam\". Batista si riprese e tent\u00f2 di eseguire la \"Batista Bomb\" su Kane, ma quest'ultimo contrattacc\u00f2 e tent\u00f2 la \"Chokeslam\". Tuttavia, Batista rovesci\u00f2 la manovra in una \"spinebuster\", ma Kane si liber\u00f2 dallo schienamento dopo un conto di due. Nel finale, dopo che Flair distrasse Kane, Batista colp\u00ec Kane con la \"Batista Bomb\" per poi schienarlo e vincere il match.\nIl match seguente fu il Triple Threat match valevole per il Women's Championship tra la campionessa Victoria e le sfidanti Trish Stratus e Jacqueline. Durante le fasi iniziali del match, Jacqueline si port\u00f2 in vantaggio colpendo Victoria con uno \"sweep kick.\" In seguito, Trish tent\u00f2 di eseguire un \"bulldog\" su Jacqueline, ma Jacqueline e Victoria colpirono Trish con un \"double back suplex\". Durante il match, Trish inizi\u00f2 a dominare colpendo Victoria con molteplici calci per poi eseguire una \"neckbreaker\" su Jacqueline. Trish colp\u00ec poi Jacqueline con il \"Chick Kick\", ma Victoria interruppe lo schienamento al conteggio di due. Nel finale, Trish colp\u00ec Jacqueline con una \"clothesline\", ma Victoria colp\u00ec poi Trish con il Women's Championship e schien\u00f2 Jacqueline per vincere il match e mantenere il titolo femminile.\nMatch principali.\nIl sesto match dell'evento fu quello valevole per il WWE Championship tra il campione Big Show e lo sfidante Kurt Angle. Durante il match, Big Show domin\u00f2 Angle, ma poi quest'ultimo riusc\u00ec a rinchiudere Big Show in una \"head-scissors\". In seguito, Angle applic\u00f2 una \"sleeper hold\" su Big Show, ma il campione si liber\u00f2 dalla presa. Big Show ritorn\u00f2 in controllo della contesa, per\u00f2 Angle contrattacc\u00f2 tirando un calcio in faccia a Big Show per poi salire sulla terza corda del ring, dalla quale si lanci\u00f2 con un \"missile dropkick\" per colpire Big Show. Dopo aver colpito Big Show con il \"missile dropkick\", Angle lo schien\u00f2, ma Big Show si liber\u00f2 dallo schienamento. Dopo un batti e ribatti (tra cui varie interferenze di A-Train in favore di Big Show), Angle schien\u00f2 Big Show per vincere il match e conquistare il titolo dopo che Brock Lesnar interfer\u00ec colpendo Big Show con la \"F-5\".\nIl main event fu il Three Stages of Hell match per il World Heavyweight Championship tra il campione Shawn Michaels e lo sfidante Triple H. La prima delle tre eventuali cadute dell'incontro fu uno Street Fight match. Michaels e Triple H iniziarono il match all'interno del ring. Durante il match, Triple H tent\u00f2 di eseguire un \"suplex\" su Michaels attraverso di un tavolo, posizionato all'esterno del ring, ma il campione contrattacc\u00f2 e rilanci\u00f2 Triple H all'interno del quadrato con un \"suplex\". Michaels prov\u00f2 poi ad eseguire la \"Sweet Chin Music\", ma Triple H lo blocc\u00f2 per poi colpirlo al ginocchio sinistro. Da quel momento in poi, Triple H si focalizz\u00f2 sul ginocchio sinistro di Michaels colpendolo con un bidone della spazzatura per poi applicare la \"figure-four leglock\". Michaels rovesci\u00f2 poi la presa di sottomissione, per\u00f2 Triple H lo colp\u00ec al volto con un coperchio dell'immondizia. In seguito, i due si spostarono verso la rampa dello stage, dove Triple H prese una mazza con filo spinato per poi infuocarla con le fiamme presenti nella coreografia dello stage. Triple H cerc\u00f2 di utilizzare la mazza infuocata per colpire Michaels, ma HBK schiv\u00f2 l'attacc\u00f2 e si impossess\u00f2 della mazza andando, cos\u00ec, a colpire Triple H in pieno volto per poi riportarlo sul ring. Nonostante sub\u00ec una profonda ferita alla fronte, Triple H fu poi in grado di colpire Michaels con il \"Pedigree\" per poi schienarlo per aggiudicarsi la vittoria della prima caduta. La seconda delle tre eventuali cadute fu uno Steel Cage match. Durante il match, Triple H catapult\u00f2 Michaels contro il muro metallico della gabbia per poi sfregargli il volto contro lo stesso muro, andandogli ad aprire una vistosa ferita alla fronte. Successivamente, Ric Flair accorse a bordo ring, mentre Michaels e Triple H stavano lottando sulla cima della gabbia, e piazz\u00f2 dei tavoli all'esterno del ring. Dopo che Michaels colp\u00ec Triple H con un \"diving elbow drop\", Flair entr\u00f2 dentro la gabbia per aiutare Triple H, ma Michaels colp\u00ec Flair al volto con una sedia d'acciaio, ferendolo alla fronte, per poi eseguire su di lui la \"Sweet Chin Music\". In seguito, Flair venne riportato nel backstage e Michaels colp\u00ec Triple H con la \"Sweet Chin Music\". Dopodich\u00e9, Michaels posizion\u00f2 Triple H su di un tavolo e sal\u00ec in cima alla gabbia per poi gettarsi con uno \"splash\" sopra a Triple H, mandando il tavolo in frantumi. Michaels schien\u00f2 poi Triple H per vincere la seconda caduta e ristabilire la parit\u00e0. La terza ed ultima caduta dell'incontro fu un Ladder match. Michaels prese una scala da sotto il ring e la utilizz\u00f2 prima per colpire Triple H alla schiena e poi per sbattercelo sopra con un \"suplex\". Pi\u00f9 avanti, Michaels sal\u00ec sulla cima della scala per tentare di gettarsi con uno \"splash\" sopra Triple H, ma quest'ultimo evit\u00f2 l'impatto per poi colpire Michaels con il \"Pedigree\". Triple H inizi\u00f2 la scalata per impossessarsi del titolo, ma Michaels si rialz\u00f2 e fece cadere Triple H dalla scala per poi colpirlo con la \"Sweet Chin Music\". In seguito alla \"Sweet Chin Music\", Triple H cadde all'esterno del ring e Michaels inizi\u00f2 la scalata. Nel finale, Triple H riusc\u00ec a riprendersi e spinse Michaels gi\u00f9 dalla scala, con HBK che fin\u00ec con lo schiantarsi attraverso una pila di tavoli, posti in precedenza da Flair all'esterno del ring, mandandoli in frantumi. Triple H inizi\u00f2 la scalata e stacc\u00f2 il World Heavyweight Championship dal gancio diventando, cos\u00ec, il nuovo campione."}
{"id": "4882251", "revid": "767487", "url": "https://it.wikipedia.org/wiki?curid=4882251", "title": "Dans ma peau", "text": "Dans ma peau \u00e8 un film del 2002 scritto, diretto e interpretato da Marina de Van.\nTrama.\nEsther \u00e8 una giovane donna in piena realizzazione: ha una vita normale, una brillante carriera in vista e una relazione felice con il suo fidanzato Vincent. A una festa Esther si ferisce accidentalmente ad una gamba ma non sente alcun dolore, nonostante la ferita sia profonda e presenti una grossa perdita di sangue. Da questo piccolo e poco significante incidente, la donna andr\u00e0 incontro a una vera e propria discesa agli inferi, con conseguenze fisiche e psichiche gravi: inizier\u00e0 infatti a tagliarsi e a scarnificarsi in modo sempre pi\u00f9 ossessivo e compulsivo, con una ferocia che non aveva mai provato prima nella vita, e senza una precisa motivazione comprensibile. Nonostante gli sforzi del fidanzato, Esther non sembra capace di riprendere in mano la sua vita, con conseguenze inimmaginabili."}
{"id": "4882266", "revid": "256896", "url": "https://it.wikipedia.org/wiki?curid=4882266", "title": "Accademia filarmonica di Bologna", "text": ""}
{"id": "4882268", "revid": "481666", "url": "https://it.wikipedia.org/wiki?curid=4882268", "title": "Rex Hitchcock", "text": ""}
{"id": "4882272", "revid": "256896", "url": "https://it.wikipedia.org/wiki?curid=4882272", "title": "Grande famiglia di San Camillo", "text": ""}
{"id": "4882280", "revid": "256896", "url": "https://it.wikipedia.org/wiki?curid=4882280", "title": "Forum Economico Mondiale", "text": ""}
{"id": "4882284", "revid": "256896", "url": "https://it.wikipedia.org/wiki?curid=4882284", "title": "Forum Sociale del Mediterraneo", "text": ""}
{"id": "4882286", "revid": "256896", "url": "https://it.wikipedia.org/wiki?curid=4882286", "title": "Congresso Mondiale Amazigh", "text": ""}
{"id": "4882287", "revid": "486946", "url": "https://it.wikipedia.org/wiki?curid=4882287", "title": "Consiglio d'Istituto", "text": ""}
{"id": "4882290", "revid": "256896", "url": "https://it.wikipedia.org/wiki?curid=4882290", "title": "Incontro Mondiale delle Famiglie", "text": ""}
{"id": "4882293", "revid": "256896", "url": "https://it.wikipedia.org/wiki?curid=4882293", "title": "ATTAC", "text": ""}
{"id": "4882303", "revid": "84184", "url": "https://it.wikipedia.org/wiki?curid=4882303", "title": "Nikki M. James", "text": "Biografia.\nNikki \u00e8 di discendenza haitiana e dell'isola di Saint Vincent e si \u00e8 dimplomata alla Livingston High School, nel New Jersey. Comincia a recitare e cantare da bambina, nella chiesa che frequenta. \u00c8 stata anche candidata al Rising Star Award per la sua performance nel ruolo di Dolly Levin in \"Hello, Dolly!\" alla Paper Mill Playhouse. Ha completato i suoi studi alla Tisch School of the Arts della New York University.\nDebutta a Broadway nel 2001 con il flop \"The Adventures of Tom Sawyer\", a cui segue la sua interpretazione di Ottilie nella produzione newyorkese di \"House of Flowers\". In seguito \u00e8 Adela nell'adattamento musicale ad opera di Michael John LaChiusa di \"La casa di Bernarda Alba\", in scena nell'Off-Broadway. Torna a Broadway nel 2005 con \"All Shook Up. \"\nInterpreta Dorothy Gale nella produzione della La Jolla Playhouse di \"The Wiz\" e poi recita allo Stratford Festival in \"Romeo e Giulietta\" e \"Cesare e Cleopatra\" con Christopher Plummer. Nel 2011 ritorna a Broadway con \"The Book of Mormon\" e vince il Tony Award alla miglior attrice non protagonista in un musical per la sua performance nel ruolo di Nabulungi. Nel 2014 \u00e8 \u00c9ponine nel nuovo revival di Broadway di \"Les Mis\u00e9rables\" all'Imperial Theatre."}
{"id": "4882305", "revid": "1573940", "url": "https://it.wikipedia.org/wiki?curid=4882305", "title": "Antoine I d'Albon", "text": "Abate di Savigny e dell'Isle-Barbe, fu luogotenente del re per il governo di Lione, Lyonnais, Forez, Borbonese, Haute e Basse Marche, Combraille e Saint-Pierre-le-Moustier. In seguito divenne arcivescovo d'Arles e poi di Lione.\nBiografia.\nFiglio primogenito di Guillaume IV d'Albon, signore di Saint-Forgeux e gentiluomo della \"Maison du Roy\" che aveva sposato Gabrielle de Saint-Priest nel 1520 avendone sette figli, discendeva da una famiglia comitale risalente ai Carolingi (IX secolo) e, nonostante l'ordinale I, fu il quarto della famiglia a portare il nome di Antoine. Dopo il 1350, cinque fra i suoi zii e prozii, due fratelli e un nipote sono stati canonici-conti di Lione.\nEntrato fra i benedettini dell'abbazia di Savigny, dov'era priore un suo prozio, a tredici anni fu nominato abate dal re Francesco I in seguito alle dimissioni del congiunto. Antoine tuttavia prese possesso della prelatura solo per procura, essendo stato nel frattempo inviato dal padre a studiare all'universit\u00e0. Soltanto in seguito divenne effettivamente abate di Savigny e dell'Isle-Barbe, dedicando il tempo lasciatogli libero dai suoi diversi incarichi a lavori di traduzione da Boezio e dal poeta gallo-romano Ausonio.\nNel 1561, a causa della peste, fu a Saint-Just-en-Chevalet che Antoine d'Albon, priore di Savigny, ricevette da Antoine de L\u00e9vis-Chateaumorand, vescovo di Saint-Flour, e da Pierre Fournier, vescovo di Sarlat, la consacrazione episcopale.\nNominato arcivescovo d'Arles nello stesso anno, nel 1562 lasci\u00f2 la carica al cardinale Ippolito II d'Este per divenire arcivescovo di Lione (1564-1573). Qui, nei suoi nove anni di episcopato, incoraggi\u00f2 quanti s'impegnavano a restaurare la fede cattolica, a cominciare dai gesuiti cui nel 1567 affid\u00f2 il Coll\u00e8ge de la Trinit\u00e9 (oggi Coll\u00e8ge-lyc\u00e9e Amp\u00e8re) dopo che una congiura protestante aveva tentato di impadronirsi di nuovo della citt\u00e0: la cospirazione fall\u00ec e numerosi riformati furono esiliati mentre venivano compilate liste di persone sospette. Cinque anni dopo, il 31 agosto 1572, la notizia del massacro della Notte di san Bartolomeo a Parigi riport\u00f2 d'attualit\u00e0 quelle liste e provoc\u00f2 i cosiddetti \"Vespri lionesi\" con l'uccisione di un migliaio fra quanti vi erano elencati.\nSconvolto da quell'atroce evento, l'arcivescovo d'Albon lasci\u00f2 la prelatura di Lione al nipote Pierre de Saint-Priest d'\u00c9pinac e si ritir\u00f2 a governare il priorato di Saint-Rambez nel Forez, dove mor\u00ec nel 1574. \u00c8 sepolto nella chiesa di Saint-Forgeux."}
{"id": "4882317", "revid": "287204", "url": "https://it.wikipedia.org/wiki?curid=4882317", "title": "Muslim ibn 'Uqba", "text": "Musulmano dei Banu Murra, fu un sostenitore particolarmente fedele del primissimo casato omayyade sufyanide, per il quale ricopr\u00ec importanti incarichi militari.\nCaratterizzato da un'indole burbera, tanto che Henri Lammens ricordava come in lui albergasse la tipica \"ruvidit\u00e0, grossolanit\u00e0\" (\"jaf\u0101\u02be\") dei B. Murra, non si conosce alcunch\u00e9 che sia precedente alla sua partecipazione alla primissima campagna di conquista arabo-islamica della Siria, nell'ambito della quale dovette certo stringere forti legami col suo comandante in capo e poi primo Wali, Mu\u02bf\u0101wiya b. Ab\u012b Sufy\u0101n, succeduto nella sua carica di \"am\u012br\" al fratello maggiore Yaz\u012bd.\nNel conflitto \u02bfAl\u012b-Mu\u02bf\u0101wiya sostenne quindi con decisione le ambizioni del secondo, per conto del quale guid\u00f2 una parte delle truppe smontate siriane nella battaglia di \u1e62iff\u012bn e, pi\u00f9 tardi, nella raccolta delle imposte fondiarie in Palestina.\nEra tale la fiducia in lui del primo califfo omayyade da essere incaricato sul suo letto di morte da Mu\u02bf\u0101wiya, assieme ad al-Dahhak ibn Qays al-Fihri, di assicurare la difficile successione da lui disposta in favore del figlio Yaz\u012bd.\nDal nuovo Califfo fu incaricato di convincere senza indugi i suoi contestatori di Medina a riconoscere il nuovo Califfo ma i suoi sforzi furono inutili e certo non agevolati dal suo carattere spiccio, probabilmente intenzionato a non raggiungere pacificamente alcun accordo con gli abitanti della prima capitale califfale.\nIl 26-27 agosto 683 lanci\u00f2 il suo attacco contro la citt\u00e0 del Profeta: un atto sacrilego che (come quello successivo di al-Hajjaj ibn Yusuf contro La Mecca di Abd Allah ibn al-Zubayr, servir\u00e0 a infamare per sempre la sua memoria agli occhi di tanti musulmani d'allora e del futuro sciismo, tanto pi\u00f9 perch\u00e9 la vittoria e l'uccisione di tanti Ansar e Muhajirun, si accompagn\u00f2 alla razzia di Medina.\nAffidata la seconda Citt\u00e0 Santa dell'Islam a Raw\u1e25 b. Zinb\u0101\u02bf, si diresse allora su Mecca ma, gi\u00e0 avanti con gli anni e malato al punto da dover essere portato fin dall'inizio delle operazioni in lettiga, nomin\u00f2 a succedergli al-\u1e24u\u1e63ayn ibn al-Numayr, morendo di l\u00ec a poco a Mushallal prima di raggiungere Mecca. Secondo numerose fonti, tra cui Ab\u016b \u02bfUbayd al-Bakr\u012b e al-Ya'qubi, gli abitanti di Mushallal non persero troppo tempo a dissotterrarne il cadavere e a lapidarlo simbolicamente, esponendosi alle ritorsioni brutali operate da al-\u1e24u\u1e63ayn ibn al-Numayr."}
{"id": "4882325", "revid": "287204", "url": "https://it.wikipedia.org/wiki?curid=4882325", "title": "Banu Murra", "text": "I Ban\u016b Murra b. \u02bfAwf () furono una trib\u00f9 araba (o un clan) che, ai tempi di Maometto, faceva parte della grande confederazione tribale dei Banu Ghatafan, dei Dhuby\u0101n, dei Mu\u1e0dar e dei Qays Ayl\u0101n del Najd, a NO di Yathrib (poi Medina).\nIl poeta Zuhayr b. Ab\u012b Sulm\u0101 compose in loro onore una sua \"Mu\u02bfallaqa\".\nAlleati degli ebrei di Yathrib, parteciparono con altri gruppi beduini al tentativo, condotto ai primi aprile del 627 dai Quraysh, di espugnare Medina, risoltosi in un loro pesante smacco strategico col fallito assedio dell'oasi-citt\u00e0, definito dagli storici musulmani battaglia del Fossato.\nLogico che essi prendessero inutilmente parte nel 632 alle guerre della ridda, venendo assoggettati dagli eserciti califfali, diventando poi fedele alleata dei Quraysh e degli Omayyadi.\nDi essa fece parte il generale omayyade Muslim ibn 'Uqba."}
{"id": "4882326", "revid": "633110", "url": "https://it.wikipedia.org/wiki?curid=4882326", "title": "Governo in esilio dei Paesi Bassi", "text": "Con governo dei Paesi Bassi in esilio, conosciuto anche in olandese come Londens kabinet (gabinetto di Londra), si identificano i quattro governi, con sede a Londra, che si sono succeduti alla guida dei Paesi Bassi durante la Seconda guerra mondiale.\nTrasferimento di autorit\u00e0 e partenza.\nIl 10 maggio 1940 alle 09:00, poche ore dopo l'invasione tedesca dei Paesi Bassi, il ministro degli esteri Eelco Nicolaas van Kleffens ed il ministro per le colonie Charles Welter lasciarono, a bordo di un idrovolante della Marine Luchtvaartdienst, la spiaggia di Scheveningen diretti alla volta di Londra.\nIl 13 maggio 1940 la regina Guglielmina lasci\u00f2 L'Aia e, portando con s\u00e9 tutta la famiglia reale, si imbarc\u00f2 da Hoek van Holland sul cacciatorpediniere britannico \"HMS Hereward\", che li accompagn\u00f2 nella traversata del mare del Nord verso il Regno Unito.\nLo stesso giorno, solo poche ore pi\u00f9 tardi della famiglia reale, anche i restanti ministri del secondo governo guidato da De Geer salirono a bordo di un altro cacciatorpediniere britannico. I ministri Max Steenberghe ed Arie Adriaan van Rhijn, decisero di rimanere. Lo stesso giorno Steenberghe, a nome della Regina e del governo, confer\u00ec l'autorit\u00e0 di governo nei Paesi Bassi al capo delle forze armate generale Henri Winkelman. Dopo questo atto, gli altri ministri persuasero Steenberghe e van Rhijn di lasciare il paese ed a raggiungere il resto del governo a Londra.\nIl governo in esilio.\nLa sede del governo fu fissata presso la Stratton House nell'area di Piccadilly, di fronte a Green Park.\nDopo la resa della Francia, i tedeschi insediarono il governo fantoccio di Vichy. Questo caus\u00f2 tensioni tra la regina ed il governo, in particolare col primo ministro De Geer, il quale, non credendo nella capacit\u00e0 degli Alleati a battere i nazisti, mostr\u00f2 la propria intenzione di collaborare con Hitler e ritornare in patria per sottoscrivere una pace separata. Ma alla fine, la regina Guglielmina, forte anche della propria popolarit\u00e0 e del rispetto che godeva presso i leader mondiali, riusc\u00ec a dissuaderlo ad accettare l'invito dei tedeschi.\nIl governo in esilio aveva ancora sotto il proprio controllo le Indie orientali olandesi, l'attuale Indonesia, con tutte le sue risorse: all'epoca erano il terzo produttore di petrolio dopo gli Stati Uniti e l'Unione Sovietica. Le riserve di petrolio e la flotta olandese risultarono cos\u00ec essere di grande interesse strategico per i britannici. Dopo che il Giappone costrinse il governo di Vichy a concedere i diritti per utilizzare la base di transito di Haiphong e diversi campi d'aviazione nell'Indocina francese, la regina Guglielmina, appoggiata da altri politici olandesi, si decise a rimuovere dall'incarico Dirk Jan de Geer e a dare il mandato di primo ministro a Pieter Sjoerds Gerbrandy, pi\u00f9 incline a combattere la lotta a fianco degli inglesi. Il compito principale del governo fu combattere per difendersi dall'invasione tedesca, prima, e da quella giapponese poi.\nGrazie alla caparbiet\u00e0 ed alla determinatezza di Guglielmina, anche diversi ministri furono costretti a lasciare il governo. La regina, essendo il governo sprovvisto di un parlamento, gioc\u00f2 un ruolo decisivo nel governo del paese. Nessuna legge pot\u00e9 essere promulgata e le attivit\u00e0 si dovettero limitare all'emanazione di regi decreti. Ci\u00f2 fu successivamente riconosciuto legale per l'oggettivo stato di emergenza, non previsto dalla costituzione, in cui versava il paese. Winston Churchill la defin\u00ec \"l'unico vero uomo del governo in esilio dei Paesi Bassi\".\nGerbrandy si adoper\u00f2, a fianco di Churchill e Roosevelt, in modo da agevolare l'ingresso degli Stati Uniti in guerra. Aruba e Cura\u00e7ao diventarono le principali raffinerie di supporto agli Alleati. Tra il 1940 ed il 1942 Aruba fu protettorato britannico, mentre successivamente, tra il 1942 ed il 1945 fu protettorato statunitense. Il 23 novembre 1941, con il benestare del governo dei Paesi Bassi in esilio, gli Stati Uniti occuparono la Guiana olandese per proteggere le miniere di bauxite.\nGoverno De Geer II (agosto 1939 - settembre 1940).\nQuesto era un governo di emergenza di centro-sinistra, costituito principalmente per gestire gestire la mobilitazione seguita alla dichiarazione di guerra tedesca a Francia e Regno Unito. Una volta in esilio, De Geer si dimostr\u00f2 inadeguato a gestire la situazione, tanto che fu allontanato e sostituito con Gerbrandy.\nGoverno Gerbrandy I e II (settembre 1940 - febbraio 1945).\nQuesti governi sono quelli pi\u00f9 propriamente indicati come \"governi di Londra\". Gerbrandy, come primo ministro, fu un combattente instancabile per la causa dei Paesi Bassi. Attraverso i suoi discorsi radiofonici su Radio Oranje, insieme a quelli della regina Guglielmina, riusc\u00ec a fomentare la resistenza olandese. Egli fu capace di stemperare molte tensioni che si instaurarono tra la regina ed altri membri del governo.\nGoverno Gerbrandy III (febbraio-giugno 1945).\nQuesto governo, entrato in carica dopo le dimissioni dei ministri socialdemocratici dal secondo governo Gerbrandy, \u00e8 stato espressione della parte sud occidentale dei Paesi Bassi, gi\u00e0 liberati dagli Alleati. Ha fatto le funzioni di governo di transizione tra i governi di Londra ed il primo governo ricostituito in patria e presieduto da Wim Schermerhorn."}
{"id": "4882331", "revid": "339392", "url": "https://it.wikipedia.org/wiki?curid=4882331", "title": "Governo olandese in esilio", "text": ""}
{"id": "4882334", "revid": "106376", "url": "https://it.wikipedia.org/wiki?curid=4882334", "title": "Villaggio sportivo Nino Bellini", "text": ""}
{"id": "4882335", "revid": "339392", "url": "https://it.wikipedia.org/wiki?curid=4882335", "title": "Cantone di Pamiers-Ouest", "text": ""}
{"id": "4882342", "revid": "584834", "url": "https://it.wikipedia.org/wiki?curid=4882342", "title": "EUSO Olimpiadi europee delle scienze", "text": ""}
{"id": "4882343", "revid": "11959", "url": "https://it.wikipedia.org/wiki?curid=4882343", "title": "Yaz\u012bd I", "text": ""}
{"id": "4882349", "revid": "118729048", "url": "https://it.wikipedia.org/wiki?curid=4882349", "title": "Villaggio trincerato", "text": "Con il termine villaggio trincerato si intende un villaggio cinto da trincee scavate nella calcarenite a scopo difensivo degli armenti.\nTale termine fu utilizzato per la prima volta da Domenico Ridola.\nI villaggi tricerati nel materano.\nRidola condusse tra il 1872 ed 1932 numerose ricerche nell'agro materano rinvenendo numerosi insediamenti preistorici. \nTra questi vanno menzionati:\nSuccessivamente alla morte del Ridola l'attivit\u00e0 di ricerca nel materano tende a scomparire, e solo negli anni sessanta e settanta furono condotte alcune campagne di scavo da parte di Felice Gino Lo Porto.\nLe ricerche effettuate da Vinicio Camerini e Gianfranco Lionetti negli anni novanta hanno portato all'individuazione di nuovi villaggi trincerati: "}
{"id": "4882360", "revid": "88740", "url": "https://it.wikipedia.org/wiki?curid=4882360", "title": "Le campane di Bic\u00eatre", "text": "Le campane di Bic\u00eatre (titolo originale \"Les Anneaux de Bic\u00eatre\") \u00e8 un romanzo di Georges Simenon pubblicato nel 1963 da Presses de la Cit\u00e9, tradotto dapprima col titolo L'ottavo giorno nel 1966 da Mondadori. Simenon scrisse questo romanzo a Noland, cantone di Vaud (Svizzera), dal 2 al 25 ottobre 1962.\nTrama.\nRen\u00e9 Maugras, direttore del principale quotidiano di Parigi, riprende conoscenza da emiplegico in una stanza dell'ospedale di Bic\u00eatre. \u00c8 soltanto grazie all'aiuto di chi gli sta intorno che, dopo un po', riesce a capire come mai \u00e8 finito l\u00ec. Mentre era a cena nella saletta privata del \"Grand V\u00e9four\", uno dei ristoranti pi\u00f9 esclusivi, si era sentito male. I suoi amici, appartenenti alla crema dell'alta societ\u00e0 francese, lo avevano ritrovato in bagno, privo di conoscenza. \u00c8 solo l'inizio di una lunga, inesorabile discesa nel limbo della malattia per un uomo potente, magnate della grande stampa. Ora egli giace invalido in una stanza d'ospedale: deve sottostare alle regole degli altri, non \u00e8 pi\u00f9 l'uomo di prestigio, temuto e riverito finora. Deve pensare a recuperare la funzionalit\u00e0 del braccio, che non risponde alle sue sollecitazioni; la sua gamba non regge pi\u00f9 il peso del suo corpo. A peggiorare il tutto, attorno al malato si materializzano le figure che si rivelano sempre pi\u00f9 presenti, e indispensabili per lui. Come la signorina Blanche, la graziosa infermiera che lo assiste, lo rincuora e lo sprona verso la guarigione. \nMaugras deve adattarsi alla sua nuova condizione, a nuovi ritmi di vita a 55 anni. Ma, soprattutto, abituarsi a esser comandato, a dover dipendere dagli altri. Egli riflette criticamente sulla propria vita: a che scopo \u00e8 diventato un personaggio importante? Ha lavorato a ritmi vertiginosi, non si \u00e8 mai concesso una tregua, \u00e8 stato sempre al vertice della tensione nervosa. Lo tormenta anche la situazione della seconda moglie, Lina, una ragazza sbandata che egli ha sposato anche se tra loro c'\u00e8 una notevole differenza d'et\u00e0, rassicurandola dalle sue fragilit\u00e0. Lina adesso sta affondando: alcolizzata, si dedica ad una vita dissoluta, incapace di reagire all'assenza di Maugras."}
{"id": "4882375", "revid": "1543377", "url": "https://it.wikipedia.org/wiki?curid=4882375", "title": "NuBus", "text": "Il NuBus \u00e8 un bus di comunicazione parallelo a 32 bit sviluppato originariamente da Steve Ward al Massachusetts Institute of Technology (MIT) come parte del progetto della workstation \"NuMachine\". e poi divenuto standard nel 1987 come IEEE-1196. La prima implementazione completa del BuBus fu realizzata da Western Digital per la loro \"NuMachine\" e da Lisp Machines Inc. per il computer LMI Lambda. Successivamente il bus fu adottato anche da Texas Instruments, NeXT ed Apple, che lo utilizz\u00f2 sui suoi computer della serie Macintosh II e Quadra.\nIl bus non \u00e8 pi\u00f9 usato, rimpiazzato da altre soluzioni quali il PCI.\nArchitettura.\nFino allo sviluppo del NuBus i computer erano basati su bus di comunicazione che altro non erano se non l'espansione dei piedini del microprocessore verso le periferiche, come il bus S-100. Il NuBus astraeva invece il bus dall'architettura del computer su cui era utilizzato: qualunque scheda NuBus poteva essere utilizzata su qualunque macchina basata sul bus, l'importante era che fosse dotata di un appropriato chip di interfaccia per permettere alle periferiche di I/O di poter accedere al bus stesso. A differenza dei bus esistenti, basati su linee a 8 o 16 bit, il NuBus era stato progettato a 32 bit in modo che fosse gi\u00e0 pronto per l'utilizzo sulle macchine che fossero comparse in futuro con questa architettura.\nOgni scheda collegata al bus poteva operare sia come \"master\" che come \"slave\": una scheda master era una scheda che poteva occupare il bus per inviavare una richiesta di dati ad una scheda slave. Ogni scheda era identificata sul bus da un numero identificativo detto ID."}
{"id": "4882378", "revid": "729019", "url": "https://it.wikipedia.org/wiki?curid=4882378", "title": "Battaglia del Monte Liceo", "text": "La battaglia del Monte Liceo fu combattuta tra Sparta e la lega achea nell'estate del 227 a.C., nelle fasi iniziali della guerra cleomenea.\nAntefatti.\nIl re di Sparta Cleomene III, salito al trono nel 235 a.C. come successore del padre Leonida II, aveva deciso di seguire il progetto riformatore di Agide IV, predecessore del collega Eudamida III e fatto uccidere da Leonida stesso. Per portare a compimento il suo progetto, Cleomene corruppe gli efori per muovere guerra contro la lega achea ed aumentare cos\u00ec il suo prestigio personale e militare dando inizio alla cosiddetta guerra cleomenea (228 a.C.).\nSvolgimento.\nPoco tempo dopo aver effettuato alcune scorrerie provocatorie in Argolide, nell'estate del 227 a.C. Cleomene intervenne in soccorso degli alleati elei, che erano stati attaccati dalla lega achea. Il re di sparta sorprese l'esercito nemico presso il Monte Liceo (), situato al confine tra Elide ed Arcadia.\nPlutarco racconta che l'attacco spartano fu improvviso, mentre gli Achei si stavano ormai ritirando dall'Elide. La vittoria di Cleomeme fu completa, e le perdite tra le linee achee furono numerose, con parecchi prigionieri caduti in mano spartano. Plutarco testimonia che lo scoraggiamento tra i soldati delle lega fu grande e si era addirittura sparsa la notizia infondata che fosse morto in battaglia lo stesso Arato di Sicione, stratego della lega.\nConseguenze.\nNonostante la dura sconfitta, Arato, riuscito a mettersi in salvo in una fuga notturna, riorganizz\u00f2 rapidamente i superstiti del suo esercito e conquist\u00f2 a sorpresa Mantinea, alleata di Sparta, quando nessuno se l'aspettava.\nPoco tempo dopo (estate del 227 a.C.), l'esercito di Cleomene riusc\u00ec di nuovo a sconfiggere gli Achei a Ladocea e successivamente, nel 226 a.C. a Dime, presso Megalopoli.\nLe continue sconfitte portarono Arato a cercare l'alleanza del re di Macedonia Antigono III Dosone, che, intervenuto nel 224 a.C. al fianco degli Achei, sconfisse definitivamente Cleomene a battaglia di Sellasia, abbattendo cos\u00ec la millenaria diarchia spartana ed instaurando al suo posto una forma di governo repubblicano."}
{"id": "4882379", "revid": "37401", "url": "https://it.wikipedia.org/wiki?curid=4882379", "title": "Carlo Gemellaro", "text": ""}
{"id": "4882380", "revid": "922023", "url": "https://it.wikipedia.org/wiki?curid=4882380", "title": "Villaggi trincerati", "text": ""}
{"id": "4882386", "revid": "123307031", "url": "https://it.wikipedia.org/wiki?curid=4882386", "title": "Pontaiba", "text": "Pontaiba (\"Poltaibe\" in friulano), \u00e8 una frazione del comune di Pinzano al Tagliamento, in provincia di Pordenone.\nSi trova all'interno dell'alveo del fiume Tagliamento, nel punto in cui l'Arzino confluisce nello stesso."}
{"id": "4882391", "revid": "298229", "url": "https://it.wikipedia.org/wiki?curid=4882391", "title": "No Mercy 2002", "text": "No Mercy 2002 fu la quinta edizione dell'omonimo pay-per-view prodotto dalla World Wrestling Entertainment. L'evento si \u00e8 svolto il 20 ottobre 2002 alla Alltel Arena di North Little Rock in Arkansas. In questa edizione di No Mercy venne assegnato un titolo nuovo, il WWE Tag Team Championship, per il roster di \"SmackDown!\".\nStoryline.\nIl 22 settembre, a \"Unforgiven\", il match per il WWE Championship tra The Undertaker e il campione Brock Lesnar termin\u00f2 in doppia squalifica (e senza quindi il cambio di titolo) dopo che entrambi avevano colpito inavvertitamente l'arbitro; poco dopo, al termine dell'incontro, The Undertaker lanci\u00f2 Lesnar attraverso un pannello dello stage. Nella puntata di \"SmackDown\" del 3 ottobre Lesnar aiut\u00f2 Matt Hardy a sconfiggere The Undertaker in un Falls Count Anywhere match, colpendo quest'ultimo con una \"F-5\"; poco dopo, la sera stessa, la General Manager Stephanie McMahon annunci\u00f2 un Hell in a Cell match tra Lesnar e The Undertaker con in palio il WWE Championship per No Mercy.\nNella puntata di \"Raw\" del 30 settembre il General Manager Eric Bischoff annunci\u00f2 che il World Heavyweight Champion Triple H e l'Intercontinental Champion Chris Jericho si sarebbero affrontati a No Mercy per unificare entrambi i titoli; poco dopo, in serata, Triple H difese con successo il World Heavyweight Championship contro Bubba Ray Dudley, mentre Kane sconfisse Jericho conquistando cos\u00ec l'Intercontinental Championship per la seconda volta e prendendo quindi il suo posto nel match di No Mercy contro lo stesso Triple H.\nA Unforgiven, Triple H difese con successo il World Heavyweight Championship contro Rob Van Dam grazie all'aiuto di Ric Flair, il quale colp\u00ec Van Dam con lo sledgehammer per effettuare un \"turn heel\" e unirsi al campione. Nella puntata di \"Raw\" del 14 ottobre, dopo varie vicissitudini e confronti verbali tra i due, il General Manager Eric Bischoff annunci\u00f2 un match tra Flair e Van Dam per No Mercy.\nNella puntata di \"Raw\" del 14 ottobre Chris Jericho e Christian sconfissero The Hurricane e l'Intercontinental Champion Kane, conquistando cos\u00ec il World Tag Team Championship per la prima volta nonostante Booker T e Goldust li avessero attaccati prima dell'incontro; poco dopo, in serata, il General Manager Eric Bischoff annunci\u00f2 che, a No Mercy, Jericho e Christian avrebbero difeso i titoli di coppia contro Booker e Goldust.\nNella puntata di \"Raw\" del 7 ottobre Victoria attacc\u00f2 brutalmente la Women's Champion Trish Stratus dopo che quest'ultima aveva difeso con successo il titolo contro Stacy Keibler. Nella puntata di \"Raw\" del 14 ottobre, dopo un ulteriore confronto tra le due, Victoria sfid\u00f2 la Stratus ad un match per No Mercy con in palio il Women's Championship e quest'ultima accett\u00f2.\nNella puntata di \"SmackDown\" del 26 settembre la General Manager Stephanie McMahon annunci\u00f2 la creazione del WWE Tag Team Championship per il roster di \"SmackDown\", dopo che i World Tag Team Championship erano diventati esclusivi del roster di \"Raw\", indicendo poi un torneo ad otto coppie, con la finale che si sarebbe svolta a No Mercy, per determinare i primi detentori dei titoli. Nella puntata di \"SmackDown\" del 17 ottobre il duo composto da Kurt Angle e Chris Benoit, sconfiggendo i Los Guerreros, e il team formato da Edge e Rey Mysterio, sconfiggendo Reverend D-Von e Faarooq, si qualificarono per la finale.\nNella puntata di \"SmackDown\" del 17 ottobre il Cruiserweight Champion Jamie Noble attacc\u00f2 brutalmente Tajiri dopo che quest'ultimo aveva iniziato a volgere le sue attenzioni verso Nidia, manager di Noble. Un match tra Tajiri e Noble con in palio il Cruiserweight Championship fu poi sancito per No Mercy.\nNella puntata di \"SmackDown\" del 3 ottobre Dawn Marie inizi\u00f2 una relazione segreta con Al Wilson (\"kayfabe\"), padre di Torrie Wilson. Dopo che Torrie aveva trovato suo padre in doccia con la Marie nella puntata di \"SmackDown\" del 17 ottobre, fu annunciato un match tra le due per No Mercy.\nEvento.\nPrima della messa in onda dell'evento, The Hurricane sconfisse Steven Richards a \"Sunday Night Heat\".\nMatch preliminari.\nIl primo match dell'evento fu quello per il World Tag Team Championship tra la coppia campione Chris Jericho e Christian contro quella sfidante formata da Booker T e Goldust. Il match inizi\u00f2 con Goldust e Jericho, ma entrambi diedero immediatamente il cambio a Booker e Christian. Booker colp\u00ec Christian con un pugno e con una \"clothesline\" per poi inseguire Jericho, ma quest'ultimo scapp\u00f2 dalla grinfie di Booker. In seguito, Goldust catapult\u00f2 Jericho all'esterno del ring, facendolo finire addosso a Christian. Booker rigett\u00f2 poi Jericho all'interno del ring e diede il cambio a Goldust. Dopo aver ricevuto il cambio, Goldust colp\u00ec sia Jericho che Christian con un \"double bulldog\" per poi eseguire il \"Golden Globe\" su Christian. Con Christian all'angolo, Goldust esegu\u00ec un \"drop toe hold\" su Jericho, indirizzando quest'ultimo contro le parti basse di Christian. Goldust schien\u00f2 poi Jericho con un \"roll-up\", ma Jericho si liber\u00f2 dopo un conto di due. Successivamente, Goldust tent\u00f2 di eseguire la \"Curtain Call\" su Jericho, ma quest'ultimo contrattacc\u00f2 applicando la \"Walls of Jericho\" su Goldust. Booker liber\u00f2 Goldust dalla presa di sottomissione per poi colpire Jericho con un \"missile dropkick\". Dopodich\u00e9, Christian prese una cintura dei titoli di coppia per tentare di colpire Booker, ma quest'ultimo schiv\u00f2 l'attacco. Nel finale, dopo che Christian distrasse sia Booker che l'arbitro, Jericho colp\u00ec Goldust con un \"one-handed bulldog\" sul titolo di coppia per poi eseguire su di lui il \"Lionsault\". Jericho schien\u00f2 poi Goldust per vincere il match e mantenere i titoli di coppia di \"Raw\".\nIl match successivo fu tra Torrie Wilson e Dawn Marie. Il match inizi\u00f2 con Torrie che attacc\u00f2 la Marie con dei pugni, finch\u00e9 quest'ultima non lasci\u00f2 il ring. Dopo essere rientrata sul ring, la Marie incominci\u00f2 a discutere con l'arbitro. Torrie approfitt\u00f2 della situazione per eseguire uno \"swinging neckbreaker\" sulla Marie per poi schienarla e vincere il match.\nIl terzo match della serata fu tra Ric Flair e Rob Van Dam. Il match inizi\u00f2 con Van Dam che colp\u00ec Flair con molteplici pugni per portarsi in vantaggio, finch\u00e9 quest'ultimo non lasci\u00f2 il ring. In seguito, Van Dam scese dal ring ed attacc\u00f2 Flair per poi rigettarlo nel quadrato. Rientrati sul ring, Flair applic\u00f2 la \"figure-four leglock\" su Van Dam. Van Dam riusc\u00ec poi a rovesciare la manovra e Flair fu costretto a toccare le corde per liberarsi dalla presa di sottomissione. Successivamente, Flair tent\u00f2 di applicare una seconda \"figure-four leglock\" su Van Dam, ma quest'ultimo contrattacc\u00f2 schienando Flair con uno \"small package\", dal quale il \"Nature Boy\" evase dopo un conteggio di due. Flair sal\u00ec poi sulla terza corda del ring, ma Van Dam lo lanci\u00f2 al centro del quadrato per poi colpirlo con il \"Rolling Thunder\". Nel finale, Van Dam esegu\u00ec la \"Five Star Frog Splash\" su Flair per poi schienarlo e vincere il match.\nIl match seguente fu quello valevole per il Cruiserweight Championship tra il campione Jamie Noble e lo sfidante Tajiri. Prima dell'inizio del match, Tajiri attacc\u00f2 Noble sulla rampa dello stage. Dopo essere rientrati sul ring, Noble domin\u00f2 Tajiri per gran parte delle fasi iniziali del match. In seguito, Tajiri si port\u00f2 in controllo della contesa per poi tentare un \"moonsault\" su Noble. Il campione schiv\u00f2 l'attacco, ma Tajiri atterr\u00f2 con i piedi sulla superficie del ring per poi eseguire una \"Flip Over DDT\" su Noble. Successivamente, Noble tent\u00f2 di colpire Tajiri con una \"clothesline\", ma quest'ultimo contrattacc\u00f2 colpendo Noble con un \"superkick\", che valse solamente un conto di due. Tajiri applic\u00f2 poi la \"Tarantula\" su Noble per poi tentare il \"Buzzsaw Kick\", ma non riusc\u00ec ad eseguirlo. Tuttavia, Tajiri lanci\u00f2 prima Noble contro un tenditore delle corde per poi colpirlo con il \"Buzzsaw Kick\". Prima che Tajiri potesse schienare Noble, Nidia (manager di Noble) sal\u00ec sull'apron ring e baci\u00f2 l'arbitro. Noble approfitt\u00f2 della distrazione dell'arbitro e colp\u00ec Tajiri con la \"Gibson Driver\", da cui Tajiri evase dallo schienamento dopo un conteggio di due. Nel finale, Nidia aiut\u00f2 Noble a schienare Tajiri con un \"victory roll\" per vincere il match e mantenere il titolo. Al termine del match, Tajiri colp\u00ec Noble con un altro \"Buzzsaw Kick\".\nMatch principali.\nIl quinto match fu quello valevole per l'unificazione tra il World Heavyweight Championship di Triple H e il WWE Intercontinental Championship di Kane. Durante il match, Kane esegu\u00ec un \"back body drop\" su Triple H per poi tentare di schienarlo, ma Ric Flair interfer\u00ec in favore di Triple H distraendo Kane. In seguito, The Hurricane arriv\u00f2 a bordo ring per evitare ulteriori interferenze di Flair. Dato ci\u00f2, Triple H colp\u00ec The Hurricane con il \"Pedigree\", ma tale distrazione permise a Kane di eseguire una \"powerslam\" su Triple H. Triple H si liber\u00f2 poi dallo schienamento e Kane prov\u00f2 a colpirlo con un \"big boot\", ma Triple H schiv\u00f2 l'attacco e Kane fin\u00ec con il colpire l'arbitro. Dopodich\u00e9, Triple H e Kane iniziarono a combattere all'esterno del ring, dove Kane schiant\u00f2 Triple H attraverso il tavolo dei commentatori con la \"Chokeslam\", mandando il tavolo in frantumi. Successivamente, Flair tent\u00f2 di attaccare Kane, ma quest'ultimo lo colp\u00ec per poi riportare Triple H sul ring. Pi\u00f9 avanti, Flair sal\u00ec sul ring con lo sledgehammer per provare a colpire Kane, ma il campione intercontinentale blocc\u00f2 Flair e gli sfil\u00f2 lo sledgehammer per poi utilizzarlo contro di lui. Dopo aver colpito Flair con il martello, Kane tent\u00f2 di colpire anche Triple H con esso, ma The Game anticip\u00f2 Kane colpendolo con un \"low-blow\". Triple H cerc\u00f2 poi di colpire Kane con lo sledgehammer, per\u00f2 Kane evit\u00f2 l'attacco per poi eseguire la \"Chokeslam\" su Triple H. A questo punto del match, un secondo arbitro arriv\u00f2 sul ring in sostituzione di quello originale, ma Flair lo trascin\u00f2 all'esterno del ring mentre egli stava per contare lo schienamento decisivo di Kane su Triple H. Nel finale, Flair sal\u00ec sulla terza corda per distrarre Kane, il quale atterr\u00f2 poi Flair con la \"Chokeslam\". Triple H approfitt\u00f2 della distrazione di Kane per colpirlo con il \"Pedigree\" per poi schienarlo e vincere il match unificando, cos\u00ec, l'Intercontinental Championship con il suo World Heavyweight Championship. Ci\u00f2 segn\u00f2, dunque, la disattivazione ed il ritiro del WWE Intercontinental Championship.\nIl match che segu\u00ec fu la finale per determinare i primi detentori del WWE Tag Team Championship tra Kurt Angle e Chris Benoit contro Edge e Rey Mysterio. Durante il match, Benoit sal\u00ec sulla terza corda del ring per tentare il \"diving headbutt\", ma Edge schiv\u00f2 l'attacco per poi dare il cambio a Mysterio. Mysterio entr\u00f2 sul ring ed utilizz\u00f2 la sua agilit\u00e0 per colpire Angle sull'apron ring per poi eseguire un \"dropkick\" su Benoit. In seguito, Mysterio esegu\u00ec il \"Droppin' Da Dime\" su Benoit. Benoit applic\u00f2 poi la \"Crippler Crossface\" su Mysterio, ma quest'ultimo si liber\u00f2 dalla presa dopo aver lanciato Benoit contro la seconda corda del quadrato. Successivamente, Mysterio tent\u00f2 la \"619\", ma Benoit contrattacc\u00f2 la manovra. Edge attacc\u00f2 poi Benoit e Mysterio tent\u00f2 di schienarlo, per\u00f2 Benoit evase dallo schienamento. Pi\u00f9 avanti, Edge attacc\u00f2 Benoit all'angolo e Mysterio esegu\u00ec una \"bronco buster\" ai danni di Benoit. Pochi istanti dopo, Edge esegu\u00ec una \"hurricanrana\" su Angle. In seguito, Benoit tent\u00f2 di colpire Edge con il \"diving headbutt\", ma quest'ultimo si spost\u00f2 e Benoit fin\u00ec con l'eseguire la manovra su Angle. Dato ci\u00f2, Edge prov\u00f2 ad approfittarne, ma Angle si liber\u00f2 dallo schienamento dopo un conto di due. Benoit attacc\u00f2 poi Edge alle spalle e lo rinchiuse nella \"Crippler Crossface\", ma Edge contrattacc\u00f2 gettando Benoit all'esterno del ring per poi lanciargli addosso Mysterio. Dopodich\u00e9, Angle tent\u00f2 di applicare la \"Ankle Lock\" su Edge, per\u00f2 Edge rovesci\u00f2 la presa e intrappol\u00f2, a sua volta, Angle nella \"Ankle Lock\". Nel finale, Angle rovesci\u00f2 la \"Ankle Lock\" di Edge in un'altra \"Ankle Lock\" e lo forz\u00f2 alla resa per vincere il match e conquistare i titoli di coppia di \"SmackDown\" insieme a Benoit.\nIl settimo match fu quello per il Women's Championship tra la campionessa Trish Stratus e la sfidante Victoria. Trish e Victoria iniziarono il match sul ring per poi spostarsi all'esterno del quadrato. In seguito, Trish colp\u00ec Victoria con una \"clothesline\", ma quest'ultima contrattacc\u00f2 e lanci\u00f2 Trish contro una barricata di sicurezza. Rientrate sul ring, Victoria esegu\u00ec un \"diving leg drop\" su Trish. Nel finale, Victoria prov\u00f2 a schienare Trish, ma la campionessa rovesci\u00f2 il tutto in un \"roll-up\" per vincere il match e mantenere il titolo femminile.\nIl \"main event\" fu l'Hell in a Cell match per il WWE Championship tra il campione Brock Lesnar e lo sfidante The Undertaker. Durante il match, The Undertaker attacc\u00f2 Lesnar con il suo braccio destro ingessato, aprendogli una ferita alla testa. In seguito, Lesnar si riprese e si focalizz\u00f2 sulla mano infortunata di The Undertaker. The Undertaker venne poi distratto da Paul Heyman (manager di Lesnar), il quale si trovava all'esterno della struttura. The Undertaker riusc\u00ec a far passare la sua mano attraverso il muro metallico della cella e tir\u00f2 Heyman per la cravatta, facendolo sbattere contro la struttura. Successivamente, Lesnar approfitt\u00f2 della distrazione di The Undertaker e lo lanci\u00f2 contro la cella per poi colpirlo ripetutamente alla mano infortunata cercando, allo stesso tempo, di rimuovergli il gesso dal braccio destro. The Undertaker contrattacc\u00f2, ma Lesnar insistette nel rimuovere il gesso dell'\"American Badass\". Lesnar riusc\u00ec poi a rimuoverglielo dopo che Heyman utilizz\u00f2 la propria cravatta per legare la mano infortunata di The Undertaker alla struttura metallica. Con la mano di The Undertaker legata alla struttura, Lesnar prese una sedia d'acciaio e la utilizz\u00f2 per colpirgli la mano, finch\u00e9 il gesso non si stacc\u00f2. Dopo aver rimosso il gesso, Lesnar continu\u00f2 imperterrito ad attaccare The Undertaker, finch\u00e9 quest'ultimo non colp\u00ec Lesnar con un \"low-blow\" per poi lanciarlo contro la struttura con un \"big boot\". Pi\u00f9 avanti, Lesnar ruppe il dominio di The Undertaker dopo l'esecuzione di una \"DDT\". Lesnar rotol\u00f2 poi all'esterno del ring e The Undertaker si rialz\u00f2 per poi tentare di gettarsi sopra a Lesnar con un \"suicide dive\", per\u00f2 il campione schiv\u00f2 l'attacco aereo e The Undertaker fin\u00ec con il collidere contro il muro metallico della cella. In seguito, Lesnar colp\u00ec al volto The Undertaker con dei gradoni d'acciaio, causandogli l'apertura di una profondissima ferita alla fronte. Lesnar esegu\u00ec poi una \"spinebuster\" su The Undertaker, ma l'\"American Badass\" si liber\u00f2 dopo un conto di due. The Undertaker tent\u00f2 la \"Old School\", ma Lesnar lo fece cadere dalla terza corda del ring. Pochi istanti dopo, The Undertaker colp\u00ec Lesnar con la \"Chokeslam\", ma il campione evase dallo schienamento dopo un conteggio di due. Lesnar prov\u00f2 poi a prendere in giro The Undertaker cercando di eseguire su di lui la \"Last Ride\", ma The Undertaker contrattacc\u00f2 con un \"back body drop\". Dopodich\u00e9, The Undertaker tent\u00f2 la \"Last Ride\", ma Lesnar lanci\u00f2 l\"'American Badass\" contro un tenditore delle corde per poi iniziare a colpirlo con dei ripetuti pugni all'angolo. The Undertaker sorprese poi Lesnar stendendolo con la \"Last Ride\", ma Lesnar svent\u00f2 lo schienamento dopo aver toccato le corde del ring. Nel finale, The Undertaker tent\u00f2 di eseguire il \"Tombstone Piledriver\" su Lesnar, ma il campione rovesci\u00f2 la manovra e colp\u00ec The Undertaker con la \"F-5\" per poi schienarlo e mantenere il titolo."}
{"id": "4882402", "revid": "1442080", "url": "https://it.wikipedia.org/wiki?curid=4882402", "title": "Bergen Challenger 1990 - Doppio", "text": "Il doppio del torneo di tennis Bergen Challenger 1990, facente parte dell'ATP Challenger Series, ha avuto come vincitori Il tabellone di doppio del Bergen Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Jeff Brown e Anders J\u00e4rryd (tds n. 4). In finale hanno sconfitto la coppia formata da Charles Beckman e Luke Jensen (tds n. 1) con il punteggio di 6-3, 7-6."}
{"id": "4882403", "revid": "1876278", "url": "https://it.wikipedia.org/wiki?curid=4882403", "title": "Villa Dervill\u00e8", "text": "Villa Dervill\u00e8, nota anche come \"Villa il Monticello\", \u00e8 una residenza gentilizia situata sulle colline ai piedi di Carrara.\nStoria.\nLa tenuta su cui sorge la villa era alla fine del Settecento di propriet\u00e0 della famiglia Orsolini, d'origine comasca ma a Carrara dal XV secolo. Dopo complesse vicende patrimoniali nel 1820 Matilde Malaspina figlia di Tommaso marchese di Villafranca e moglie di Carlo Orsolini riusc\u00ec a riunire tutto il complesso (casa padronale, cappella gentilizia, casa dei mezzadri e parco), frazionato negli anni. Nel 1835, non potendo mantenere la propriet\u00e0 la cedette a Pantaleone Del Nero, ricchissimo commerciante di marmi di Miseglia, secondo maggior contribuente di Carrara.\nNel 1844, fallendo questi, la propriet\u00e0 pass\u00f2 ai fratelli Triscornia e, nel 1882 a seguito di vendita giudiziale, a Caterina Eudosia Dervill\u00e8, che espanse la propriet\u00e0 fino a farle raggiungere l'estensione dell'intero rilievo. Suo figlio Stefan Dervill\u00e8 curava la vendita dei marmi dei Fabbricotti sul mercato francese: uomo di notevole importanza commerciale, a lui \u00e8 legata la presenza dei reperti romani collocati nel giardino.\nNegli anni 1990 la tenuta passa agli attuali proprietari.\nPosizione.\nL'ingresso della casa era originariamente verso la valle del Carrione, mentre adesso \u00e8 verso il mare e si accedeva alla propriet\u00e0 dalla strada postale che conduceva ad Avenza e correva lungo la riva sinistra del fiume. In questa maniera si trovava pressoch\u00e9 di fronte ai ruderi, dall'altra parte della valle, del Castello di Moneta e della villa dei Del Medico con il Casino della Costaccia, nota per le due torri aperte sulla pianura sottostante.\nArchitettura.\nNella sua descrizione di Carrara e delle sue propaggini Carlo Lazzoni scrive che Carlo Orsolini fece costruire la villa da un architetto francese conosciuto in seguito alla vendita di una partita di marmi: che l'edificio principale \"situato ai quattro venti sopra una collina di ulivi\" sia frutto di un unico disegno si vede anche da alcune incisioni del 1832.\nL'edificio originario aveva per fulcro il salone centrale intorno al quale si aprivano le stanze del piano nobile affacciate su eleganti logge con la funzioni di filtro tra interno ed esterno. Queste, a cui si accedeva tramite una \"magnifica e grandiosa scala a due rampe\" offrono vedute diverse le une dalle altre: le Alpi Apuane, il mare la cui luce penetra direttamente nel salone, il giardino impiantato dagli Orsolini su cui si affacciano le stanze laterali ed infine la terrazza con la fontana ornata di putti bronzei.\nIl salone a doppio volume \u00e8 decorato con scene mitologiche inquadrati da architetture barocchette e sul soffitto c'\u00e8 lo stemma Orsolini; sopra le porte ci sono busti marmorei settecenteschi.\nPervenuta ai Dervill\u00e8, questi aggiunsero i vasi sugli spigoli laterali del tetto e lo stemma degli Orsolini sul fronte rivolto verso il mare, disegnando cos\u00ec l'attuale fisionomia. Su disegno di Vincenzo Bonanni nel 1884 fu realizzato lo scalone in marmo bianco che collega la balconata a basamento bugnato con il piano terreno della villa, sagomato nella forma di un'ampia terrazza simmetrica. Nel 18903 fu ampliato il viale orientale e nel 1909 rivestita di marmi la nuova sala da pranzo, ottenuta tramite un ampliamento che and\u00f2 a collegare l'edificio padronale alla casa colonica. Questo ambiente \u00e8 illuminato da cinque vetrate scandite da profondi pilastri.\nIl giardino.\nGli ambienti esterni hanno seguito lo stesso sviluppo della casa. Con gli Orsolini era al centro di una tenuta agricola che produceva olio e vino, mentre la zona gentilizia era divisa in due parti: quella superiore sul crinale di Monte Greco ingentiliva gli spazi prossimi alle stanze mentre quella inferiore si distendeva lungo il viale d'accesso ornato di basse siepi di bosso e cipressi e focalizzato sulla cappella gentilizia, che aveva anche la funzione di oratorio pubblico.\nI Triscornia modificarono questo viale, allargandolo fino a renderlo carrozzabile.\nStefano Dervill\u00e8 arricch\u00ec il giardini tramite sculture ed architetture: durante la sua propriet\u00e0 furono aggiunte le balconate sul versante occidentale decorate con sculture di gusto francese, con copie di un'opera di Emmanuel Fremiet. Sul loggiato superiore, in corrispondenza agli spigoli della balconata ci sono copie de \"Le Quattro stagioni\" di Pierre Legros. La peculiariat\u00e0 per\u00f2 del giardini in questo periodo \u00e8 il carattere archeologico dovuto ai molteplici marmi lunensi dei Fabbricotti, recentemente valorizzato dalla realizzazione di un \"antiquarium\"."}
{"id": "4882406", "revid": "339392", "url": "https://it.wikipedia.org/wiki?curid=4882406", "title": "Disco Arena", "text": ""}
{"id": "4882409", "revid": "125527969", "url": "https://it.wikipedia.org/wiki?curid=4882409", "title": "Carolina Panthers 2011", "text": "La stagione dei Carolina Panthers \u00e8 stata la 17\u00aa della franchigia nella National Football League, la prima con Ron Rivera come capo-allenatore. Nella stagione precedente la squadra aveva avuto il peggior record della lega (2-14) e con la prima scelta assoluta del Draft NFL 2011 scelse il quarterback, vincitore dell'Heisman Trophy, Cam Newton. Questi port\u00f2 l'attacco della squadra dall'ultimo posto del 2010 al quarto nel 2011. La difesa fu invece la peggiore della lega e la squadra termin\u00f2 con un record di 6-10, mancando i playoff per il terzo anno consecutivo."}
{"id": "4882410", "revid": "287204", "url": "https://it.wikipedia.org/wiki?curid=4882410", "title": "Santuario naturale di Karori", "text": "Il santuario naturale di Karori, noto anche come Zealandia \u00e8 un'area naturale protetta della Nuova Zelanda che sorge poco distante dal centro della capitale Wellington.\nCopre una superficie di 225 ha, in precedenza appartenente al bacino idrografico della citt\u00e0 di Wellington. L'area \u00e8 interamente delimitata da una fitta recinzione metallica che ha lo scopo di escludere dalla riserva le specie invasive introdotte in seguito alla colonizzazione europea, onde limitare il loro impatto sulla flora e la fauna autoctone.\nFlora.\nLa flora originale dell'area era caratterizzata da una foresta primaria di Podocarpaceae in cui prevalevano specie quali il \"rimu\" (\"Dacrydium cupressinum\"), il \"matai\" (\"Prumnopitys taxifolia\"), il \"miro\" (\"Prumnopitys ferruginea\"), la \"kahikatea\" (\"Dacrycarpus dacrydioides\") e la \"totara\" (\"Podocarpus totara\"), ora presenti in pochi esemplari residui. Alcune specie, quali il \"r\u0101t\u0101\" settentrionale (\"Metrosideros robusta\") sono pressoch\u00e9 scomparse e sono oggetto di programmi di reintroduzione. La foresta \u00e8 attualmente nei primi stadi di rinnovazione, con prevalenza di specie arboree di piccola taglia quali il \"mahoe\" (\"Melicytus ramiflorus\") e la \"rewarewa\" (\"Knightia excelsa\").\nFauna.\nGran parte degli ecosistemi della Nuova Zelanda sono stati profondamente alterati a seguito della introduzione, da parte dei coloni europei, di numerose specie di mammiferi (dal ratto nero al gatto domestico, dal coniglio alla donnola) che hanno avuto un impatto devastante su fauna e flora locali.\nL'elemento caratteristico del santuario \u00e8 la presenza di una fitta recinzione metallica che circonda l'intera area impedendo l'intrusione di mammiferi alloctoni. Le sue caratteristiche principali sono la piccola dimensione delle maglie (per escludere i piccoli mammiferi), una sommit\u00e0 ricurva (per evitare che gli animali la scavalchino) e una base sotterranea (per evitare che gli animali scavino sotto). La costruzione della recinzione fu completata nel 1999 e nei mesi successivi si procedette alla eradicazione dall'intera area delle specie invasive presenti.\nSpecie native reintrodotte.\nDal 2000 sono state introdotte nell'area le seguenti specie di uccelli autoctoni:\nAltri uccelli che si sono spontaneamente insediati nell'area sono:\nAltre specie native introdotte comprendono:"}
{"id": "4882414", "revid": "533647", "url": "https://it.wikipedia.org/wiki?curid=4882414", "title": "Brafit", "text": ""}
{"id": "4882415", "revid": "110157", "url": "https://it.wikipedia.org/wiki?curid=4882415", "title": "Serie B 2013-2014 (calcio femminile)", "text": "L'edizione 2013-2014 \u00e8 stata la quarantatreesima edizione del campionato di Serie B femminile italiana di calcio, che da questa stagione riprende la denominazione tradizionale, diventando quindi il campionato cadetto dopo la Serie A.\nStagione.\nVi hanno partecipano 53 squadre divise in quattro gironi composti (ove possibile) su scala geografica: nord-ovest il girone A, nord-est il girone B, centro-nord quello C e centro-sud quello D. A causa di un numero dispari di squadre (53), i gironi non hanno numero uguale di squadre: il minimo, comunque, \u00e8 di 12 mentre il massimo \u00e8 fissato a 14. I gironi A e B hanno raggiunto il massimo numero di squadre consentito (14), il girone C la quota media (13), mentre il girone D la quota minima (12).\nLe prime di ogni girone sono state promosse direttamente in Serie A, mentre per il secondo anno consecutivo non sono previste play-off tra le seconde classificate: questo perch\u00e9, in base alla riforma dei campionati, la Serie A 2014-2015 prevede il passaggio da 16 a 14 squadre, comportando dunque ben 6 retrocessioni e solo 4 promozioni.\nLe ultime dei quattro gironi sono state retrocesse in Serie C regionale, mentre altre quattro squadre sono state retrocesse tramite i play-out, ai quali hanno avuto accesso le terzultime e le penultime di ogni girone. I quattro play-out si sono disputati in gara unica sul campo della meglio piazzata in campionato. In caso di parit\u00e0 dopo i 90 minuti, si disputano due tempi supplementari da 15 minuti l'uno: in caso di ulteriore parit\u00e0, si salva la squadra meglio classificata in campionato.\nIn tutti e quattro i gironi, in caso di scarto maggiore ai 9 punti tra due squadre che si sarebbero dovute affrontare nei play-out, questo non ha luogo e si considera gi\u00e0 sconfitta (e dunque, direttamente retrocessa) la squadra distaccata di almeno 10 punti.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:"}
{"id": "4882416", "revid": "88740", "url": "https://it.wikipedia.org/wiki?curid=4882416", "title": "Il treno (romanzo)", "text": "Il treno (titolo \u00e8 un romanzo di Georges Simenon, titolo originale \"Le Train\", pubblicato nel 1961 sulla rivista \"Le Nouveau Candide\" dal 4 maggio al 6 luglio 1961 in 10 puntate, e in volume dalle Presses de la Cit\u00e9. Simenon scrisse il romanzo a Noland, in Svizzera, tra il 18 e il 25 marzo 1961.\nTrama.\nNel maggio 1940, durante l'invasione nazista della Francia, la Wehrmacht sta gi\u00e0 dilagando in Belgio. L'ordine di evacuazione costringe Marcel F\u00e9ron e suoi compaesani, abitanti nelle Ardenne, all'esodo dalle proprie case. Il treno, un carro bestiame sul quale egli viaggia, procede con continue interruzioni, e viene diviso in due. Cos\u00ec Marcel rimane lontano dagli affetti familiari, la moglie in avanzata gravidanza e la figlia di quattro anni. Durante lo spossante viaggio incontra Anna Kupfer, una giovane immigrata cecoslovacca di origine ebraica, gi\u00e0 imprigionata a Namur, con la quale approccia una relazione, dapprima fatta di sguardi complici, ma che poi consumeranno liberamente. Giunti a La Rochelle, Marcel ritrova la moglie, che nel frattempo ha partorito il secondo figlio. I due amanti si separano. Alcuni mesi dopo, Anna e Marcel si rincontrano. Lei gli chiede di ospitarla assieme a un amico inglese, ricercato dalla Gestapo, ma davanti al diniego di Marcel non insiste e sparisce nuovamente. Trascorso altro tempo, Marcel legger\u00e0 i nomi della donna amata fugacemente e quello dell'inglese in una lista di persone fucilate per spionaggio."}
{"id": "4882417", "revid": "1573940", "url": "https://it.wikipedia.org/wiki?curid=4882417", "title": "Halichoeres pardaleocephalus", "text": "Halichoeres pardaleocephalus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Pacifico e dell'oceano Indiano, in particolare da Indonesia, Sumatra, India e Bali. \u00c8 una specie costiera, che predilige le acque poco profonde; di solito non si trova al di sotto dei 5\u00a0m di profondit\u00e0, soprattutto in zone con fondali ricchi di detriti.\nDescrizione.\nPresenta un corpo leggermente compresso lateralmente, mediamente alto e non molto allungato; la testa mantiene comunque un profilo abbastanza appuntito. La lunghezza massima registrata \u00e8 di 11,2\u00a0cm.\nLa colorazione \u00e8 decisamente meno appariscente di quella di altre specie del genere \"Halichoeres\": prevalentemente marrone e grigiastra, \u00e8 composta in realt\u00e0 da tante striature grigie, marroni, rosse pallide o verdastre dai bordi irregolari, che diventano pi\u00f9 evidenti sulla testa. La pinna dorsale non \u00e8 particolarmente bassa, e negli esemplari pi\u00f9 giovani presenta un'ampia macchia nera. La pinna caudale non \u00e8 biforcuta, le pinne pelviche sono corte.\nBiologia.\nComportamento.\n\u00c8 solitamente solitaria.\nRiproduzione.\n\u00c8 oviparo e la fecondazione \u00e8 esterna; non ci sono cure nei confronti delle uova.\nConservazione.\nQuesta specie non \u00e8 molto rara e non sembra essere minacciata da particolari pericoli; per questo viene classificata come \"a rischio minimo\" (LC) dalla lista rossa IUCN."}
{"id": "4882426", "revid": "1573940", "url": "https://it.wikipedia.org/wiki?curid=4882426", "title": "Cyclosa confusa", "text": "Cyclosa confusa \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dall'aggettivo latino confusus, -a, -um, che significa \"non chiaro, confuso, confondibile\", ad indicare che questa specie pu\u00f2 essere confusa con \"C. insulana\", \"C. albisternis\", \"C. dives\", \"C. japonica\" e \"C. norihisai\", a meno di un attento esame\nCaratteristiche.\nGli esemplari femminili raccolti sono di dimensioni: cefalotorace lungo 1,73-2,28mm, largo 1,38-1,95mm; opistosoma lungo 2,97-5,40mm, largo 1,77-3,07mm.\nDistribuzione.\nLa specie \u00e8 stata reperita in Corea, Cina, Giappone e Taiwan: le principali localit\u00e0 giapponesi sono: isola di Miyake; Hagi nella prefettura di Yamaguchi; Okinoshima, nella prefettura di Fukuoka.\nTassonomia.\nAl 2013 non sono note sottospecie e dal 2012 non sono stati esaminati nuovi esemplari."}
{"id": "4882427", "revid": "486946", "url": "https://it.wikipedia.org/wiki?curid=4882427", "title": "Sony Ericsson Open", "text": ""}
{"id": "4882434", "revid": "838137", "url": "https://it.wikipedia.org/wiki?curid=4882434", "title": "Akamaru Jump", "text": ""}
{"id": "4882437", "revid": "392684", "url": "https://it.wikipedia.org/wiki?curid=4882437", "title": "Formica (laminato)", "text": ""}
{"id": "4882440", "revid": "298229", "url": "https://it.wikipedia.org/wiki?curid=4882440", "title": "Unforgiven 2002", "text": "Unforgiven 2002 \u00e8 stata la quinta edizione dell'omonimo pay-per-view prodotto dalla World Wrestling Entertainment. Svoltosi il 22 settembre 2002 allo Staples Center di Los Angeles, California.\nStoryline.\nNella puntata di \"SmackDown\" del 29 agosto la General manager Stephanie McMahon indisse una serie di incontri per determinare lo sfidante al WWE Championship di Brock Lesnar; poco dopo, la sera stessa, The Undertaker sconfisse Kurt Angle e Chris Benoit in un Triple Threat match. Un match tra Lesnar e The Undertaker con in palio il WWE Championship fu quindi annunciato per Unforgiven.\nDopo che il WWE Champion Brock Lesnar aveva deciso di firmare un contratto esclusivo con il roster di \"SmackDown\", il General Manager Eric Bischoff consegn\u00f2 a Triple H, il quale avrebbe dovuto essere lo sfidante al titolo, il nuovo World Heavyweight Championship, nominandolo come primo campione esclusivo del roster di \"Raw\" durante la puntata del 2 settembre. Nella puntata di \"Raw\" del 9 settembre l'Intercontinental Champion Rob Van Dam vinse un Fatal 4-Way Elimination match che comprendeva anche Big Show, Chris Jericho e Jeff Hardy per diventare il contendente n\u00b01 al titolo di Triple H. Un match tra Van Dam e Triple H con in palio il World Heavyweight Championship fu quindi sancito per Unforgiven.\nNella puntata di \"SmackDown\" del 5 settembre, dopo che entrambi avevano fallito nell'intento di ottenere lo status di contendente n\u00b01 al WWE Championship, Kurt Angle e Chris Benoit ebbero un duro confronto nel backstage dell'arena, attaccandosi poi vicendevolmente. Dopo ulteriori screzi tra i due, la General Manager Stephanie McMahon annunci\u00f2 un match tra Angle e Benoit per Unforgiven.\nNella puntata di \"Raw\" del 26 agosto Booker T, Goldust e il rientrante Kane attaccarono gli Un-Americans (Christian, Lance Storm e Test), evitando che questi bruciassero la bandiera americana. Nella puntata di \"Raw\" del 9 settembre William Regal si un\u00ec agli Un-Americans, aiutando Christian e Storm a difendere con successo il WWE Tag Team Championship contro Bradshaw e Kane. Nella puntata di \"Raw\" del 16 settembre Kane sconfisse Regal per squalifica a causa dell'intervento di Test, il quale venne a sua volta attaccato da Bubba Ray Dudley, Booker e Goldust; poco dopo, una volta ristabilito l'ordine, Booker, Goldust, Kane e Bubba Ray sfidarono gli Un-Americans ad un Eight-man Tag Team match per Unforgiven.\nNella puntata di \"Raw\" del 29 luglio Chris Jericho interruppe a sorpresa un promo di Ric Flair, attaccandolo brutalmente con una sedia. Nella puntata di \"Raw\" del 12 agosto Jericho sfid\u00f2 Flair ad un match per SummerSlam e quest'ultimo accett\u00f2. Il 25 agosto, a SummerSlam, Flair sconfisse poi Jericho. Nella puntata di \"Raw\" del 16 settembre Jericho sconfisse Rob Van Dam grazie all'aiuto del World Heavyweight Champion Triple H, conquistando cos\u00ec l'Intercontinental Championship per la quinta volta; poco dopo, la sera stessa, Jericho chiese al General Manager Eric Bischoff un rematch contro Flair e quest'ultimo acconsent\u00ec. Un match tra Jericho e Flair con in palio l'Intercontinental Championship fu quindi sancito per Unforgiven.\nDopo vari scontri e vicissitudini, Edge sconfisse Eddie Guerrero a SummerSlam. Nella puntata di \"SmackDown\" del 29 agosto Guerrero sconfisse Edge dopo averlo illegalmente colpito con una sedia. Un rematch tra i due fu poi annunciato per Unforgiven.\nNella puntata di \"SmackDown\" del 12 settembre i 3-Minute Warning (Jamal e Rosey) interruppero la cerimonia del matrimonio tra Billy e Chuck (\"kayfabe\"), attaccandoli brutalmente per volere del General Manager di \"Raw\", Eric Bischoff. Un match tra i 3-Minute Warning e Billy e Chuck fu quindi sancito per Unforgiven.\nIl 23 giugno, a King of the Ring, Molly Holly sconfisse Trish Stratus conquistando cos\u00ec il Women's Championship per la prima volta. Dopo vari scontri e vicissitudini tra le due, Trish e Bubba Ray Dudley sconfissero Molly e Christopher Nowinski in un Intergender Tables match; con la Stratus che ottenne cos\u00ec un altro incontro per il titolo della Holly. Un match tra Molly e Trish con in palio il Women's Championship fu annunciato per Unforgiven.\nEvento.\nPrima della messa in onda dell'evento, Rey Mysterio sconfisse Chavo Guerrero a \"Sunday Night Heat\".\nMatch preliminari.\nL'evento si apr\u00ec con l'Eight-man Tag Team match tra gli Un-Americans (Christian, Lance Storm, Test e William Regal) contro Booker T, Bubba Ray Dudley, Goldust e Kane. Dopo lo scoppio di una rissa tra tutti gli otto combattenti, Storm colp\u00ec Kane con un \"superkick\", ma quest'ultimo si liber\u00f2 dallo schienamento dopo un conto di due. Nel finale, Storm tent\u00f2 di eseguire un secondo \"superkick\" su Kane, ma Kane contrattacc\u00f2 colpendo Storm con la \"Chokeslam\" per poi schienarlo e vincere il match per il proprio team.\nIl secondo match fu quello valevole per l'Intercontinental Championship tra il campione Chris Jericho e lo sfidante Ric Flair. Durante il match, Flair attacc\u00f2 ripetutamente la gamba sinistra di Jericho. In seguito, Jericho tent\u00f2 di eseguire il \"Lionsault\", ma Flair schiv\u00f2 l'attacco aereo e Jericho fin\u00ec con lo schiantarsi sulla superficie del ring andando, cos\u00ec, ad aggravare il suo infortunio alla gamba sinistra. Nel finale, mentre un funzionario della WWE stava distraendo l'arbitro, Jericho applic\u00f2 la \"Walls of Jericho\" su Flair per forzarlo alla resa e mantenere il titolo.\nIl match successivo fu tra Edge e Eddie Guerrero. Durante il match, Edge esegu\u00ec la \"Edgecution\" su Guerrero, ma quest'ultimo si liber\u00f2 dallo schienamento dopo aver toccato le corde del ring. In seguito, Guerrero colp\u00ec Edge con una \"Tornado DDT\" per poi esporre un tenditore delle corde. Nel finale, Edge fin\u00ec contro il tenditore delle corde esposto e Guerrero colp\u00ec Edge con un \"sunset flip powerbomb\" per poi schienarlo e vincere il match.\nIl quarto match fu tra i 3-Minute Warning (Jamal e Rosey) contro Billy e Chuck. Durante il match, Jamal tent\u00f2 di eseguire il \"Pop Up Samoan Drop\" su Gunn, ma quest'ultimo rovesci\u00f2 la manovra nel \"Fameasser\". In seguito, Rico (manager di Jamal e Rosey) distrasse Gunn permettendo, cos\u00ec, a Jamal di colpire Gunn con il \"Pop Up Samoan Drop\". Jamal schien\u00f2 poi Gunn per vincere il match.\nMatch principali.\nIl match seguente fu quello per il World Heavyweight Championship tra il campione Triple H e lo sfidante Rob Van Dam. Dopo un batti e ribatti, Triple H colp\u00ec inavvertitamente l'arbitro, mettendolo \"KO\". In seguito, Triple H tent\u00f2 di eseguire il \"Pedigree\", ma Van Dam contrattacc\u00f2 la manovra per poi colpire Triple H con la \"Five Star Frog Splash\". Dopo che Van Dam and\u00f2 a sincerarsi delle condizioni dell'arbitro, Triple H colp\u00ec Van Dam con un \"low-blow\". Triple H prov\u00f2 poi a colpire Van Dam con lo sledgehammer, ma quest'ultimo schiv\u00f2 l'attacco colpendo il campione con uno \"spinning heel kick\". Successivamente, Ric Flair interfer\u00ec e si impossess\u00f2 dello sledgehammer. Flair sembrava che volesse colpire Triple H con il martello, invece Flair lo utilizz\u00f2 per colpire Van Dam effettuando, cos\u00ec, un \"turn heel\". Nel finale, Triple H approfitt\u00f2 dell'aiuto di Flair ed esegu\u00ec il \"Pedigree\" su Van Dam per poi schienarlo e mantenere il titolo.\nIl sesto match fu quello per il Women's Championship tra la campionessa Molly Holly e la sfidante Trish Stratus. Nel finale, Trish esegu\u00ec la \"Stratusfaction\" su Molly per poi schienarla e conquistare il titolo femminile.\nIl match che segu\u00ec fu tra Kurt Angle e Chris Benoit. Durante il match, Benoit esegu\u00ec il \"diving headbutt\" su Angle, ma quest'ultimo si liber\u00f2 dallo schienamento dopo un conto di due. In seguito, Benoit applic\u00f2 la \"Crippler Crossface\" su Angle, ma l'Olympic Hero rovesci\u00f2 la manovra nella \"Ankle Lock\". Benoit rovesci\u00f2 poi la presa di Angle nella \"Crippler Crossface\", ma Angle contrattacc\u00f2 intrappolando ancora una volta Benoit nella \"Ankle Lock\". Benoit si liber\u00f2 poi dalla presa di sottomissione dopo aver toccato le corde del ring. Nel finale, Angle rinchiuse Benoit nella \"Crippler Crossface\" e il Rabid Wolverine cerc\u00f2 di toccare le corde per evadere dalla presa, ma Angle allontan\u00f2 le corde con in piedi facendo s\u00ec che Benoit non potesse toccarle. Dopo che l'arbitro inizi\u00f2 a discutere con Angle per il suo comportamento irregolare, Benoit schien\u00f2 Angle con un \"roll-up\" facendo illegalmente leva sulle corde per vincere il match.\nIl main event fu il match per il WWE Championship tra il campione Brock Lesnar e lo sfidante The Undertaker. Durante il match, mentre l'arbitro fu distratto, Lesnar colp\u00ec The Undertaker al volto con il WWE Championship aprendogli, cos\u00ec, una ferita alla fronte. Dopo che Lesnar mise accidentalmente \"KO\" l'arbitro, The Undertaker esegu\u00ec la \"Chokeslam\" su Lesnar. In seguito, Matt Hardy tent\u00f2 di interferire in favore di Lesnar, ma The Undertaker stese Hardy con la \"Last Ride Powerbomb\". Dopo che l'arbitro si rialz\u00f2, Lesnar spinse The Undertaker contro il direttore di gara, andandolo a mettere \"KO\" per la seconda volta. Lesnar prov\u00f2, cos\u00ec, a colpire The Undertaker con una sedia d'acciaio, ma quest'ultimo contrattacc\u00f2 con un big boot facendo sbattere la sedia sul viso di Lesnar. Nel finale, Lesnar spinse violentemente l'arbitro all'angolo e, mentre Lesnar e The Undertaker si stavano attaccando a vicenda, l'arbitro fece terminare il match in doppia squalifica. Dato ci\u00f2, a causa della squalifica, Lesnar mantenne il titolo. Al termine del match, The Undertaker lanci\u00f2 Lesnar attraverso la coreografia dello stage."}
{"id": "4882441", "revid": "176990", "url": "https://it.wikipedia.org/wiki?curid=4882441", "title": "Mushallal", "text": "Mushallal (), era una cittadina sita a met\u00e0 strada tra Medina e la Mecca.&lt;br&gt; \nIn essa mor\u00ec nel 684 e fu inumato il generale omayyade Muslim b. \u02bfUqba, le cui spoglie furono presto disseppellite dagli abitanti che, in segno di disprezzo e di odio per il suo sacrilego attacco a Medina, ne lapidarono il cadavere. \nPresso tale localit\u00e0, a Qudayd, a 15 km. da Medina, in epoca preislamica veniva adorata la divinit\u00e0 pagana di Man\u0101t, in onore della quale i pellegrini si radevano i capelli in segno di umiliazione (pratica comune anche alla Mecca nei riti del \"\u1e25ajj\" preislamico del mese di Rajab)."}
{"id": "4882446", "revid": "1573940", "url": "https://it.wikipedia.org/wiki?curid=4882446", "title": "Cyclosa conica", "text": "Cyclosa conica () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata rinvenuta in diverse localit\u00e0 della regione olartica.\nTassonomia.\n\u00c8 la specie tipo del genere.\nNon sono stati esaminati esemplari di questa specie dal 2011.\nAttualmente, a dicembre 2013, sono note sei sottospecie:"}
{"id": "4882450", "revid": "1776051", "url": "https://it.wikipedia.org/wiki?curid=4882450", "title": "Teodulo", "text": "Origine e diffusione.\nDeriva dal nome greco antico \u0398\u03b5\u03bf\u03b4\u03bf\u03c5\u03bb\u03bf\u03c2 (\"Theodoulos\"), composto da \u03b8\u03b5\u03bf\u03c2 (\"theos\", \"dio\") e \u03b4\u03bf\u03c5\u03bb\u03bf\u03c2 (\"doulos\", \"schiavo\", \"servo\"), quindi pu\u00f2 essere interpretato come \"schiavo di Dio\", \"servo di Dio\".\nOnomastico.\nIl nome venne portato da diversi fra i primi santi; l'onomastico pu\u00f2 essere festeggiato in una qualsiasi delle date seguenti:"}
{"id": "4882454", "revid": "47767", "url": "https://it.wikipedia.org/wiki?curid=4882454", "title": "Teodolo", "text": ""}
{"id": "4882457", "revid": "47767", "url": "https://it.wikipedia.org/wiki?curid=4882457", "title": "Th\u00e9odule", "text": ""}
{"id": "4882460", "revid": "47767", "url": "https://it.wikipedia.org/wiki?curid=4882460", "title": "Theodule", "text": ""}
{"id": "4882463", "revid": "88740", "url": "https://it.wikipedia.org/wiki?curid=4882463", "title": "Owen King", "text": "Biografia.\n\u00c8 il membro pi\u00f9 giovane della famiglia King e terzogenito dopo Joseph Hillstrom King, anch'egli scrittore, e Naomi King.\nNel 2005 pubblica il suo primo libro \"Siamo tutti nella stessa barca\" (\"We're all In This Together\"), una raccolta di tre racconti e un romanzo mentre nel 2013 pubblica il romanzo \"Doppio spettacolo\" (\"Double Feature\"). Nel 2017 esce il romanzo \"Sleeping Beauties\", scritto in collaborazione con il padre.\n\u00c8 sposato con Kelly Braffet."}
{"id": "4882464", "revid": "767487", "url": "https://it.wikipedia.org/wiki?curid=4882464", "title": "Buio oltre il sole", "text": "Buio oltre il sole (\"The Mercenaries\") \u00e8 un film del 1967 diretto da Jack Cardiff e tratto dal romanzo \"L'ombra del sole\" di Wilbur Smith. I principali interpreti sono Rod Taylor e Yvette Mimieux.\nTrama.\nFine 1960, nel pieno della Crisi del Congo, il capitano Bruce Curry, un mercenario americano, giunge a Elisabethville, capitale del Katanga, dove riceve un importante incarico dal nuovo presidente Ubi: raggiungere, con un treno armato speciale, la citt\u00e0 fluviale di Port Repri\u00e8ve, nel nord del paese, e portare in salvo i suoi abitanti, ma soprattutto recuperare una grossa partita di diamanti del valore di 50 milioni di Dollari. Da tempo infatti la zona \u00e8 sotto l'assedio dei ribelli Simba, guidati dal temuto Generale Moses che ora si sta dirigendo proprio sulla cittadina, isolata da mesi. Curry e il suo fidato amico, il sergente Ruffo, originario del posto, organizzano il convoglio e reclutano alcune truppe di mercenari e soldati regolari tra i quali c'\u00e8 l'ex-ufficiale nazista Henlein, il valido caporale Kataki, il giovane e poco esperto tenente Surrier, ai quali si aggiunge anche il dottor Wreid, un medico militare con problemi di alcolismo.\nInizia cos\u00ec il lungo viaggio verso Port Repri\u00e8ve, segnato da numerosi episodi: il convoglio subisce infatti un attacco da parte di un aereo delle Nazioni Unite, in cui alcuni soldati restano uccisi; lungo la strada viene poi raccolta una ragazza belga, Claire Cartier, sfuggita a un attacco dei ribelli che avevano trucidato la sua famiglia. \nPoco dopo, durante una sosta al Bivio di Msapa, il gruppo incontra due bambini che Henlein non esita a uccidere, ritenendo che siano spie dei Simba, e attirandosi cos\u00ec il rancore di Curry, tanto che i due, quella stessa sera, danno vita a una violenta rissa in cui Bruce arriva quasi ad ammazzare il tedesco, venendo per\u00f2 fermato in tempo da Ruffo.\nIl giorno dopo il treno giunge finalmente a destinazione, ma qui sorge un nuovo imprevisto: il sovrintendente Bussier, responsabile dei diamanti, aveva infatti custodito il prezioso carico in un forziere, sbagliando per\u00f2 a calcolare l'ora di apertura, cosa che obbliga il treno a restare in citt\u00e0 per altre 3 ore. Cos\u00ec, mentre Ruffo inizia a far salire le persone sul treno, Curry approfitta dell'attesa per raggiungere una vicina missione presieduta da Padre Dominique, che non vuole saperne di lasciare il posto, e qui il capitano scopre che con loro si trova una donna in travaglio da giorni che rischia di morire. Bruce porta quindi Wreid alla missione perch\u00e9 aiuti la donna a partorire, e il dottore decide di tentare un cesareo, ma la sua poca lucidit\u00e0, dovuta all'alcol, rallenta l'operazione: non potendo aspettare a lungo, Bruce \u00e8 costretto a lasciare indietro Wreid che, pur sapendo di andare incontro a morte certa, sceglie comunque di restare per salvare la donna e compiere almeno un'ultima buona azione dopo anni sprecati.\nCurry rientra cos\u00ec a Port Repri\u00e8ve, dove per\u00f2 poco dopo giungono anche Moses e i Simba che iniziano un violento scontro a fuoco coi Katanghesi. Quando finalmente il forziere si apre, Curry e Bussier prelevano i diamanti e corrono in stazione dove il treno pu\u00f2 cos\u00ec ripartire, tra le raffiche di fuoco incrociate. Tuttavia, quando il convoglio sembra ormai in salvo, viene raggiunto da alcuni colpi di mortaio sparati dai Simba: il primo proiettile colpisce il gancio fra gli ultimi due vagoni, e l'ultima carrozza si stacca dal treno, tornando cos\u00ec indietro, per via della pendenza, fino alla citt\u00e0 dove tutte le persone a bordo, fra cui Bussier, vengono uccise o catturate dai Simba che si impossessano anche dei diamanti; altri due colpi invece distruggono la locomotiva e i binari, costringendo cos\u00ec il commando ad abbandonare il treno. \nCurry, Ruffo e Henlein, assieme ad alcuni soldati, si organizzano allora per tornare a riprendere i diamanti: al calar della sera il reparto raggiunge senza problemi la citt\u00e0, approfittando della confusione generale tra i Simba, che si stanno dando a festeggiamenti sfrenati, torturando orribilmente le persone catturate, fra le quali c'\u00e8 anche Surrier: ne segue un altro violento scontro a fuoco in cui Curry e Ruffo penetrano nell'hotel e recuperano i diamanti, e in loro aiuto interviene lo stesso Surrier che, nonostante le ferite, riesce a lanciare una bomba con cui uccide il Generale Moses, morendo per\u00f2 egli stesso. Il gruppo fugge poi via rubando ai Simba una jeep e due camion su cui caricano i profughi superstiti, iniziando cos\u00ec il lungo viaggio di ritorno; il convoglio torna anche alla missione, dove si scopre che anche il dottor Wreid e tutti gli altri occupanti erano stati uccisi dai ribelli.\nIn seguito, durante la relativa quiete del viaggio, Ruffo chiede per la prima volta a Curry perch\u00e9 stia facendo questo lavoro, spingendolo a riflettere sul perch\u00e9 stia combattendo e se davvero comprende il dramma dei conflitti che stanno dilaniando il Congo. \nIntanto per\u00f2 la benzina sui mezzi inizia ben presto a scarseggiare costringendo il convoglio a fermarsi in una radura presso un fiume; Curry allora prosegue con la sola Jeep, scortato da Kataki, raggiungendo il bivio di Msapa da cui riesce a telegrafare alla base e farsi inviare viveri e carburante. Ma nel frattempo, approfittando della lunga assenza del capitano, Henlein decide di attuare finalmente il piano che aveva in mente fin dall'inizio, ovvero rubare i diamanti, e cos\u00ec uccide Ruffo, ma non riuscendo a trovare le pietre, che Curry aveva in realt\u00e0 portato con s\u00e9, fugge lungo il fiume, su una zattera costruita nottetempo.\nAl mattino dopo, ritornato ai camion, Curry scopre quanto accaduto: accecato dal dolore e dall'ira, Bruce parte con la Jeep all'inseguimento di Henlein raggiungendolo facilmente e, dopo una violenta colluttazione, consuma la sua vendetta, uccidendolo in modo atroce; tuttavia il caporale Kataki, sopraggiunto nel frattempo, assiste alla scena ed esprime cos\u00ec a Curry tutto il suo orrore facendolo riflettere su come il suo gesto non sia meno barbaro dei tanti commessi dai loro nemici. \nDurante il viaggio di ritorno, un Curry ormai depresso e provato ripensa a Ruffo e agli eventi degli ultimi giorni, e alla fine decide di cedere il comando della missione a Kataki, comunicandogli di volersi costituire per l'omicidio di Henlein.\nErrori storici.\nNel film i ribelli vengono chiamati Simba e si dice che sono i responsabili dell'Eccidio di Kindu, quando in realt\u00e0 i Simba sono un gruppo di guerrieri formatosi in Congo soltanto nel 1964, mentre il massacro di Kindu fu compiuto il 12 Novembre 1961, ad opera dei miliziani congolesi della Repubblica libera del Congo.\nNella pellicola alcuni ribelli sono vestiti come veri e propri militari, mentre molti altri hanno l'aspetto delle trib\u00f9 Baluba, altro popolo africano che in quel periodo si trovava nel nord del Katanga.\nCurry inoltre dice che i fatti di Kindu sono avvenuti da circa due mesi, quindi la storia dovrebbe svolgersi nel Gennaio 1962, ma la situazione politica generale descritta nel film sembra pi\u00f9 vicina a quella del Congo nei mesi a cavallo tra il 1960 e il 1961.\nRiprese.\nSebbene il film sia ambientato in Congo, le riprese furono in realt\u00e0 effettuate in Jamaica, sfruttando la rete ferroviaria locale, oggi dismessa, e impiegando come locomotiva, la vaporiera n.54 che risulta conservata ancora oggi."}
{"id": "4882468", "revid": "34392", "url": "https://it.wikipedia.org/wiki?curid=4882468", "title": "Saint Brandon", "text": ""}
{"id": "4882493", "revid": "34392", "url": "https://it.wikipedia.org/wiki?curid=4882493", "title": "Museo Casa Manno", "text": ""}
{"id": "4882500", "revid": "1363832", "url": "https://it.wikipedia.org/wiki?curid=4882500", "title": "Cercami nel cuore della gente", "text": "Cercami nel cuore della gente \u00e8 un album del cantante italiano Al Bano pubblicato nel 2007 in occasione della sua partecipazione al Festival di Sanremo 2007 con la canzone Nel perdono il cui testo \u00e8 scritto da Renato Zero e classificata al secondo posto. Il CD contiene inediti e nuove registrazioni di vecchi brani meno noti. \"Roma, 2 aprile, 2005\" \u00e8 dedicata a Papa Giovanni Paolo II. L'ultimo brano \u00e8 una cover di \"Ave Maria\" tratta dal repertorio di Renato Zero."}
{"id": "4882508", "revid": "712828", "url": "https://it.wikipedia.org/wiki?curid=4882508", "title": "Peter Pettigrew", "text": ""}
{"id": "4882511", "revid": "287204", "url": "https://it.wikipedia.org/wiki?curid=4882511", "title": "Newton St Loe", "text": "Newton St Loe \u00e8 un villaggio situato tra Bath e Bristol, nella contea inglese del Somerset. La maggior parte del suo territorio \u00e8 propriet\u00e0 del Ducato di Cornovaglia."}
{"id": "4882521", "revid": "712828", "url": "https://it.wikipedia.org/wiki?curid=4882521", "title": "Minerva McGonagall", "text": ""}
{"id": "4882523", "revid": "6923", "url": "https://it.wikipedia.org/wiki?curid=4882523", "title": "Palazzo Thurn und Taxis", "text": "Il palazzo Thurn und Taxis \u00e8 un palazzo settecentesco di Francoforte sul Meno, in Germania.\nStoria.\nAnselmo Francesco di Thurn und Taxis (1714\u20131739), inaugur\u00f2 la costruzione del palazzo a Francoforte sul Meno, intenzionato a trasferirsi in citt\u00e0 dalla nativa Bruxelles. Dal 1748 il palazzo divenne la sede del quartier generale della fortuna dei Thurn and Taxis, e dal 1805 al 1813 fu residenza del principe primate e granduca di Francoforte, Karl Theodor von Dalberg. Dopo la restaurazione della Citt\u00e0 libera di Francoforte, il palazzo divenne sede del Bundestag dal 1816 al 1866, l'Assemblea nazionale della Confederazione tedesca.\nNel 1895 il principe Alberto I di Thurn und Taxis vendette il palazzo alle poste dell'Impero, spostando tutto il mobilio interno nel castello di St. Emmeram a Ratisbona, dove ancora oggi si trova. Nel 1905 la citt\u00e0 di Francoforte vi pose la sede del Museo di etnologia per le collezioni dell'esploratore Leo Frobenius.\nDurante il 1943 ed il 1944 il palazzo venne pesantemente danneggiato dal bombardamento di Francoforte, preservandosi ad ogni modo in molte delle sue parti, con tracce di affreschi e lavori a stucco. Anche se la ricostruzione appariva possibile, la struttura venne demolita nel 1951, per la costruzione della torre delle telecomunicazioni. Il palazzo \u00e8 stato successivamente ricostruito tra il 2004 ed il 2010 come parte del palais Quartier."}
{"id": "4882524", "revid": "712828", "url": "https://it.wikipedia.org/wiki?curid=4882524", "title": "Filius Flitwick", "text": ""}
{"id": "4882527", "revid": "1265762", "url": "https://it.wikipedia.org/wiki?curid=4882527", "title": "August Kopisch", "text": "Biografia.\nKopisch nacque sotto il dominio prussiano di Breslavia, oggi in Polonia. Nel 1815 inizi\u00f2 a studiare pittura presso l'Accademia delle Belle Arti di Praga, ma un infortunio alla mano destra ridusse le sue prospettive di artista, e cos\u00ec si concentr\u00f2 sulla letteratura.\nDopo periodi di residenza a Dresda e Vienna Kopisch si diresse nel 1822 in Italia. A Napoli divenne amico intimo del poeta August von Platen-Hallerm\u00fcnde, e assieme a lui si ritrov\u00f2 a Capri, dove, usciti a nuoto col pittore Ernst Fries, scoprirono la Grotta Azzurra.\nNel 1828 si stabil\u00ec a Berlino dove gli venne concessa una pensione da Federico Guglielmo IV di Prussia, e nel 1838 gli confer\u00ec il titolo di professore.\nNel 1847 si trasferisce a Potsdam e scrisse un resoconto sulle propriet\u00e0 della corona in citt\u00e0 e nel circondario.\nMor\u00ec il 6 febbraio 1853 a Berlino."}
{"id": "4882528", "revid": "712828", "url": "https://it.wikipedia.org/wiki?curid=4882528", "title": "Gilderoy Lockhart", "text": ""}
{"id": "4882535", "revid": "695564", "url": "https://it.wikipedia.org/wiki?curid=4882535", "title": "Neville Longbottom", "text": ""}
{"id": "4882539", "revid": "3732", "url": "https://it.wikipedia.org/wiki?curid=4882539", "title": "Websumer", "text": "Websumer \u00e8 un neologismo mutuato dall'inglese, composto dalle parole \"web\" e \"consumer\".\nIl termine \u00e8 l'evoluzione del significato della parola \"prosumer\" e identifica l'utente che fruisce, in maniera selettiva, delle informazioni \"on-line\" (di cui \u00e8 anche produttore) per orientare le proprie scelte e i propri acquisti.\nIl concetto di Websumer \u00e8 comparso la prima volta in \"Business Wire\", in riferimento alla crescita del mercato online e successivamente \u00e8 stato ripreso da D. Scott Brandt nell'accezione di utenti che utilizzano Internet come canale dove poter accedere a una grande quantit\u00e0 di informazioni di qualit\u00e0 eterogenea.\nNell'era del \"Web 3.0\", il \"websumer\" \u00e8 un utente-consumatore che in rete soddisfa il suo bisogno d'informazioni, elaborandole per orientare le sue decisioni d'acquisto. \nLa crescente pervasivit\u00e0 di Internet nella societ\u00e0 odierna (l'aumento degli accessi da mobile ne \u00e8 la prova) favorisce questa tendenza e l'affermarsi del \"social commerce\"."}
{"id": "4882541", "revid": "167900", "url": "https://it.wikipedia.org/wiki?curid=4882541", "title": "Abbinamento (teoria dei grafi)", "text": ""}
{"id": "4882542", "revid": "300067", "url": "https://it.wikipedia.org/wiki?curid=4882542", "title": "Julie Wojta", "text": "Carriera.\nGioca nella squadra di college del Wisconsin-Green Bay, quindi entra nel basket WNBA, scelta al draft 2012 al secondo giro dalle Minnesota Lynx. Nella stagione 2012-2013 sbarca in Europa nel campionato belga, dove con il Belfius Namur disputa anche l'EuroCup. Vince l'accoppiata campionato e coppa del Belgio. In due anni di campionato disputa 47 partite con una media di 15,1 punti e 10,9 rimbalzi, mentre nella seconda coppa europea per club colleziona 12 partite, fermandosi in entrambe le partecipazioni al primo turno. Frattanto nell'estate 2013 in WNBA \u00e8 nelle San Antonio Silver Stars.\nNel 2014 viene ingaggiata dal Basket Femminile Le Mura Lucca di Serie A1, ma si infortuna nella preparazione al campionato e rimane inattiva tutta la stagione. Nel 2016-17 chiude con la squadra la \"regular season\" al primo posto ed \u00e8 finalista nei play-off, contribuendo in 34 presenze con una media di 10,7 punti e 7,5 rimbalzi. Nel 2017 conquista con la squadra lucchese lo scudetto, con il suo apporto in 34 gare di 8,8 punti e 5,9 rimbalzi in media.\nLa stagione successiva passa alla Pallacanestro Broni.\nStatistiche.\nPresenze e punti nei club.\nCampionato.\n\"Statistiche aggiornate al 28 maggio 2018.\"\n!colspan=\"3\"|Totale Belfius Namur|| 47 || || 1.467 || 246/553 || 22/89 || 154/201 || 516 || 109 || 111 || 27 || 712\n!colspan=\"3\"|Totale BF Le Mura Lucca|| 68 || 68 || 2.040 || 260/570 || 8/30 || 120/139 || 456 || 108 || 170 || 6 || 664\nCoppe europee.\n\"Statistiche aggiornate al 30 giugno 2014.\""}
{"id": "4882550", "revid": "1494169", "url": "https://it.wikipedia.org/wiki?curid=4882550", "title": "Henri Beau", "text": ""}
{"id": "4882553", "revid": "287204", "url": "https://it.wikipedia.org/wiki?curid=4882553", "title": "Terry Wooden", "text": "Carriera professionistica.\nWooden fu scelto nel corso del secondo giro del Draft 1990 dai Seattle Seahawks. Vi gioc\u00f2 fino al 1996 con un massimo di tre intercetti nel 1994, ritornandone uno in touchdown. Nel 1997 pass\u00f2 ai Kansas City Chiefs e trascorse l'ultima stagione della carriera disputando 16 partite con gli Oakland Raiders nel 1998."}
{"id": "4882555", "revid": "712828", "url": "https://it.wikipedia.org/wiki?curid=4882555", "title": "Sybill Trelawney", "text": ""}
{"id": "4882560", "revid": "110157", "url": "https://it.wikipedia.org/wiki?curid=4882560", "title": "Football League Cup 1996-1997", "text": "La Football League Cup 1996-1997, conosciuta anche con il nome di Coca Cola Cup per motivi di sponsorizzazione, \u00e8 stata la 37\u00aa edizione del terzo torneo calcistico pi\u00f9 importante del calcio inglese, la 31\u00aa in finale unica. La manifestazione, ebbe inizio il 20 agosto 1996 e si concluse il 16 aprile 1997 allo stadio Hillsborough di Sheffield, dove venne disputato il replay della finale, che fece seguito al primo match giocato a Wembley.\nIl trofeo fu vinto dal Leicester City, tornato al successo dopo 33 anni, che nella ripetizione si impose sul Middlesbrough, con il punteggio di 1-0 dopo i tempi supplementari.\nFormula.\nLa Football League Cup era riservata alle 20 squadre della Premier League e alle 72 della Football League. Il torneo era composto da scontri ad eliminazione diretta, che prevedevano nei primi due turni ed in semifinale due match: regola dei gol in trasferta in caso di parit\u00e0, ma solo dopo i tempi supplementari ed a seguire eventuali calci di rigore. Mentre negli altri turni ed in finale si giocava una singola gara: se l'esito risultava un pareggio si procedeva ad una ripetizione a campi invertiti (in finale invece si rigiocava sempre in campo neutro). Nell'eventualit\u00e0 di un pari anche nel replay si disputavano i tempi supplementari e se necessario si procedeva all'esecuzione dei tiri dal dischetto."}
{"id": "4882562", "revid": "712828", "url": "https://it.wikipedia.org/wiki?curid=4882562", "title": "Horace Slughorn", "text": ""}
{"id": "4882564", "revid": "247222", "url": "https://it.wikipedia.org/wiki?curid=4882564", "title": "Night Lights (Gene Ammons)", "text": "Night Lights \u00e8 un album di Gene Ammons, pubblicato dalla Prestige Records nel 1985. I brani furono registrati il 2 febbraio 2014 al Van Gelder Studio di Englewood Cliffs, New Jersey (Stati Uniti)."}
{"id": "4882565", "revid": "599013", "url": "https://it.wikipedia.org/wiki?curid=4882565", "title": "Cattedrale di Guarda", "text": "La cattedrale dell'Immacolata Concezione (in portoghese: \"Catedral de Nossa Senhora da Consola\u00e7\u00e3o\" o \"S\u00e9 Catedral de Guarda\") \u00e8 la cattedrale cattolica di Guarda, in Portogallo, e sede della diocesi di Guarda.\nStoria.\nLa prima cattedrale \u00e8 stata eretta in seguito alla richiesta di re Sancho I a papa Innocenzo III perch\u00e9 trasferisse la sede della diocesi di Egitania alla citt\u00e0 di Guarda. La costruzione originaria era in stile romanico, ma di essa non rimane nulla. \nSancho II fece costruire una seconda cattedrale, dove oggi sorge la chiesa della Misericordia, completata nel XIV secolo, successivamente distrutta in seguito alla decisione di re Ferdinando di modificare le mura della citt\u00e0, per paura che la conquista della citt\u00e0.\nLa costruzione dell'attuale cattedrale risale alla fine del XIV secolo, durante il regno di Giovanni I. I lavori si protrassero per lungo tempo e solo nel regno di Giovanni III, nel XVI secolo, videro la fine. L'edificio \u00e8 quindi uno dei monumenti portoghesi del tardo gotico, con chiara evidenza l'influenza dello stile manuelino.\nUn primo importante restauro si ebbe nel 1898 sotto la direzione dell'architetto Rosendo Carvalheira. Quindi la chiesa fu chiusa al culto durante la fondazione della Repubblica, con la scusa di garantire un restauro mai intrapresa, e fu riaperta solo il 21 giugno del 1921 per la consacrazione episcopale di Jos\u00e9 do Patroc\u00ednio Dias, vescovo di Beja e originario di Covilh\u00e3, nella diocesi di Guarda."}
{"id": "4882574", "revid": "599013", "url": "https://it.wikipedia.org/wiki?curid=4882574", "title": "Paul Conrath", "text": "Biografia.\nIl 10 agosto 1914 Paul Conrath inizia la carriera militare entrando come volontario nel IV Reggimento di Artiglieria da campo a Potsdam per poi passare nell'ottobre dello stesso anno nel 44\u00ba Reggimento di Artiglieria della Riserva. Nell'ottobre 1916 diviene comandante di Batteria per poi entrare nello Stato Maggiore del IV Reggimento di Artiglieria. Durante il primo conflitto mondiale \u00e8 attivo sul fronte occidentale presso Verdun, la Somme, nella regione dello Champagne, a Reims e nelle Fiandre francesi. Con la fine della guerra e il grado di sottotenente, Conrath passa alla Polizia di Berlino, come comandante di plotone. Negli anni '30 \u00e8 docente alla scuola di polizia di Spandau e il 15 maggio 1933 \u00e8 promosso a capitano.\nIl 1\u00ba gennaio 1938 viene promosso al grado di tenente colonnello e il 31 maggio dell'anno successivo prende il comando del Flak Regiment \"General Goering\". \nNello stesso anno partecipa alla Campagna occidentale per poi dirigersi a Ploie\u0219ti prendendo parte alla Campagna dell'est come comandante provvisorio del Flak Gruppe Berlino ovest. \nIl 4 settembre 1941 viene nuovamente promosso e assume il comando del Flak Regiment \"General Goering\", meritandosi la Croce di Cavaliere per il valore mostrato nei combattimenti nell'area di Dubno. Nel settembre 1942 viene promosso Generalmajor diventando comandante di divisione. Combatte in Africa e poi allo Sbarco in Sicilia.\nIn Italia ebbe un ruolo importante durante la Battaglia di Monte Cassino. Dopo lo scontro gli vennero tributati gli onori per non aver permesso che tesori cristiani di inestimabile valore venissero distrutti. Alla richiesta di due suoi generali di divisione, Conrath autorizz\u00f2 l'utilizzo di autocarri, carburante e guidatori per salvare libri e altri oggetti dall'abbazia per portarli in Vaticano o in qualche altra zona pi\u00f9 sicura di Roma. Al termine della messa celebrata nella basilica, l'abate Gregorio Diamare present\u00f2 formalmente al generale tedesco una pergamena firmata scritta in latino, in cui venivano encomiati i tribuni militum Julio Schlegel e Maximiliano Becker medecinae doctori \"per aver salvato i frati e i tesori dell'Abbazia di Monte Cassino\".\nDal 15 aprile 1944 diviene comandante delle Scuole di Addestramento e del Dipartimento Rimpiazzi delle truppe aviotrasportate, passando dal 1\u00ba gennaio 1945 al grado di Generale delle Truppe Paracadutiste. Paul Conrath muore ad Amburgo il 15 gennaio 1979."}
{"id": "4882577", "revid": "167900", "url": "https://it.wikipedia.org/wiki?curid=4882577", "title": "Accoppiamento perfetto", "text": ""}
{"id": "4882578", "revid": "712828", "url": "https://it.wikipedia.org/wiki?curid=4882578", "title": "Cornelius Fudge", "text": ""}
{"id": "4882580", "revid": "167900", "url": "https://it.wikipedia.org/wiki?curid=4882580", "title": "Accoppiamento massimo", "text": ""}
{"id": "4882581", "revid": "984922", "url": "https://it.wikipedia.org/wiki?curid=4882581", "title": "Rio Sernella", "text": "Il Rio Sernella, anticamente \"Tanabucchio\", \u00e8 un piccolo torrente della Provincia di Asti.\nPercorso.\nIl torrente nasce nel comune di Castelnuovo Calcea. Scorre nella Val Sernella toccando i comuni di Castelnuovo Calcea, Vinchio, Nizza Monferrato, Vaglio Serra e Incisa Scapaccino, il luogo nei pressi del quale confluisce nel torrente Belbo."}
{"id": "4882583", "revid": "287204", "url": "https://it.wikipedia.org/wiki?curid=4882583", "title": "Henri Beau (pittore)", "text": "Fu allievo di William Bouguereau.\nBiografia.\nNativo della Provincia del Qu\u00e9bec, fece i suoi primi studi in Canada con Joseph Chabert e viaggi\u00f2 molto negli Stati Uniti prima di approdare a Parigi, dove si iscrisse all'Acad\u00e9mie Julian.\nDivenne cos\u00ec allievo di William Bouguereau e lavor\u00f2 soprattutto in Francia, realizzando numerose tele per gli Archivi Pubblici Canadesi. Fu anche chiamato a ricoprire la carica di Segretario della \"Societ\u00e0 nazionale di Belle arti\" di Parigi.\nNel 1938 rientr\u00f2 in patria dove fu nominato Ufficiale dell' \"Accademia francese\".\nMor\u00ec a Montr\u00e9al all'et\u00e0 di 86 anni."}
{"id": "4882587", "revid": "767487", "url": "https://it.wikipedia.org/wiki?curid=4882587", "title": "I giganti uccidono", "text": "I giganti uccidono (\"Patterns\") \u00e8 un film del 1956 diretto da Fielder Cook e scritto da Rod Serling.\nIl film tratta la natura ostile e predatoria della societ\u00e0 capitalistica del XX secolo.\n\u00c8 un adattamento cinematografico dell'episodio originale \"Patterns\", andato in onda per la serie televisiva Kraft Television Theatre.\nTrama.\nQuando Fred Staples viene trasferito a New York nella sede centrale della societ\u00e0 Ramsey, come dirigente, scopre che il suo trasferimento era stato effettuato allo scopo di spingere William Briggs, dirigente anziano, a dimettersi dalla sua carica in quanto scomodo, per la sua attitudine umanitaria, agli scopi del presidente Ramsey.\nDistribuzione.\nIl film \u00e8 stato distribuito su DVD nel 2012 dalla Jubal Classic Video."}
{"id": "4882596", "revid": "228587", "url": "https://it.wikipedia.org/wiki?curid=4882596", "title": "Michel David Weill", "text": "Biografia.\nMichel David-Weill \u00e8 figlio di Berthe Haardt e di Pierre David-Weill, presidente di Lazard Fr\u00e8res. Ebreo, durante l'ultimo anno di occupazione nazista della Francia, all'et\u00e0 di undici anni, \u00e8 stato costretto a nascondersi insieme alla madre in un piccolo villaggio chiamato B\u00e9duer. Dopo la fine della Seconda Guerra Mondiale \u00e8 andato a vivere a New York insieme alla famiglia. Ha frequentato il Liceo francese di New York e Sciences Po di Parigi\n. Nel 1965 ha sposato H\u00e9l\u00e8ne Marie Lehideux, con cui ha avuto quattro figli.\nAvendo ereditato le azioni del padre, \u00e8 diventato il principale azionista di Lazard, sia della sede di New York sia della sede di Londra\n. In seguito al ritiro di Andr\u00e9 Meyer dagli incarichi operativi, Michel David-Weill \u00e8 diventato presidente di Lazard - lavorando a stretto contatto con Felix Rohatyn. \nSotto la guida di David-Weill, Lazard ha cominciato ad espandere la propria attivit\u00e0 dal tradizionale M&amp;A a settori quali la gestione degli asset e le obbligazioni municipali. Ha anche fatto numerose assunzioni, tra cui quella di Steven Rattner. I profitti di Lazard sono cresciuti dai 5 milioni di dollari alla fine degli anni '70 fino ai 500 milioni alla fine degli anni '90.\nDavid-Weill anche riunito i rami di Lazard, combinando le sue partecipazioni nelle sedi di New York e Parigi e al buyout di Pearson per la sua partecipazione in Lazard Londra per pi\u00f9 di 600 milioni di dollari.\n\u00c8 stato onorato dal governo francese con il titolo di Comandante della Legione d'Onore e Comandante del Ordre des Arts et des Lettres, la pi\u00f9 alta onorificenza culturale della Repubblica francese.\nDavid- Weill \u00e8 direttore del Groupe Danone, una delle pi\u00f9 grandi aziende di prodotti alimentari di tutto il mondo."}
{"id": "4882597", "revid": "712828", "url": "https://it.wikipedia.org/wiki?curid=4882597", "title": "Crabbe e Goyle", "text": ""}
{"id": "4882598", "revid": "712828", "url": "https://it.wikipedia.org/wiki?curid=4882598", "title": "Griphook", "text": ""}
{"id": "4882603", "revid": "110157", "url": "https://it.wikipedia.org/wiki?curid=4882603", "title": "Football League Cup 1995-1996", "text": "La Football League Cup 1995-1996, conosciuta anche con il nome di Coca Cola Cup per motivi di sponsorizzazione, \u00e8 stata la 36\u00aa edizione del terzo torneo calcistico pi\u00f9 importante del calcio inglese, la 30\u00aa in finale unica. La manifestazione, ebbe inizio il 14 agosto 1995 e si concluse il 24 marzo 1996 con la finale di Wembley.\nIl trofeo fu vinto dall'Aston Villa, che nell'atto conclusivo si impose sul Leeds United con il punteggio di 3-0.\nFormula.\nLa Football League Cup era riservata alle 20 squadre della Premier League e alle 72 della Football League. Il torneo era composto da scontri ad eliminazione diretta, che prevedevano nei primi due turni ed in semifinale due match: regola dei gol in trasferta in caso di parit\u00e0, ma solo dopo i tempi supplementari ed a seguire eventuali calci di rigore. Mentre negli altri turni ed in finale si giocava una singola gara: se l'esito risultava un pareggio si procedeva ad una ripetizione a campi invertiti (in finale invece si rigiocava sempre in campo neutro). Nell'eventualit\u00e0 di un pari anche nel replay si disputavano i tempi supplementari e se necessario si procedeva all'esecuzione dei tiri dal dischetto."}
{"id": "4882604", "revid": "404449", "url": "https://it.wikipedia.org/wiki?curid=4882604", "title": "Sindaci di Belluno", "text": "Di seguito l'elenco cronologico dei sindaci di Belluno e delle altre figure apicali equivalenti che si sono succedute nel corso della storia."}
{"id": "4882605", "revid": "118681227", "url": "https://it.wikipedia.org/wiki?curid=4882605", "title": "Bibliotheca Teubneriana", "text": "La Bibliotheca Teubneriana (titolo completo latino: Bibliotheca Scriptorum Graecorum et Romanorum Teubneriana) comprende la pi\u00f9 completa collezione moderna di testi a stampa delle letterature greca e romana e, in molti casi, anche bizantina e latina medievale. \nStoria.\nNel 1811, Benedictus Gotthelf Teubner (1784-1856) rifond\u00f2 a proprio nome un'operazione di stampa da lui diretta dal 1806, la \"Weinedelsche Buchdruckerei\", dando origine alla casa editrice Teubner di Lipsia (come recita il suo stemma, in latino, \"in aedibus BG Teubneri\"). I volumi della \"Bibliotheca Teubneriana\" cominciarono ad apparire nel 1849. \nNel periodo tra la fine della seconda guerra mondiale e la riunificazione tedesca, la casa editrice si divise in due societ\u00e0, Teubner KG (con Teubner Buch GmbH e Teubner Redaktions GmbH), successivamente BSB BG Teubner Verlagsgesellschaft, a Lipsia (in Germania Est) e Verlag BG Teubner/BG Teubner GmbH a Stoccarda (nella Germania dell'Ovest).\nDopo la caduta del muro di Berlino e la riunificazione della Germania, le due case si riunirono nella BG Teubner, che ebbe il suo quartier generale a Wiesbaden. Alla fine del 1999, per\u00f2, la Teubner annunci\u00f2 la propria intenzione di concentrarsi sull'editoria scientifica e tecnica, cedendo i titoli di studi classici, tra cui la Bibliotheca Teubneriana, a KG Saur, un editore con sede a Monaco\u02d0 sebbene i nuovi volumi iniziassero ad apparire con l'impronta \"in aedibus KG Saur\", il nome della serie rimase comunque invariato.\nNel 2006, la casa editrice Walter de Gruyter acquis\u00ec KG Saur e tutta la sua gamma editoriale, compresa la Bibliotheca Teubneriana.\nStruttura.\nLa collana \u00e8 caratterizzata da una serie di edizioni critiche realizzate da importanti studiosi e filologi, che, a partire dal 1849 (anno della fondazione), si sono impegnati a pubblicare gli apparati critici dei testi, ai quali sono premesse brevi introduzioni, in latino, relative alla tradizione manoscritta degli stessi, con lo \"stemma codicum\". \nSolitamente il font greco usato \u00e8 un corsivo originale, tipico delle edizioni Teubner.\nEdizioni paragonabili a quelle teubneriane sono, in lingua inglese, gli Oxford Classical Texts, comunque pi\u00f9 snelli per quanto concerne gli apparati e i \"loci paralleli\" (ossia riecheggiamenti e citazioni, che nella OCT mancano) e la Collection Bud\u00e9 in francese. "}
{"id": "4882606", "revid": "767487", "url": "https://it.wikipedia.org/wiki?curid=4882606", "title": "Awakening (Blessthefall)", "text": "Awakening \u00e8 il terzo album in studio del gruppo post-hardcore statunitense Blessthefall, pubblicato il 4 ottobre 2011 dalla Fearless Records."}
{"id": "4882608", "revid": "287204", "url": "https://it.wikipedia.org/wiki?curid=4882608", "title": "Pacific Blue Airlines", "text": "La Pacific Blue Airlines \u00e8 stata una compagnia aerea neozelandese, sussidiaria della compagnia australiana Virgin Blue, confluita nel dicembre 2011 nella Virgin Australia. L'hub era l'aeroporto Internazionale di Christchurch ed operava le tratte fra Nuova Zelanda ed Australia, nonch\u00e9 con le isole del Pacifico. Ha operato anche delle rotte per conto della Virgin Samoa, la sussidiaria samoana di Virgin Australia, precedentemente chiamata Polynesian Blue.\nStoria.\nLa Pacific Blue fu fondata nel 2003 ed inizi\u00f2 le operazioni nel gennaio 2004 con la tratta fra Christchurch e Brisbane.\nLa compagnia effettu\u00f2 anche voli tra Brisbane/Melbourne e le Figi dal settembre 2004 e con Vanuatu sempre da Melbourne. L'11 gennaio dello stesso anno furono annunciati i voli fra Sydney e Rarotonga, nelle isole Cook.\nIl 2005 fu un altro anno di espansioni: in particolare iniziarono i collegamenti fra Auckland e Brisbane e Gold Coast, cos\u00ec come anche quelli fra Sydney/Auckland e Tonga. Inoltre Rarotonga fu collegata anche con l'aeroporto di Auckland.\nIl 23 agosto 2007 fu annunciato che la compagnia avrebbe operato anche rotte nazionali in Nuova Zelanda da novembre dello stesso anno: inizialmente le rotte operate furono la Auckland\u2190\u2192Wellington, la Auckland\u2190\u2192Christchurch e la Wellington\u2190\u2192Christchurch, tutte dal 15 novembre.\nNel 2008 fu invece la volta della connessione da Brisbane a Port Moresby, in Papua Nuova Guinea.\nNel 2009 la Pacific Blue cominci\u00f2 ad operare voli fra Hamilton e Sydney/Brisbane e fra Queenstown e Sydney.\nIl 2010 vide la conferma della Pacific Blue all'aeroporto di Wellington, con l'inaugurazione di una nuova lounge.\nNel 2011 inizi\u00f2 il servizio fra Dunedin e Sydney/Melbourne. Il 7 dicembre vide la fusione di V Australia e Pacific Blue nella odierna Virgin Australia.\nFlotta.\nLa flotta della Pacific Blue Airlines era costituita da 10 Boeing 737-800 Next Generation e 2 Embraer 190."}
{"id": "4882618", "revid": "287204", "url": "https://it.wikipedia.org/wiki?curid=4882618", "title": "Campionato Internazionale 1925-1926", "text": "La stagione 1925-1926 \u00e8 stato il sedicesimo Campionato Internazionale, e non ha assegnato nessun vincitore.\nFinale.\nLa partita \u00e8 stata giocata senza tempi supplementari poich\u00e9 l'arbitro ha ritenuto la pista di ghiaccio impraticabile per un ulteriore tempo. Il gioco \u00e8 stato fermato e per le due squadre si contempla il pareggio, per cui non \u00e8 stato assegnato nessun titolo."}
{"id": "4882625", "revid": "287204", "url": "https://it.wikipedia.org/wiki?curid=4882625", "title": "Seattle Reign", "text": "Le Seattle Reign sono state una franchigia di pallacanestro della ABL, con sede a Seattle nello Stato di Washington, attive dal 1996 al 1998.\nDisputarono tre stagioni nella ABL, senza mai disputare i play-off."}
{"id": "4882626", "revid": "287204", "url": "https://it.wikipedia.org/wiki?curid=4882626", "title": "Campionato Nazionale 1925-1926", "text": "La stagione 1925-1926 \u00e8 stato l'undicesimo Campionato Nazionale, e ha visto campione l'Hockey Club Davos."}
{"id": "4882632", "revid": "979155", "url": "https://it.wikipedia.org/wiki?curid=4882632", "title": "Nericia", "text": ""}
{"id": "4882635", "revid": "110157", "url": "https://it.wikipedia.org/wiki?curid=4882635", "title": "Pierre Vaultier", "text": "Biografia.\nSpecialista di snowboard cross, ha esordito in Coppa del Mondo di snowboard il 17 settembre 2005 a Valle Nevado, in Cile. Ha ottenuto la prima vittoria il 17 marzo 2007 a Stoneham, in Canada. Si \u00e8 laureato campione olimpico di snowboard cross a , bissando poi il titolo quattro anni dopo a ."}
{"id": "4882641", "revid": "287204", "url": "https://it.wikipedia.org/wiki?curid=4882641", "title": "Colorado Xplosion", "text": "Le Colorado Xplosion sono state una franchigia di pallacanestro della ABL, con sede a Denver, nel Colorado, attive dal 1996 al 1998.\nDisputarono tre stagioni nella ABL, vincendo la \"Eastern Conference\" nel 1996-97, uscendo in semifinale nei play-off."}
{"id": "4882644", "revid": "767487", "url": "https://it.wikipedia.org/wiki?curid=4882644", "title": "No No Song", "text": "No No Song \u00e8 una canzone composta da Hoyt Axton e David Jackson. Il testo parla progressivamente di proposte di vendita di marijuana colombiana, di cocaina spagnola e del whisky distillato del Tennessee, ma il protagonista rifiuta tutte le sostanze.\nLe versioni del brano.\nHoyt Axton.\nLa prima versione del brano \u00e8 ad opera di uno dei coautori, Hoyt Axton. \u00c8 stata pubblicata nel 1975 come singolo dalla A&amp;M Records, con il numero di serie 16 024 AT. Sul lato B appare il brano \"Lion in the Winter\".\nRingo Starr.\nRingo Starr ha incluso una cover del brano nel suo album \"Goodnight Vienna\" del 1974. Il 27 gennaio 1975 il brano \u00e8 stato pubblicato negli USA come singolo, con al lato B \"Snookeroo\", con il numero di serie US Apple 1880, ed \u00e8 arrivato alla terza posizione l'8 febbraio dello stesso anno. In Canada invece \u00e8 arrivato alla prima posizione, scalzandone \"Lady Marmalade\" di Labelle, e venendone scalzato da \"Philadelphia Freedom\" di Elton John."}
{"id": "4882645", "revid": "1346043", "url": "https://it.wikipedia.org/wiki?curid=4882645", "title": "Young Ace", "text": " \u00e8 una rivista giapponese mensile di manga seinen edita dalla Kadokawa Shoten e fondata nel 2009."}
{"id": "4882646", "revid": "179521", "url": "https://it.wikipedia.org/wiki?curid=4882646", "title": "Sandra Klemenschits", "text": "Vita personale.\nNel gennaio 2007 a Sandra Klemenschits e a sua sorella gemella Daniela, anche lei tennista, \u00e8 stata diagnosticata una rara forma di cancro addominale, carcinoma a cellele squamose, che le ha costrette al ritiro. Daniela \u00e8 morta a causa di tale patologia il 9 aprile 2008. Sandra invece \u00e8 guarita e ha ripreso a giocare nel luglio del 2008, disputando prevalentemente il doppio. Si \u00e8 ritirata alla fine della stagione 2016, disputando il suo ultimo torneo al Generali Ladies Linz."}
{"id": "4882651", "revid": "33888", "url": "https://it.wikipedia.org/wiki?curid=4882651", "title": "Opere di Franz Kafka", "text": "Lo scrittore boemo di lingua tedesca Franz Kafka durante la sua vita ha dato il permesso di far pubblicare soltanto una minima parte della sua vasta opera letteraria, per lo pi\u00f9 antologie o racconti sciolti, fra i quali uno dei pi\u00f9 celebri \u00e8 sicuramente \"La metamorfosi\" con il suo protagonista Gregor Samsa. Per il resto il lascito ha seguito la via della pubblicazione cos\u00ec come predisposto e programmato dall'esecutore testamentario nonch\u00e9 amico dell'autore Max Brod.\nQuello che segue \u00e8 un elenco delle opere di Kafka ordinato secondo la data di prima pubblicazione; viene segnalata l'eventuale data di composizione differente dalla prima.\nOpere.\nRomanzi.\nNessuno dei tre grandi romanzi pervenutici \u00e8 nella sua versione finale o definitiva, sono pertanto tutti incompiuti e parzialmente privi di finale: "}
{"id": "4882655", "revid": "287204", "url": "https://it.wikipedia.org/wiki?curid=4882655", "title": "Campionato svizzero di hockey su ghiaccio 1925-1926", "text": ""}
{"id": "4882659", "revid": "1117982", "url": "https://it.wikipedia.org/wiki?curid=4882659", "title": "Boeus", "text": "Biografia.\nBoeus potrebbe essere vissuto all'inizio dell'et\u00e0 ellenistica, poich\u00e9 era noto a Filocoro, vissuto nel III secolo a.C.\n\"Ornithogonia\".\nNon sopravvive alcun frammento letterale della sua \"Ornithogonia\", ma il mitografo Antonino Liberale, un grammatico greco del II secolo d.C., nelle sue \"Metamorfosi\" fornisce parafrasi in prosa di dieci trasformazioni in uccelli che sono assegnate da lui all'opera. Si tratta di dieci storie\u02d0 Hierax, Egipio, Anto, Aedone, Meropis, Enoe, Eeropo, Clinis, la storia dei ladri (\"Phores\") nella grotta dell'Ida e Polifonte. \nLo scritto dovette godere di notevole successo, se l'amico del poeta Ovidio, Emilio Macro, probabilmente traducendolo in latino, scrisse anch'egli una \"Ornithogonia\" (di cui per\u00f2 \u00e8 rimasto soltanto il titolo). Non \u00e8 da escludere quindi che l\"'Ornithogonia\" di Boeus sia stata una preziosa fonte per Ovidio, che intorno all'8 d.C. termin\u00f2 le Metamorfosi."}
{"id": "4882660", "revid": "1543377", "url": "https://it.wikipedia.org/wiki?curid=4882660", "title": "Pescara Calcio 1983-1984", "text": "Questa voce raccoglie le informazioni riguardanti il Pescara Calcio nelle competizioni ufficiali della stagione 1983-1984.\nMaglie e sponsor.\nLo sponsor tecnico per la stagione 1983-1984 \u00e8 NR, mentre quello ufficiale \u00e8 Gis."}
{"id": "4882663", "revid": "697352", "url": "https://it.wikipedia.org/wiki?curid=4882663", "title": "Knockdown", "text": ""}
{"id": "4882671", "revid": "663330", "url": "https://it.wikipedia.org/wiki?curid=4882671", "title": "Sophie N\u00e9lisse", "text": "Biografia.\nNata a Windsor, Ontario, si \u00e8 trasferita a Montr\u00e9al, Qu\u00e9b\u00e9c, con la sua famiglia quando aveva quattro anni. Figlia di Hugues N\u00e9lisse e di Pauline Belhumeur, ha un fratello di nome Vincent N\u00e9lisse e una sorella di nome Isabelle N\u00e9lisse, che lavora anche lei come attrice.\nInizia a recitare all'et\u00e0 di sette anni, partecipando ad alcuni spot pubblicitari. A dieci anni debutta al cinema nel film franco-canadese \"Monsieur Lazhar\", grazie al quale vince un Genie Awards e un Jutra Awards come miglior attrice non protagonista.\nSuccessivamente partecipa alla sit-com canadese \"Les Parents\" e recita nel film di Luc Picard \"\u00c9sim\u00e9sac\". Nel 2013 acquista fama internazionale grazie al ruolo da protagonista in \"Storia di una ladra di libri\", adattamento cinematografico del romanzo \"La bambina che salvava i libri\" di Markus Zusak, per il quale riceve altri premi cinematografici.\nNel 2014 viene diretta da Edward Zwick in \"La grande partita\", ed \u00e8 protagonista de \"La grande Gilly Hopkins\" di Stephen Herek, tratto dall'omonimo romanzo di Katherine Paterson.\nDoppiatrici italiane.\nNelle versioni in italiano delle opere in cui ha recitato, Sophie N\u00e9lisse \u00e8 stata doppiata da:"}
{"id": "4882672", "revid": "155634", "url": "https://it.wikipedia.org/wiki?curid=4882672", "title": "Nikolaj Oljunin", "text": "Biografia.\nIn Coppa del Mondo di snowboard ha esordito il 12 settembre 2009 a Chapelco (39\u00ba) e ha ottenuto il primo podio il 21 febbraio 2012 a Stoneham.\nIn carriera ha preso parte a un'edizione dei Giochi olimpici invernali, (2\u00ba nello snowboard cross), e a quattro dei Campionati mondiali (17\u00ba nello snowboard cross a Stoneham 2013 il miglior risultato).\nNel 2018 ha preso parte ai XXIII Giochi olimpici invernali a Pyeongchang concludendo in undicesima posizione nella gara di snowboard cross."}
{"id": "4882674", "revid": "287204", "url": "https://it.wikipedia.org/wiki?curid=4882674", "title": "Sophie Nelisse", "text": ""}
{"id": "4882678", "revid": "287204", "url": "https://it.wikipedia.org/wiki?curid=4882678", "title": "Campionato Internazionale 1926-1927", "text": "La stagione 1926-1927 \u00e8 stato il diciassettesimo Campionato Internazionale, e ha visto campione l'Hockey Club Davos.\nGruppi.\nSerie Est.\nIl replay non \u00e8 stato giocato a causa del mancato arrivo degli avversari."}
{"id": "4882679", "revid": "709829", "url": "https://it.wikipedia.org/wiki?curid=4882679", "title": "Paula Kania", "text": "Carriera.\nPaula Kania ha vinto un titolo WTA in doppio, quattro ITF in singolare e undici in doppio. Il 17 febbraio 2014, ha raggiunto il best ranking posizionandosi al numero 168. Il 9 settembre 2013, invece, ha raggiunto la posizione numero 110 nel ranking di doppio.\nNei tornei dello Slam ha preso ha preso parte a tutti raggiungendo il secondo turno di qualificazioni agli US Open e agli Australian Open, al Roland Garros ha invece raggiunto il terzo turno, mentre a Wimbledon non ha superato il primo turno.\nVita personale.\nPaula Kania \u00e8 nata da Pawe\u0142 e Zadzis\u0142awa Kania il 6 novembre 1992 a Sosnowiec, Polonia. Ha anche una sorella, Zuzanna. Ha iniziato a giocare a tennis all'et\u00e0 di sette anni e la sua superficie preferita \u00e8 il cemento. Le piace ascoltare musica e leggere. Ha rivelato di ammirare particolarmente Martina Hingis. \u00c8 diventata professionista nel 2008. La sua ambizione \u00e8 quella di entrare nella Top 10 del ranking WTA.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4882681", "revid": "1543377", "url": "https://it.wikipedia.org/wiki?curid=4882681", "title": "OpenFlow", "text": "OpenFlow \u00e8 un protocollo di comunicazione che consente l'accesso al piano di inoltro (forwarding plane) di un dispositivo di rete (switch o router) attraverso la rete.\nStoria.\nLa Open Networking Foundation (ONF), un'organizzazione dedita alla promozione e l'adozione di SDN, gestisce lo standard OpenFlow ONF definisce OpenFlow come la prima interfaccia di comunicazione standard definita tra il control plane e il data plane di un'architettura SDN. OpenFlow consente l'accesso diretto e la manipolazione del forwarding plane dei dispositivi di rete quali router e switch, sia fisici che virtuali (hypervisor-based, OVS, etc.). Proprio l'assenza di un'interfaccia aperta al forwarding plane \u00e8 quella che ha portato alla caratterizzazione degli odierni dispositivi di rete come monolitici e chiusi. Un protocollo come OpenFlow \u00e8 necessario per spostare il controllo della rete fuori da switch proprietari e portarlo in un software di controllo che sia open source e a gestione locale.\nIn pratica OpenFlow permette che il percorso dei pacchetti di rete venga deciso da un software istanziato in molti router (almeno due di loro - primario e secondario - hanno il ruolo di osservatori). Questa separazione del control plane dal forwarding plane permette una gestione dell'inoltro pacchetti pi\u00f9 sofisticata rispetto a quella possibile utilizzando solamente le access control list ed i classici protocolli di routing. I suoi inventori considerano OpenFlow come un abilitatore del modello SDN (non a caso i due concetti non devono essere confusi).\nNumerosi vendor di dispositivi di rete hanno annunciato o stanno gi\u00e0 vendendo switch con supporto OpenFlow, come Alcatel-Lucent, Big Switch Networks, Brocade Communications, Arista Networks, Pica8, NoviFlow, Cisco Systems, Dell Force10, Extreme Networks, IBM, Juniper Networks, Digisol, Larch Networks, Hewlett-Packard, NEC, e MikroTik.\nOpenFlow \u00e8 utilizzato principalmente fra lo switch ed il controller attraverso un canale sicuro. Una lista abbastanza aggiornata di prodotti OpenFlow-related pu\u00f2 essere trovata su ONF website e su SDNCentral website.\nSviluppo.\nLa versione 1.1 del protocollo OpenFlow \u00e8 stata pubblicata il 28 febbraio 2011, ed il nuovo sviluppo dello standard fu gestito dalla Open Networking Foundation(ONF). Nel dicembre 2011, la ONF approv\u00f2 la versione 1.2 di OpenFlow e la pubblic\u00f2 nel febbraio 2012. La versione attuale di OpenFlow \u00e8 la 1.4.\nL'universit\u00e0 dell'Indiana ha lanciato nel maggio 2011 un SDN Interoperability Lab assieme alla Open Networking Foundation per testare come prodotti SDN ed OpenFlow di produttori differenti lavorino assieme.\nNel febbraio 2012, Big Switch Networks released Project Floodlight, un OpenFlow Controller con licenza Apache open-source software , e annunci\u00f2 la sua OpenFlow-based SDN Suite nel novembre dello stesso anno, che consisteva in un controller commerciale ed applicazioni di virtual switching and tap monitoring.\nNel febbraio 2012, HP spieg\u00f2 che supportava lo standard su 16 dei suoi ethernet switch.\nNell'aprile 2012, Urs H\u00f6lzle di Google descrisse come la rete interna della compagnia fosse stata completamente rimodellata nell'arco dei due anni precedenti per lavorare con OpenFlow con un sostanziale efficientamento della stessa.\nNel gennaio 2013, NEC svel\u00f2 un virtual switch per Microsoft Windows Server 2012 Hyper-V hypervisor, che fu progettato per portare funzionalit\u00e0 OpenFlow-based nell'ambiente di virtualizzazione Microsoft."}
{"id": "4882689", "revid": "155634", "url": "https://it.wikipedia.org/wiki?curid=4882689", "title": "Alex Deibold", "text": "Biografia.\nHa esordito in Coppa del Mondo di snowboard il 12 febbraio 2007 a Furano, in Giappone."}
{"id": "4882690", "revid": "287204", "url": "https://it.wikipedia.org/wiki?curid=4882690", "title": "Neftechimik Ni\u017enekamsk", "text": "Il Neftechimik Ni\u017enekamsk (russo: \u041d\u0435\u0444\u0442\u0435\u0445\u0438\u043c\u0438\u043a \u041d\u0438\u0436\u043d\u0435\u043a\u0430\u043c\u0441\u043a) \u00e8 una squadra di hockey su ghiaccio russa, con sede nella citt\u00e0 di Ni\u017enekamsk. Fu fondato nel 1968 e milita nel massimo campionato russo, la Kontinental Hockey League.\nStoria.\nIl Neftechimik fu fondato nel 1968 su iniziativa degli operai dell'impianto petrolchimico omonimo, settore trainante dell'economia della citt\u00e0 di Ni\u017enekamsk. Una volta creato il club partecip\u00f2 al campionato di hockey della Repubblica del Tatarstan. Dopo aver vinto il titolo nelle competizioni regionali dal 1979 inizi\u00f2 a disputare le divisioni minori del campionato nazionale.\nNei primi anni 1990 il Neftechimik disput\u00f2 la Vys\u0161aja Liga, conquistando il titolo nella stagione 1994-95 e venendo promosso nel Campionato CSI. Dal 1996 fino al 2008 gioc\u00f2 ininterrottamente nella Superliga russa, iscrivendosi poi nel 2008 alla Kontinental Hockey League."}
{"id": "4882695", "revid": "599013", "url": "https://it.wikipedia.org/wiki?curid=4882695", "title": "Niesa Johnson", "text": ""}
{"id": "4882696", "revid": "263989", "url": "https://it.wikipedia.org/wiki?curid=4882696", "title": "Neftekhimik Nizhnekamsk", "text": ""}
{"id": "4882700", "revid": "124650193", "url": "https://it.wikipedia.org/wiki?curid=4882700", "title": "No Way Out 2002", "text": "No Way Out 2002 \u00e8 stata la quarta edizione dell'omonimo pay-per-view, prodotto dalla World Wrestling Federation. L'evento si \u00e8 svolto il 17 febbraio 2002 al Bradley Center di Milwaukee e la \"Theme Song\" dell'evento \u00e8 stata \"Feel So Numb\" di Rob Zombie.\nStoryline.\nIl 20 gennaio, alla \"Royal Rumble\", Ric Flair, nuovo co-proprietario della World Wrestling Federation (\"kayfabe\"), sconfisse Vince McMahon, l'altro co-proprietario della federazione, in uno Street Fight. Dopo che Flair si era successivamente rifiutato di restituire la sua parte di capitale, McMahon annunci\u00f2 l'arrivo dell'nWo (Hollywood Hulk Hogan, Kevin Nash e Scott Hall) per \"No Way Out\" per costringere Flair a rinunciare alla sua carica.\nNella puntata di \"Raw\" del 28 gennaio Stone Cold Steve Austin sconfisse Kurt Angle nella finale di un mini torneo (a cui parteciparono anche Booker T e The Rock), diventando cos\u00ec lo sfidante all'Undisputed WWF Championship di Chris Jericho per \"No Way Out\".\nAlla \"Royal Rumble\", Triple H vinse il Royal Rumble match dopo aver eliminato per ultimo Kurt Angle, ottenendo cos\u00ec un incontro per l'Undisputed WWF Championship a \"WrestleMania X8\". Nella puntata di \"Raw\" del 21 gennaio Angle sfid\u00f2 Triple H ad un match per \"No Way Out\" con in palio il suo status di primo sfidante. Dopo aver pesantemente litigato con la moglie, Stephanie McMahon, Triple H chiese il divorzio da quest'ultima nella puntata di \"Raw\" del 4 febbraio; tuttavia, poco dopo, Stephanie dichiar\u00f2 di essere incinta, costringendo lo stesso Triple H a revocare la richiesta del divorzio (\"kayfabe\"). Nella puntata di \"Raw\" del 22 febbraio Triple H scopr\u00ec, tramite la suocera Linda McMahon, che Stephanie ment\u00ec e che la sua gravidanza era una montatura; poco dopo, Triple H rivel\u00f2 il tutto e la lasci\u00f2 (\"kayfabe\"), confermando cos\u00ec il suo turn face. Nella puntata di \"SmackDown\" del 14 febbraio Stephanie si autonomin\u00f2 come arbitro speciale, schierandosi contro il suo ex marito.\nNella puntata di \"SmackDown\" del 24 gennaio The Rock derise l'Hardcore Champion The Undertaker dopo che questi era stato sorprendentemente eliminato dal rookie Maven durante il Royal Rumble match; poco dopo, la sera stessa, The Undertaker favor\u00ec la vittoria di Kurt Angle contro The Rock durante la semifinale del mini torneo per decretare lo sfidante all'Undisputed WWF Championship. Nella puntata di \"SmackDown\" del 7 febbraio The Rock si vendic\u00f2 e colp\u00ec The Undertaker con una sedia d'acciaio, aiutando Maven a conquistare l'Hardcore Championship. Nella puntata di \"Raw\" dell'11 febbraio The Undertaker assal\u00ec violentemente The Rock nel parcheggio dell'arena, colpendolo prima con una Chokeslam e poi con un \"Tombstone Piledriver\" sul tetto di una limousine. Un match tra i due fu quindi annunciato per \"No Way Out\".\nAlla \"Royal Rumble\", William Regal sconfisse Edge dopo averlo colpito illegalmente con un tirapugni, conquistando l'Intercontinental Championship e di conseguenza fu sancito un Brass Knuckles-on-a-Pole match tra i due per \"No Way Out\".\nNella puntata di \"Raw\" del 4 febbraio, dopo alcune settimane di promo, Goldust attacc\u00f2 brutalmente Rob Van Dam, dichiarando di voler interrompere la sua ascesa al vertice e lo sfid\u00f2 ad un match per \"No Way Out\".\nNella puntata di \"SmackDown\" del 14 febbraio il co-proprietario della World Wrestling Federation, Ric Flair, dopo aver accolto la richiesta di un match per i titoli di coppia da parte di alcuni tag team, sanc\u00ec un Tag Team Turmoil match per \"No Way Out\" tra gli APA, Albert e Scotty 2 Hotty, Billy e Chuck, Christian e Lance Storm, i Dudley Boyz e gli Hardy Boyz con in palio lo status di sfidanti al WWF Tag Team Championship a \"WrestleMania X8\".\nPer \"No Way Out\" fu inoltre annunciato che Tazz e Spike Dudley avrebbero difeso il WWF Tag Team Championship contro Booker T e Test.\nEvento.\nPrima della messa in onda dell'evento, Diamond Dallas Page sconfisse Big Boss Man per squalifica a \"Sunday Night Heat\" per mantenere il WWF European Championship.\nMatch preliminari.\nL'evento si apr\u00ec con Vince McMahon che introdusse il \"New World Order\" (Hollywood Hulk Hogan, Kevin Nash e Scott Hall). Nash spieg\u00f2 poi che la nWo voleva far capire a tutti che nessuno era migliore di loro. In seguito, Hall parl\u00f2 brevemente per poi dare la parola a Hogan, il quale disse che la nWo non era intenzionata a distruggere la World Wrestling Federation, ma che erano approdati in WWF per ottenere delle opportunit\u00e0.\nIl primo match della serata fu il Tag Team Turmoil match per determinare i primi sfidanti al WWF Tag Team Championship per \"WrestleMania X8\". Il match inizi\u00f2 con Albert e Scotty 2 Hotty contro Christian e Lance Storm. Dopo un batti e ribatti, Christian esegu\u00ec la \"Unprettier\" su Scotty per poi schienarlo ed eliminare sia lui che Albert. In seguito, gli Hardy Boyz eliminarono Christian e Storm dopo l'esecuzione di una \"Swanton Bomb\" di Jeff ai danni di Storm. Successivamente, gli Hardy Boyz eliminarono anche i Dudley Boyz (Bubba Ray Dudley e D-Von Dudley) dopo che Matt schien\u00f2 D-Von con un \"roll-up\". Pi\u00f9 avanti, gli Hardy Boyz vennero eliminati da Billy e Chuck dopo che Billy esegu\u00ec il \"Fameasser\" su Matt. Nel finale, gli APA eliminarono Billy e Chuck per vincere il match dopo l'esecuzione della \"Clothesline from Hell\" di Bradshaw ai danni di Billy.\nIl match successivo fu tra Rob Van Dam e Goldust. Durante il match, Van Dam esegu\u00ec il Rolling Thunder su Goldust, ma quest'ultimo si liber\u00f2 dallo schienamento dopo un conto di due. Dopo aver schivato un tentativo di \"Five Star Frog Splash\" da parte di Van Dam, Goldust colp\u00ec Van Dam con una DDT per poi schienarlo. Van Dam usc\u00ec poi dallo schienamento dopo un conteggio di due e Goldust tent\u00f2 di eseguire la \"Curtain Call\", ma Van Dam contrattacc\u00f2 colpendo Goldust con uno spinning heel kick. In seguito, Goldust evase dallo schienamento per poi tentare di eseguire un bulldog su Van Dam, per\u00f2 quest'ultimo rovesci\u00f2 la manovra in uno step over spinning heel kick. Van Dam vinse il match dopo aver eseguito la \"Five Star Frog Splash\".\nIl terzo match fu quello per il WWF Tag Team Championship tra i campioni Tazz e Spike Dudley contro quella sfidante formata da Booker T e Test. Durante le fasi finali del match, Test schien\u00f2 Tazz facendo illegalmente leva sulle corde del ring, ma l'arbitro se ne accorse e ruppe lo schienamento. Dopo che Test inizi\u00f2 a discutere con l'arbitro, Tazz applic\u00f2 la \"Tazzmission\" su Test per forzarlo alla resa e mantenere i titoli di coppia.\nIl match seguente fu il Brass Knuckles on a Pole match per il WWF Intercontinental Championship tra il campione William Regal e lo sfidante Edge. Durante il match, Regal stacc\u00f2 il tirapugni appeso al palo, posto sopra un paletto di sostegno del ring, ma Edge lanci\u00f2 Regal gi\u00f9 dalla terza corda. In seguito, Regal gett\u00f2 il tirapugni all'esterno del ring per far s\u00ec che Edge non lo potesse utilizzare. Nel finale, Edge colp\u00ec Regal con la spear per poi impossessarsi del tirapugni, ma Regal ne tolse un altro paio dal suo ring attire e lo utilizz\u00f2 per colpire Edge al volto e schienarlo.\nMatch principali.\nIl quinto match della serata fu tra The Rock e The Undertaker. Durante il match, The Undertaker esegu\u00ec la Chokeslam, ma quest'ultimo si liber\u00f2 dallo schienamento dopo un conto di due. In seguito, The Undertaker lanci\u00f2 l'avversario contro dei gradoni d'acciaio per poi staccare un tubo di piombo dalla sua motocicletta, posizionata all'esterno del ring. Ric Flair interfer\u00ec per attaccare The Undertaker, ma l\"'American Badass\" lo colp\u00ec con un big boot. Successivamente, Taker prov\u00f2 a colpire The Rock con il tubo di piombo, ma il \"Great One\" applic\u00f2 la \"Sharpshooter\". A questo punto del match, Vince McMahon interfer\u00ec per distrarre l'arbitro e The Rock lo attacc\u00f2. Data la distrazione dell'arbitro, The Undertaker tent\u00f2 di eseguire la \"Tombstone Piledriver\" su The Rock, ma Flair si rialz\u00f2 e colp\u00ec The Undertaker con il tubo di piombo. The Rock ne approfitt\u00f2 per eseguire la \"Rock Bottom\" e vincere il match.\nIl match che segu\u00ec fu tra Triple H e Kurt Angle, con Stephanie McMahon come arbitro speciale, per determinare il primo sfidante all'Undisputed WWF Championship a \"WrestleMania X8\". Durante il match, Angle tent\u00f2 di eseguire una clothesline, ma Triple H nel tentativo di evitarla, fin\u00ec con il colpire Stephanie, mettendola \"KO\", che fu sostituita dall'arbitro Tim White, ma Angle attacc\u00f2 il nuovo direttore di gara per poi colpire Triple H con un low-blow. Dato ci\u00f2, Stephanie torn\u00f2 a dirigere l'incontro e Angle applic\u00f2 la Ankle Lock sull'avversario, ma \"The Game\" rovesci\u00f2 la presa lanciandolo contro Stephanie, la quale fin\u00ec di nuovo \"KO\". Dopo che Angle prese una sedia d'acciaio, prov\u00f2 a colpire HHH, ma quest'ultimo schiv\u00f2 l'attacco per poi colpirlo con il \"Pedigree\". White cont\u00f2 poi lo schienamento in sostituzione di Stephanie, ma Stephanie si riprese e colp\u00ec White con un \"low-blow\". Nel finale, Triple H tent\u00f2 di eseguire il \"Pedigree\" su Stephanie, per\u00f2 Angle lo colp\u00ec con la sedia per poi eseguire la \"Angle Slam\" e vincere il match.\nIl main event fu il match per l'Undisputed WWF Championship tra il campione Chris Jericho e lo sfidante Stone Cold Steve Austin. Prima dell'inizio del match, Austin attacc\u00f2 Jericho sulla rampa dello stage per poi lanciarlo contro i camion della produzione televisiva. Una volta entrati sul ring, l'arbitro fu distratto e Jericho ne approfitt\u00f2 per colpire l'avversario con un low blow per poi eseguire due \"Lionsault\". Austin si liber\u00f2 poi dallo schienamento dopo un conto di due e Jericho applic\u00f2 la \"Walls of Jericho\", ma il \"Texas Rattlesnake\" riusc\u00ec a liberarsi dalla presa dopo aver toccato le corde del ring. Dopo che l'arbitro fu inavvertitamente messo \"KO\", Jericho la cintura per tentare di colpire Austin, ma quest'ultimo contrattacc\u00f2 eseguendo una spinebuster sopra l'Undisputed WWF Championship. Austin tent\u00f2 poi di eseguire la \"Stone Cold Stunner\", ma il campione rovesci\u00f2 la manovra eseguendo la \"Breakdown\" sopra l'Undisputed WWF Championship. L'arbitro si riprese e cont\u00f2 lo schienamento, ma Austin si liber\u00f2 dopo un conteggio di due e dopo che l'arbitro fu messo nuovamente \"KO\", Austin intrappol\u00f2 Jericho nella \"Walls of Jericho\" per forzarlo alla resa, ma l'arbitro non pot\u00e9 vedere la resa di \"Y2J\", allora Austin lo colp\u00ec con la \"Stunner\", ma il nWo (Hogan, Nash e Hall) interfer\u00ec per attaccarlo. Hall esegu\u00ec una \"Stunner\" su Austin, mentre Jericho cerc\u00f2 di aiutare l'arbitro a rialzarsi. Jericho schien\u00f2 l'avversario e l'arbitro si riprese per contare lo schienamento decisivo e al termine del match, Austin attacc\u00f2 l'nWo, ma Hall esegu\u00ec un'altra \"Sunner\" e Hogan scrisse poi con uno spray l'acronimo \"nWo\" sulla schiena di Austin andando, cos\u00ec, a chiudere l'evento."}
{"id": "4882701", "revid": "287204", "url": "https://it.wikipedia.org/wiki?curid=4882701", "title": "Campionato Nazionale 1926-1927", "text": "La stagione 1926-1927 \u00e8 stato il dodicesimo Campionato Nazionale, e ha visto campione l'Hockey Club Davos."}
{"id": "4882704", "revid": "767487", "url": "https://it.wikipedia.org/wiki?curid=4882704", "title": "Unione Sportiva Pistoiese 1983-1984", "text": "Questa pagina raccoglie le informazioni riguardanti l'Unione Sportiva Pistoiese nelle competizioni ufficiali della stagione 1983-1984.\nRosa.\n "}
{"id": "4882706", "revid": "287204", "url": "https://it.wikipedia.org/wiki?curid=4882706", "title": "Atlanta Glory", "text": "Le Atlanta Glory sono state una franchigia di pallacanestro della ABL, con sede a Atlanta, in Georgia, attive dal 1996 al 1998.\nDisputarono due stagioni nella ABL, senza mai disputare i play-off. Si sciolsero il 26 marzo del 1998, subito dopo la fine della stagione."}
{"id": "4882709", "revid": "149485", "url": "https://it.wikipedia.org/wiki?curid=4882709", "title": "Den\u00efs Ten", "text": "Vinse la medaglia di bronzo alle Olimpiadi di , un argento e un bronzo ai Campionati mondiali, l'oro ai Campionati dei Quattro continenti del 2015 e cinque titoli kazaki. Fu il primo pattinatore kazako a salire sul podio dei campionati mondiali, dei Giochi olimpici, dei Campionati dei Quattro continenti e dei Giochi asiatici nel pattinaggio di figura.\nBiografia.\nVita personale.\nDenis Ten nacque il 13 giugno 1993 ad Almaty, in Kazakistan, da una famiglia di origine coreana. Nel 2004 si trasfer\u00ec a Mosca con la madre, mentre il padre e il fratello maggiore, Alexei, rimasero in Kazakistan, e nel 2010 si spostarono nuovamente, trasferendosi in California, Stati Uniti.\nCarriera sportiva.\nMosse i primi passi sul ghiaccio approfittando di una pista all'aria aperta nella sua citt\u00e0 natale, Amalty, e di una pista all'interno di un centro commerciale. Nel 2003 si rec\u00f2 in Russia per partecipare a una prima competizione tenutasi a Omsk, grazie alla cui vittoria cominci\u00f2 ad avere primi veri contatti con il mondo del pattinaggio.\nNella stagione 2006-07 raggiunse l'et\u00e0 idonea per partecipare a livello internazionale allo Junior Grand Prix, debuttando alla tappa tenutasi nei Paesi Bassi. Si classific\u00f2 quattordicesimo dopo il programma corto e settimo dopo il libero, terminando in decima posizione. Nel 2008 atterr\u00f2 il suo primo triplo Axel in competizione, allo Junior Grand Prix in Francia. Sempre durante la stagione 2008-09, vinse la tappa in Belgio e si qualific\u00f2 per la finale, diventando il primo pattinatore kazako a vincere una competizione ISU e a partecipare alla finale, in cui si classific\u00f2 quinto. Nell'occasione esegu\u00ec il triplo Axel in combinazione.\nNel febbraio del 2009 fece il suo debutto in categoria senior, partecipando ai Campionati dei Quattro Continenti di Vancouver, all'et\u00e0 di 15 anni. Si classific\u00f2 nono. Nello stesso anno partecip\u00f2 ai mondiali junior, arrivando quarto e a soli 0.63 punti dal terzo classificato, e ai mondiali senior, classificandosi ottavo come pi\u00f9 giovane pattinatore in gara. Nella stagione 2009-10 prese parte al suo primo grand prix in categoria senior e alle Olimpiadi Invernali, classificandosi undicesimo.\nNel 2011 vinse l'oro ai Giochi Asiatici Invernali, con un primo posto nel corto e un terzo nel libero. Nel 2013 sal\u00ec per la prima volta sul podio mondiale, classificandosi secondo ai campionati mondiali, dietro al canadese Patrick Chan, grazie al miglior programma libero della giornata. Nello stesso anno cominci\u00f2 ad organizzare uno show, chiamato \"Denis Ten and Friends\", che si tenne fino al 2018. Nel 2014, nonostante un inizio di stagione caratterizzato da numerosi infortuni, vinse il bronzo alle Olimpiadi di , rimontando dalla nona alla terza posizione. Vinse inoltre i Campionati dei Quattro Continenti del 2015, migliorando i propri punteggi personali in entrambi i segmenti di gara, e si classific\u00f2 terzo ai campionati mondiali, dietro al giapponese Yuzuru Hanyu e allo spagnolo Javier Fernandez.\nA partire dalla stagione 2015-16 dovette lottare contro numerosi infortuni. Partecip\u00f2 alle Olimpiadi Invernali del 2018 a seguito di un infortunio alla caviglia, classificandosi cos\u00ec soltanto ventisettesimo.\nMorte.\nMor\u00ec all'et\u00e0 di 25 anni, assassinato nel corso di un tentativo di rapina mentre si trovava a bordo della sua auto, avvenuto il 19 luglio 2018 nella citt\u00e0 natale, durante il quale venne ferito mortalmente a coltellate da due persone. A rendergli omaggio numerosissimi pattinatori di tutto il mondo, tra cui i suoi compagni d'allenamento statunitensi Adam Rippon, Gracie Gold, Ashley Wagner e Mirai Nagasu."}
{"id": "4882713", "revid": "287204", "url": "https://it.wikipedia.org/wiki?curid=4882713", "title": "Denis Ten", "text": ""}
{"id": "4882716", "revid": "1647404", "url": "https://it.wikipedia.org/wiki?curid=4882716", "title": "Fingers Crossed (Architecture in Helsinki)", "text": "Fingers Crossed \u00e8 il primo album discografico del gruppo musicale indie pop australiano Architecture in Helsinki, pubblicato nel febbraio 2003."}
{"id": "4882718", "revid": "107831", "url": "https://it.wikipedia.org/wiki?curid=4882718", "title": "Open Harmonie Mutuelle", "text": ""}
{"id": "4882720", "revid": "1647404", "url": "https://it.wikipedia.org/wiki?curid=4882720", "title": "In Case We Die", "text": "In Case We Die \u00e8 il secondo album discografico del gruppo musicale indie pop australiano Architecture in Helsinki, pubblicato nell'aprile 2005."}
{"id": "4882722", "revid": "599013", "url": "https://it.wikipedia.org/wiki?curid=4882722", "title": "Juan Domingo Rold\u00e1n", "text": "Biografia.\nRold\u00e0n fu molto noto nell'America Latina degli anni ottanta, apparendo in diversi articoli e copertine della rivista \"Ring En Espa\u00f1ol\" (versione spagnola di The Ring).\nCarriera.\nFece il suo debutto da professionista l'8 dicembre 1978, rimanendo imbattuto nei primi 14 incontri. Il 13 marzo 1981 conquist\u00f2 il titolo nazionale della categoria, vincendo ai punti contro Jacinto Fernandez: meno di un anno dopo, il 12 febbraio 1982, vinse anche la cintura sudamericana mandando ko Carlos Burlon al secondo round.\nSempre nel 1982 difese il titolo argentino contro Marco Perez, perdendolo poi contro Ricardo Arce a causa di una squalifica: nella rivincita con Arce, si riprese il titolo grazie ad una vittoria in due riprese. Nel 1983 usc\u00ec vincitore da una sfida con Frank Fletcher, uno tra i migliori pesi medi dell'epoca: sal\u00ec quindi al primo posto nei ranking dei pi\u00f9 importanti enti.\nIl 30 marzo 1984 la sua carriera raggiunse l'apice, in quanto affront\u00f2 a Las Vegas Marvin Hagler per il titolo mondiale (nelle versioni IBF, WBC e WBA). Durante la prima ripresa, Rold\u00e0n riusc\u00ec ad atterrare Hagler divenendo il primo (ed unico) pugile ad infliggere un knockdown a \"The Marvelous\" anche se in molti ritengono che Hagler sia solo scivolato. Rold\u00e0n riport\u00f2 un'onorevole sconfitta per KOT alla decima ripresa.\nHa poi combattuto altre due volte per il titolo mondiale, venendo sconfitto da Thomas Hearns nel 1987 e da Michael Nunn nel 1988 in quello che fu il suo ultimo match.\nMorte.\nRold\u00e1n \u00e8 morto nell'autunno del 2020 all'et\u00e0 di 63 anni."}
{"id": "4882725", "revid": "767487", "url": "https://it.wikipedia.org/wiki?curid=4882725", "title": "Places Like This", "text": "Places Like This \u00e8 il terzo album discografico in studio del gruppo musicale indie pop australiano Architecture in Helsinki, pubblicato nel luglio 2007."}
{"id": "4882731", "revid": "247222", "url": "https://it.wikipedia.org/wiki?curid=4882731", "title": "Moment Bends", "text": "Moment Bends \u00e8 il quarto album discografico in studio del gruppo musicale indie pop australiano Architecture in Helsinki, pubblicato nell'aprile 2011."}
{"id": "4882736", "revid": "122354724", "url": "https://it.wikipedia.org/wiki?curid=4882736", "title": "Sambenedettese Calcio 1983-1984", "text": "Questa pagina raccoglie le informazioni riguardanti la Sambenedettese Calcio nelle competizioni ufficiali della stagione 1983-1984.\nMaglie e sponsor.\nLo sponsor ufficiale per la stagione 1983-1984 fu Casucci."}
{"id": "4882741", "revid": "1109615", "url": "https://it.wikipedia.org/wiki?curid=4882741", "title": "The Normal Heart (film)", "text": "The Normal Heart \u00e8 un film per la televisione del 2014 diretto da Ryan Murphy, basato sull'omonima opera teatrale del 1985 di Larry Kramer, che ha lavorato alla sceneggiatura.\nGli interpreti principali del film sono Mark Ruffalo, Julia Roberts, Matt Bomer, Taylor Kitsch, Jim Parsons e Alfred Molina. Nel cast inoltre \u00e8 presente Joe Mantello, che per anni ha interpretato il ruolo di Ned Weeks a teatro.\nTrama.\nAgli inizi del 1981, Ned Weeks, famoso scrittore di New York e dichiaratamente omosessuale, si reca a Fire Island Pines (Long Island), meta turistica gay, per festeggiare il compleanno dell'amico Craig Donner. Qui c'\u00e8 grande libert\u00e0 sessuale ma Ned sembra essere riluttante a lasciarsi andare e durante i giorni della festa resta sempre un po' in disparte, non riuscendo a gioire pienamente come gli altri. Alla festa a casa di Craig sono presenti anche altri amici: Mickey Marcus e Bruce Niles, il quale ha una relazione con Craig mentre in passato aveva avuto un trascorso anche con Ned. Craig appare un ragazzo forte, sano e nel pieno della giovent\u00f9 anche se, in due episodi, sembra che qualcosa lo stia lentamente consumando: in spiaggia collassa dopo una corsa e viene soccorso da Ned, Bruce e Mickey, mentre alla festa continua ripetutamente a tossire.\nTornato a New York, Ned, che durante il viaggio di ritorno aveva letto un articolo del New York Times riguardo ad \"una particolare forma di cancro che aveva colpito 41 omosessuali\", va a farsi visitare dalla dottoressa Emma Brookner, costretta sulla sedia a rotelle a seguito della poliomielite. La dottoressa aveva avuto come pazienti la maggior parte dei deceduti per quella strana forma di cancro, che sembrava colpire solo la comunit\u00e0 gay e che privava i soggetti delle difese immunitarie, esponendoli a qualsiasi tipo di infezioni. Nella sala d'attesa, Ned incontra Sanford, il quale presenta in volto le macchie del sarcoma di Kaposi. Visitato dalla Brookner, Ned non riscontra nessuno dei sintomi della malattia e gli viene chiesto dalla stessa di utilizzare le sue conoscenze per sensibilizzare la comunit\u00e0 gay a prendere precauzioni. La malattia infatti si sta rapidamente espandendo e la trasmissione sessuale, visto la promiscuit\u00e0, li rende tutti facilmente esposti al contagio. I due si scontrano sul tema dei rapporti sessuali: Emma sostiene che per la loro salute, gli uomini dovrebbero astenersi dal tenere rapporti carnali, Ned sostiene che prospettare una cosa simile alla comunit\u00e0 gay sarebbe stato come chiedergli di negare la loro natura e ricacciarli in quel mondo di sotterfugi e silenzi in cui avevano vissuto fino a quel giorno. Mentre Ned si trova ancora dalla dottoressa Brookner, in strada Bruce e Mickey soccorrono Craig che ha avuto un collasso, seguito da una crisi epilettica. Lo portano nello studio medico di Emma che riconosce Bruce in quanto ex fidanzato di un altro suo paziente morto per quello strano cancro. La dottoressa interviene, senza successo, per aiutare Craig, il quale muore quasi subito.\nNed si rende conto della necessit\u00e0 di intervenire in prima persona per informare la comunit\u00e0 gay della pericolosit\u00e0 di questa malattia ed organizza un incontro alla presenza della dottoressa Brookner, ma non appena viene introdotto l'argomento su come evitare di contrarre la malattia, la discussione si accende e l'incontro si rivela un fallimento. Ned comunque informa la dottoressa che avrebbe creato un gruppo di sostegno e informazione per le persone che avessero voluto avere pi\u00f9 conoscenze sulla malattia. Assieme alla dottoressa Brookner, l'uomo visita alcuni pazienti, ormai allo stato terminale della malattia presso l'ospedale, rendendosi conto di quanto la gente abbia paura del contagio. \u00c8 stata infatti isolata un'area solo per gli affetti da GRID (Gay-Related Immune Defiency, il nome che poi verr\u00e0 mutato in AIDS), nella quale pochissimi medici accedono e in cui i pasti non vengono consegnati perch\u00e9 tutti temono la malattia e il contagio.\nNed, Bruce, Mickey e altri amici, tra cui vi \u00e8 Tommy Boatwright, un dirigente ospedaliero segretamente invaghito di Ned, fondano una organizzazione chiamata Gay Men's Health Crisis, che cerca fondi per finanziare la ricerca su questa nuova malattia chiamata AIDS e fornendo assistenza telefonica a chiunque ne avesse bisogno. Il gruppo decide di nominare Bruce come loro presidente ritenendo che l'atteggiamento estremamente diretto e quasi verbalmente violento di Ned sarebbe solo controproducente. Ned contatta anche il fratello Ben Weeks per ottenere assistenza legale per il gruppo. Durante la discussione Ben dichiara che, pur volendo bene al fratello, non considera gli omosessuali sullo stesso piano degli eterosessuali e li etichetta come diversi in quanto quelli come Ned \"hanno scelto\" di essere gay.\nNed contatta Felix Turner, giornalista al New York Times, nella speranza che possa, tramite il giornale, dare rilevanza alla malattia. Felix spiega a Ned che \u00e8 decisamente improbabile riuscire ad attirare l'attenzione dei grandi media sulla cosa. A questo primo incontro ne seguiranno altri e i due, innamoratisi, decidono di andare a vivere assieme.\nPassano due anni e tutti si dividono tra le loro vite e il lavoro all'organizzazione. I morti di AIDS tra i loro conoscenti aumentano e Tommy comincia a togliere i contatti dei conoscenti deceduti dal suo rolodex, tenendo per\u00f2 i bigliettini uniti con un elastico nel cassetto della scrivania. Il nuovo fidanzato di Bruce, il modello Albert, \u00e8 anch'egli in uno stadio avanzato della malattia e Bruce organizza un ultimo viaggio a Phoenix per permettergli di vedere la madre un'ultima volta. Le sue condizioni sono per\u00f2 molto critiche e, giunti in ospedale dalla madre, per Albert \u00e8 troppo tardi. Bruce si occupa del corpo, in quanto l'ospedale non vuole esaminarlo per paura del contagio e Bruce e la madre si occupano della cremazione, incontrando notevoli difficolt\u00e0.\nNel frattempo, la dottoressa Brookner e Ned cercano di ottenere l'attenzione del governo e degli enti pubblici per la salute, ma non hanno successo. Il sindaco di New York, bench\u00e9 gay, ignora completamente le richieste d'aiuto dell'associazione e sebbene il suo assistente, Hiram Keebler, incontri Ned e gli altri, l'associazione riceve solamente qualche aiuto economico.\nLa vita per Ned prende una svolta ancora pi\u00f9 drammatica quando Felix lo informa di aver cominciato a mostrare i sintomi del sarcoma di Kaposi e di aver quindi contratto anche lui il virus dell'AIDS. I due, che erano andati a passare un periodo alla casa al mare, cadono in una profonda crisi in quanto, se prima la malattia era stata vissuta sulla pelle degli altri, ora la stessa si insinua nel loro rapporto. Ned non ha intenzione di lasciare Felix e decide di combattere ancora pi\u00f9 strenuamente per la ricerca. Ned tiene dibattiti accesi in TV, radio o giornali e ottiene perfino un incontro alla Casa Bianca con John Bruno, il quale, per\u00f2, non viene convinto dalla gravit\u00e0 della situazione. Turbati dal comportamento aggressivo di Ned, i membri dell'organizzazione lo obbligano ad andarsene. Ned, che non accetta di essere stato messo da parte, non pu\u00f2 fare altro che lasciare il gruppo, affermando tuttavia che quello che stava facendo lo faceva perch\u00e9 altrimenti nessuno si sarebbe messo a combattere per l'amore della sua vita: Felix.\nNel frattempo Felix, dimagrito, emaciato e ormai consunto dalla malattia, si reca dal fratello di Ned per fare testamento. Solo davanti al grande amore di Felix per Ned, Ben prende coscienza del fatto che non c'\u00e8 diversit\u00e0 nell'omosessualit\u00e0 e aiuta Felix a fare testamento a favore di Ned. Mentre sta lasciando l'ufficio, Felix ha un collasso e viene portato di corsa all'ospedale. L\u00ec viene raggiunto da Ned e, in presenza della dottoressa Brookner e di Ben, i due pronunciano i voti nuziali, che pur non avendo valore nella realt\u00e0, mostrano la grandezza del loro sentimento. Poco dopo Felix muore. La scena non \u00e8 visibile, ma intuibile in quanto Tommy riceve una telefonata e toglie dal rolodex la tesserina di Felix, che va ad aggiungersi alle molte altre conservate nel cassetto.\nNed, all'universit\u00e0 di Yale, guarda ballare coppie omosessuali di uomini e donne, finalmente liberi di esprimere la loro sessualit\u00e0, cosa che quando lui era studente non aveva potuto fare. Mentre Tommy toglie varie tessere dal rolodex (tra cui quella di Bruce) e le mette nel cassetto, alcune frasi informano che il presidente Ronald Reagan fece un annuncio dichiarando il problema dell'AIDS una priorit\u00e0 per il governo solo nel 1985, dopo quattro anni dall'esplosione della malattia. I suoi sforzi non furono sufficienti e alla fine del 1986 le morti accertate ammontavano a 24.559. Dall'inizio dell'epidemia nel 1981, pi\u00f9 di 36 milioni di persone sono morte di HIV/AIDS e pi\u00f9 di 6.000 vengono infettate ogni giorno.\nProduzione.\nCasting.\nNell'agosto del 2011, Ryan Murphy annunci\u00f2 in una intervista rilasciata a Deadline che era intenzionato a realizzare il film dello spettacolo teatrale \"The Normal Heart\", con Mark Ruffalo e forse Julia Roberts. The Hollywood Reporter conferm\u00f2 la notizia nel gennaio del 2012, aggiungendo alla lista del cast annunciato Alec Baldwin, Matt Bomer e Jim Parsons. Nel marzo del 2013 venne annunciato che Taylor Kitsch avrebbe preso parte al film. Il 26 aprile dello stesso anno, venne annunciato il casting degli attori Jonathan Groff e Joe Mantello. Poco tempo dopo venne annunciato che Alfred Molina avrebbe sostituito Alec Baldwin.\nRiprese.\nLe riprese iniziarono l'8 giugno 2013 a New York. Il 12 luglio la produzione si spost\u00f2 per alcune riprese a Little Italy. Durante il periodo di riprese, la produzione fu temporaneamente sospesa per permettere ad alcuni attori di perdere peso; Matt Bomer perse 14\u00a0kg, per mostrare i segni e le conseguenze dell'AIDS sul suo personaggio.\nDistribuzione.\nIl film debutt\u00f2 negli Stati Uniti in prima serata sul canale via cavo HBO il 25 maggio 2014. Una proiezione precedente venne effettuata il 23 maggio in occasione dell'Inside Out Film and Video Festival di Toronto.\nIn Italia il film \u00e8 stato trasmesso sul canale satellitare Sky Cinema 1 il 22 settembre 2014.\nLe edizioni in DVD e Blu-ray verranno distribuite negli Stati Uniti e in Canada a partire dal 26 agosto 2014."}
{"id": "4882743", "revid": "287204", "url": "https://it.wikipedia.org/wiki?curid=4882743", "title": "Antonio Cermeno", "text": ""}
{"id": "4882745", "revid": "869733", "url": "https://it.wikipedia.org/wiki?curid=4882745", "title": "The Normal Heart", "text": ""}
{"id": "4882746", "revid": "149485", "url": "https://it.wikipedia.org/wiki?curid=4882746", "title": "Antonio Jos\u00e9 Verd\u00fa Cermak", "text": ""}
{"id": "4882747", "revid": "92723", "url": "https://it.wikipedia.org/wiki?curid=4882747", "title": "Curling in carrozzina agli XI Giochi paralimpici invernali", "text": "Il torneo di curling in carrozzina agli X Giochi paralimpici invernali si \u00e8 svolto dall'8 al 15 marzo 2014 al Centro Cubo di Ghiaccio del Curling di So\u010di. Ognuna delle dieci nazionali partecipanti, composta da tre uomini e due donne, si \u00e8 fronteggiata in un girone all'italiana (\"round robin\") con le altre nove, in partite composte da otto end.\nIl Canada, detentore uscente del titolo paralimpico, ha nuovamente vinto la medaglia d'oro; la Russia ha conquistato quella d'argento e la Gran Bretagna quella di bronzo.\nNazioni qualificate e squadre.\nNazioni qualificate in base alla classifica mondiale delle stagioni 2011, 2012 e 2013 e squadre presentate a So\u010di 2014:\nGirone all'italiana.\nRisultati.\nSessione 1.\n8 marzo 2014, 9:30\nSessione 2.\n8 marzo 2014, 15:30\nSessione 3.\n9 marzo 2014, 9:30\nSessione 4.\n9 marzo 2014, 15:30\nSessione 5.\n10 marzo 2014, 9:30\nSessione 6.\n10 marzo 2014, 15:30\nSessione 7.\n11 marzo 2014, 9:30\nSessione 8.\n11 marzo 2014, 15:30\nSessione 9.\n12 marzo 2014, 9:30\nSessione 10.\n12 marzo 2014, 15:30\nSessione 11.\n13 marzo 2014, 9:30\nSessione 12.\n13 marzo 2014, 15:30\nClassifica.\nAccedono alle semifinali le prime quattro classificate.\nSemifinali.\n15 marzo 2014, 9:30\nFinali.\nFinale per il bronzo.\n15 marzo 2014, 15:30\nFinale per l'oro.\n15 marzo 2014, 15:30"}
{"id": "4882748", "revid": "64515369", "url": "https://it.wikipedia.org/wiki?curid=4882748", "title": "La guerra spagnola", "text": ""}
{"id": "4882751", "revid": "287204", "url": "https://it.wikipedia.org/wiki?curid=4882751", "title": "Star Lausanne Hockey-Club", "text": "Lo Star Lausanne Hockey-Club (abbreviato Star Lausanne HC) \u00e8 stata una squadra di hockey su ghiaccio svizzera, fondata nel 1923 con sede a Losanna.\nNel 2016 la squadra ha avuto una fusione con l'HC Forward Morges ed \u00e8 nato cos\u00ec l'HC Star-Forward, che milita in Prima Lega."}
{"id": "4882756", "revid": "83531", "url": "https://it.wikipedia.org/wiki?curid=4882756", "title": "Varese Calcio 1983-1984", "text": "Questa voce raccoglie le informazioni riguardanti il Varese Calcio nelle competizioni ufficiali della stagione 1983-1984.\nMaglie e sponsor.\nLo sponsor tecnico per la stagione 1983-1984 \u00e8 adidas, lo sponsor ufficiale \u00e8 Hoonved."}
{"id": "4882757", "revid": "1782831", "url": "https://it.wikipedia.org/wiki?curid=4882757", "title": "L'impossibile \u00e8 certo", "text": "L'impossibile \u00e8 certo \u00e8 l'undicesimo album in studio della cantante italiana Antonella Ruggiero, pubblicato il 19 febbraio 2014 dalla Liberamusic.\nSecondo la cantante, il titolo allude alla certezza di una rinascita che sembra impossibile nella crisi dell'Italia di allora. La rinascita \u00e8 nelle mani dei giovani ispirati dall'esempio politici con valori autentici.\nIl disco.\nA distanza di undici anni Antonella Ruggiero pubblica un nuovo cd composto interamente da brani inediti.\nIl disco contiene tra l'altro i brani presentati dall'artista al Festival di Sanremo 2014, ovvero \"Da lontano\" e \"Quando balliamo\".\nSono 15 le nuove canzoni, i cui testi sono stati messi a punto in collaborazione con vari scrittori come Michela Murgia, Eraldo Affinati, Erri De Luca, Simone Lenzi e Marco Travaglio ed alcuni giovani autori emergenti.\nLa produzione e gli arrangiamenti di Roberto Colombo presentano una sonorit\u00e0 incentrata su un solido impianto elettronico, grazie all'utilizzo di numerose tastiere vintage."}
{"id": "4882759", "revid": "287204", "url": "https://it.wikipedia.org/wiki?curid=4882759", "title": "Campionato svizzero di hockey su ghiaccio 1926-1927", "text": ""}
{"id": "4882760", "revid": "1146789", "url": "https://it.wikipedia.org/wiki?curid=4882760", "title": "Cermak", "text": "Cermak pu\u00f2 riferirsi a:"}
{"id": "4882765", "revid": "198277", "url": "https://it.wikipedia.org/wiki?curid=4882765", "title": "Federico Bernardeschi", "text": "Caratteristiche tecniche.\nSoprannominato \"Brunelleschi\" per la sua tecnica, \u00e8 un mancino puro che pu\u00f2 giocare come esterno o trequartista, fungendo da raccordo tra il centrocampo e l'attacco. Segnalatosi come buon finalizzatore agli esordi, dispone di un ottimo dribbling e di notevoli doti fisiche; \u00e8 inoltre abile nell'esecuzione di punizioni e rigori.\nCarriera.\nClub.\nGli inizi, Crotone.\nInizia a giocare a calcio all'et\u00e0 di sei anni, nell'Atletico Carrara. Dopo un anno arriva il trasferimento al Ponzano, scuola calcio dell'Empoli, cui segue, nel 2004, l'approdo al settore giovanile della Fiorentina.\nDopo aver compiuto tutta la trafila nel vivaio dei viola, il 2 settembre 2013 viene ceduto in prestito al Crotone, in Serie B. Debutta da professionista nel torneo cadetto l'8 settembre 2013, contro il Pescara. Segna il suo primo gol da professionista contro il Brescia, nella partita di campionato giocata il 21 settembre. Segna poi la sua prima doppietta, nella sfida contro il Carpi. Concluder\u00e0 il campionato con 12 gol in 38 presenze, contribuendo a portare i calabresi ai play-off; alla fine della stagione la societ\u00e0 rossobl\u00f9 riscatta la met\u00e0 della propriet\u00e0 del suo cartellino.\nFiorentina.\nIl 20 giugno 2014, dopo il riscatto per la met\u00e0 da parte del Crotone, viene esercitato il controriscatto da parte della Fiorentina, che acquisisce nuovamente la totalit\u00e0 della propriet\u00e0 del giocatore. Viene quindi inserito in prima squadra sotto la direzione dell'allenatore Montella. Esordisce in Serie A il 14 settembre 2014, a 20 anni, entrando al 57' della partita interna contro il Genoa (0-0). Quattro giorni pi\u00f9 tardi esordisce nelle coppe europee, nella partita di UEFA Europa League al Franchi contro il Guingamp (3-0), nella quale realizza il suo primo gol in maglia viola. Dopo un promettente inizio di stagione, all'inizio del mese di novembre riporta in allenamento la frattura del malleolo, infortunio per il quale viene operato; ritorna in campo dopo sei mesi, il 10 maggio 2015, nella sfida di campionato contro l'Empoli. Realizza il suo primo gol in Serie A il 31 maggio seguente, nell'ultima giornata di campionato, nella partita vinta 3-0 contro il Chievo.\nNella stagione 2015-2016 passa a vestire la maglia \"numero dieci\" del club. L'allenatore portoghese Paulo Sousa lo impiega con continuit\u00e0, soprattutto come esterno di centrocampo. Il 26 novembre 2015 segna la sua prima doppietta con la maglia viola, nella partita di UEFA Europa League contro il Basilea pareggiata per 2-2. Conclude la stagione con 41 presenze totali e 6 gol.\nIl 23 ottobre 2016, alla 9\u00aa giornata del campionato 2016-2017, realizza la sua prima doppietta in Serie A nella partita vinta 5-3 in trasferta contro il Cagliari. Il 18 dicembre 2016, nel match perso 3-1 in trasferta contro la Lazio, indossa per la prima volta la fascia da capitano. Il 16 febbraio 2017 decide su punizione la sfida in casa del Borussia M\u00f6nchengladbach, valevole per i sedicesimi di finale di UEFA Europa League; si tratta della prima vittoria della Fiorentina in Germania. Termina la terza stagione alla Fiorentina con 14 gol in 42 partite stagionali, di cui 11 gol realizzati in campionato.\nJuventus.\nIl 24 luglio 2017 passa a titolo definitivo alla Juventus per 40 milioni di euro (pi\u00f9 un 10% alla Fiorentina, su un'eventuale futura rivendita, fino a un massimo di 5 milioni). Debutta in maglia bianconera il successivo 13 agosto, entrando nel secondo tempo della partita di Supercoppa italiana persa 3-2 contro la Lazio allo stadio Olimpico, mentre l'esordio in campionato \u00e8 del 9 settembre, nella partita vinta 3-0 contro il Chievo all'Allianz Stadium. Tre giorni dopo fa il suo debutto in UEFA Champions League, nella gara della fase a gironi persa 3-0 contro il Barcellona al Camp Nou. Segna il suo primo gol in campionato il 1\u00ba ottobre, nella trasferta contro l'. Il 5 dicembre 2017 segna il suo primo gol in Champions, nella vittoria per 2-0 in casa dell'Olympiakos, chiudendo l'incontro. Il 9 maggio 2018 vince il suo primo trofeo in carriera, la Coppa Italia, al termine della vittoriosa finale di Roma sul (4-0); quattro giorni dopo, nella stessa citt\u00e0, il pareggio per 0-0 contro la gli consente di fregiarsi del suo primo scudetto. Termina la stagione con 22 presenze e 4 gol in campionato.\nNella sua seconda stagione con il tecnico Massimiliano Allegri vince la Supercoppa italiana, grazie alla vittoria per 1-0 contro il Milan a Gedda, e bissa la vittoria dello scudetto: ottiene 39 presenze totali, di cui 28 in campionato con 2 reti. Qyuindi nell'annata 2019-2020, con il nuovo allenatore Maurizio Sarri, totalizza 29 presenze ma realizza un solo gol, contro la , nella gara che vale il nono scudetto consecutivo per i torinesi e il terzo personale per l'attaccante; proprio da questa stagione, tuttavia, ha inizio una fase negativa nell'esperienza bianconera di Bernardeschi, sempre pi\u00f9 vittima di equivoci tattici e incapace di riproporsi su livelli soddisfacenti.\nNell'annata 2020-2021, sotto la guida del nuovo allenatore Andrea Pirlo, continua a trovare discreto spazio ma per la prima volta in carriera chiude la stagione senza mai trovare la rete, partecipando a conti fatti da comprimario ai successi juventini in Supercoppa di Lega e Coppa Italia; in particolare si rivela scarso il \"feeling\" con Pirlo, tanto che a fine stagione l'esterno palesa pubblicamente il proprio malcontento circa il suo impiego in campo.\nNazionale.\nNazionali giovanili.\nIl 28 febbraio 2014 \u00e8 convocato da Luigi Di Biagio, CT della nazionale Under-21, per la partita di qualificazione all'Europeo Under-21 contro l'Irlanda del Nord del 5 marzo seguente, nella quale ha fatto il suo esordio con gli \"Azzurrini\" giocando da titolare. Segna la sua prima rete con l'Under-21 il 9 settembre 2014, nella partita di qualificazione Italia-Cipro (7-1). Successivamente prende parte all'Europeo Under-21 2015 in Repubblica Ceca.\nA distanza di un anno e mezzo dalla sua ultima presenza del novembre 2015, viene nuovamente convocato in Under-21 per disputare l'Europeo Under-21 2017 in Polonia, nel quale realizza 2 gol, contro Germania e Spagna, nelle 4 partite disputate dagli \"Azzurrini,\" che vengono eliminati in semifinale dalla Spagna (3-1) nonostante la rete di Bernardeschi. A fine torneo viene inserito nell'11 migliore della manifestazione.\nNazionale maggiore.\nDal 10 al 12 marzo 2014 \u00e8 stato convocato dal CT della nazionale maggiore, Cesare Prandelli, per uno \"stage\" organizzato allo scopo di visionare giovani giocatori in vista del , venendo riconfermato per il raduno successivo del 14 e 15 aprile.\nIl 19 marzo 2016 riceve la sua prima convocazione grazie al CT Antonio Conte, per le gare amichevoli contro e . Fa il suo esordio cinque giorni dopo, a 22 anni, entrando al posto di Candreva nel secondo tempo della sfida contro gli spagnoli (1-1) disputata a Udine. Viene inserito nella lista dei 23 convocati per il , dove viene impiegato unicamente nella terza partita del girone persa 0-1 contro l'.\nRealizza il suo primo gol in nazionale l'11 giugno 2017, sotto la gestione tecnica di Gian Piero Ventura, nella partita di qualificazione al contro il (5-0) disputata a Udine; viene impiegato in 6 partite delle qualificazioni mondiali, compresa la sfida di ritorno del \"play-off\" contro la , che vede l'Italia eliminata.\nViene confermato nel \"giro azzurro\" dal nuovo CT Roberto Mancini, il quale lo impiega in alcune gare della UEFA Nations League 2018-2019 e in 8 partite delle qualificazioni al , nelle quali realizza due gol, nelle vittoriose gare dell'ottobre 2019 contro la (2-0) a Roma e contro il Liechtenstein (5-0) a Vaduz. Il 28 maggio 2021, in occasione del successo in amichevole a Cagliari contro il (7-0), scende in campo per la prima volta come capitano della nazionale. \nPochi giorni dopo viene inserito nella lista dei 26 convocati per gli europei (posticipati a causa della pandemia di COVID-19) dove, pur facendo parte delle seconde linee, viene mandato in campo in quattro occasioni, tra le quali la semifinale contro la e la finale contro l', entrambe vinte ai tiri di rigore, successi che permettono all'Italia di conquistare il secondo titolo continentale della sua storia: in tutte e due le occasioni Bernardeschi \u00e8 tra i rigoristi azzurri e trasforma i suoi tentativi dal dischetto.\nStatistiche.\nPresenze e reti nei club.\n\"Statistiche aggiornate al 23 gennaio 2022.\"\nCronologia presenze e reti in nazionale.\n "}
{"id": "4882768", "revid": "919662", "url": "https://it.wikipedia.org/wiki?curid=4882768", "title": "Venezuela ai XXII Giochi olimpici invernali", "text": "Venezuela ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da un atleta."}
{"id": "4882780", "revid": "1494169", "url": "https://it.wikipedia.org/wiki?curid=4882780", "title": "Campionato mondiale di hockey su ghiaccio femminile 2014", "text": "Il Campionato mondiale di hockey su ghiaccio femminile fu disputato per la prima volta durante un anno olimpico. La International Ice Hockey Federation ha stabilito infatti come il miglior modo per sviluppare e rendere pi\u00f9 competitivo il movimento femminile nelle nazioni non partecipanti ai Giochi olimpici fosse quello di disputare un torneo mondiale ogni anno. Non si disput\u00f2 il mondiale di Gruppo A; inizialmente la IIHF aveva stabilito che l'ultima squadra classificata nel torneo olimpico sarebbe stata retrocessa e rimpiazzata dalla vincitrice della Prima Divisione - Gruppo A. Alla fine dopo alcune discussioni si decise di far disputare alle due nazionali uno spareggio al meglio delle tre gare per determinare il gruppo d'appartenenza l'anno successivo.\nCampionato di gruppo A.\nPartecipanti.\nAl torneo prendono parte 8 squadre:\nSpareggio.\nLo spareggio valido per un posto nel mondiale di Gruppo A del 2015 fu disputato al meglio delle tre gare fra l'ultima classificata al torneo olimpico e la nazionale vincitrice della Prima Divisione. Le partite si sono giocate a Yokohama, in Giappone, l'8, il 9 e l'11 novembre 2014.\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a P\u0159erov, in Repubblica Ceca, dal 6 al 12 aprile 2014. Il Gruppo B si \u00e8 disputato a Ventspils, in Lettonia, dal 6 al 12 aprile 2014.\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato ad Asiago, in Italia, dal 6 al 12 aprile 2014. Il Gruppo B si \u00e8 svolto a Reykjav\u00edk, in Islanda, dal 24 al 30 marzo 2014. Il girone di qualificazione al Gruppo B si \u00e8 disputato invece a Citt\u00e0 del Messico, in Messico, dal 19 al 22 marzo 2014."}
{"id": "4882785", "revid": "1186766", "url": "https://it.wikipedia.org/wiki?curid=4882785", "title": "Quota trattanti", "text": "La quota trattanti \u00e8 un indice di marketing utile a fornire un riscontro dell'apprezzamento del proprio prodotto da parte del consumatore.\nDefinizione.\nSi definisce quota trattanti quell'indice che esprime, in quantit\u00e0 economiche o fisiche, quantit\u00e0 o valore del venduto di un determinato prodotto in un punto vendita rispetto al totale venduto di prodotti simili.\nCalcolo.\nA volumi di venduto: la quota trattanti si ottiene dividendo la quantit\u00e0 dello specifico prodotto venduta per la quantit\u00e0 venduta totale di prodotti della stessa categoria.\nformula_1\nA valore: la quota trattanti si ottiene dividendo il valore del ricavo del prodotto in esame per il valore totale delle vendite di prodotti simili.\nformula_2\nEsempio.\nSupponiamo di produrre succhi di frutta, e che, nei bar in cui i nostri succhi sono venduti, i clienti che vogliono un succo di frutta richiedano in media il nostro specifico prodotto 20 volte ogni 100 volte che viene chiesto un succo di frutta. Potremo dire in questo caso che il nostro succo di frutta ha una quota trattanti del 20%, dacch\u00e9 20/100=0,2, ovvero 20%."}
{"id": "4882792", "revid": "1573940", "url": "https://it.wikipedia.org/wiki?curid=4882792", "title": "Nycteris major", "text": "Nycteris major () \u00e8 un pipistrello della famiglia dei Nitteridi diffuso nell'Africa occidentale e centrale.\nDescrizione.\nDimensioni.\nPipistrello di medie dimensioni, con la lunghezza totale tra 106 e 137\u00a0mm, la lunghezza dell'avambraccio tra 45 e 49\u00a0mm, la lunghezza della coda tra 55 e 64\u00a0mm, la lunghezza del piede tra 10 e 12\u00a0mm, la lunghezza delle orecchie tra 27 e 31\u00a0mm e un peso fino a 16\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono marroni, bruno-rossastre o marroni scure, mentre le parti ventrali sono pi\u00f9 chiare. Il muso \u00e8 rosato, privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto e con una concavit\u00e0 al centro del bordo posteriore. Le membrane alari sono bruno-nerastre. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia singolarmente o in piccoli gruppi nelle cavit\u00e0 di grossi alberi, solitamente insieme a esemplari di \"Hipposideros cyclops\" e in un caso anche con il topo \"Praomys tullbergi\".\nAlimentazione.\nSi nutre di insetti raccolti al suolo nel sottobosco forestale.\nRiproduzione.\nFemmine gravide sono state catturate in gennaio e met\u00e0 febbraio. Danno alla luce un piccolo alla volta l'anno.\nDistribuzione e habitat.\nQuesta specie \u00e8 diffusa in Guinea meridionale, Liberia settentrionale, Costa d'Avorio centro-occidentale, Camerun meridionale, Repubblica Democratica del Congo nord-orientale e Zambia settentrionale.\nVive nelle foreste pluviali e costiere di pianura, talvolta anche in macchie di arbusteti e boscaglie all'interno di pianure alluvionali.\nStato di conservazione.\nLa IUCN Red List, considerata la mancanza di informazioni recenti circa il suo areale, la storia naturale e le minacce, classifica \"N.major\" come specie con dati insufficienti (DD)."}
{"id": "4882794", "revid": "767487", "url": "https://it.wikipedia.org/wiki?curid=4882794", "title": "Chiesa di Santa Maria Madre della Chiesa a Torregalli", "text": "La chiesa di Santa Maria Madre della Chiesa a Torregalli \u00e8 un luogo di culto cattolico che si trova in via di Scandicci a Firenze.\nStoria e descrizione.\nNegli anni sessanta e settanta dello scorso secolo, in seguito all'espansione demografica di Scandicci, la chiesa di San Giusto a Signano divenne piccola per assolvere alle funzioni religiose dei quartieri scandiccesi di Signano e Le Bagnese. Pertanto si rese necessaria la costruzione di una nuova chiesa, che sorse accanto al Nuovo Ospedale di San Giovanni di Dio, nel territorio comunale di Firenze, su un terreno offerto dal barone Ritter de Zanohi, proprietario del vicino Castello di Torregalli. Il progetto dell'edificio si deve a don Marcello Peruzzi e a Giuliano Piccini. La prima pietra fu posta il 21 aprile 1974 e nel 1978 si ebbe l'apertura al culto.\nL'edificio \u00e8 raggiungibile dalla pubblica via di Scandicci, tramite una scalinata che conduce ad una piazza sopraelevata, dalla quale inizia una seconda scalinata che conduce all'ingresso dell'edificio, al cui interno \u00e8 formato da un'unica navata. Le opere d'arte presenti sono: un dipinto sulla vita di San Giovanni Bosco, lungo tutta la parete dell'altare maggiore; una statua in marmo della Madonna; le stazioni della via Crucis in terracotta e realizzate da Aldo Ciolli. Sotto le scalinate, la piazza e la chiesa, sono collocati gli uffici parrocchiali, un teatro e un oratorio salesiano."}
{"id": "4882795", "revid": "22475", "url": "https://it.wikipedia.org/wiki?curid=4882795", "title": "Nycteris macrotis", "text": "Nycteris macrotis () \u00e8 un pipistrello della famiglia dei Nitteridi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 104 e 132\u00a0mm, la lunghezza dell'avambraccio tra 40 e 55\u00a0mm, la lunghezza della coda tra 45 e 65\u00a0mm, la lunghezza del piede tra 10 e 14\u00a0mm, la lunghezza delle orecchie tra 27 e 35\u00a0mm e un peso fino a 18\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono bruno-grigiastre, bruno-rossastre, grigio-brunastre o grigie con la base dei peli pi\u00f9 chiara, mentre le parti ventrali sono grigio chiare. \u00c8 presente una fase completamente arancione. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto, con il bordo anteriore dritto e quello posteriore convesso. Le membrane alari sono bruno-grigiastre o grigio scure. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia singolarmente o in gruppi fino a 100 individui nelle cavit\u00e0 degli alberi, grotte, miniere abbandonate, buche, pozzi, canali d'irrigazione, cantine e altri tipi di fabbricati. Il volo \u00e8 lento ed altamente manovrato. Pu\u00f2 prendere il volo direttamente da terra e rimanere sospeso in aria per breve tempo.\nAlimentazione.\nSi nutre di insetti, particolarmente ortotteri, scarafaggi e termiti, raccolti al suolo.\nRiproduzione.\nDanno alla luce un piccolo alla volta all'inizio della stagione secca tra aprile e maggio e nella stagione piovosa a dicembre.\nDistribuzione e habitat.\nQuesta specie \u00e8 diffusa nell'Africa subsahariana a sud fino al Botswana.\nVive nelle foreste pluviali, boschi, savane, foreste costiere, boscaglie ripariali fino a 2.200 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"N.macrotis\" come specie a rischio minimo (LC)."}
{"id": "4882796", "revid": "198277", "url": "https://it.wikipedia.org/wiki?curid=4882796", "title": "Unione Sportiva Triestina Calcio 1983-1984", "text": "Questa voce raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 1983-1984.\nMaglie e sponsor.\nLo sponsor ufficiale per la stagione 1983-1984 fu Fissan."}
{"id": "4882801", "revid": "287204", "url": "https://it.wikipedia.org/wiki?curid=4882801", "title": "Albert Schilling", "text": ""}
{"id": "4882802", "revid": "2125603", "url": "https://it.wikipedia.org/wiki?curid=4882802", "title": "U+I", "text": "U+I (\"Unificato per urbane ed interurbane\") \u00e8 stato un telefono per uso pubblico a monete e gettoni, utilizzato prevalentemente dalla fine degli anni sessanta fino agli anni ottanta, alla cui fine di decennio \u00e8 stato progressivamente sostituito dal modello Rotor; il telefono venne prodotto su identico progetto con minime varianti, da diverse aziende, su specifiche e per conto della SIP.\nStoria.\nLe postazioni telefoniche fino agli anni cinquanta.\nFino agli anni cinquanta le postazioni dei telefoni pubblici non erano numerose; inoltre all'epoca la gestione del servizio telefonico era assegnato a cinque concessionarie, secondo competenza territoriale: STIPEL, TELVE e TIMO (controllate da STET, con un'utenza e una tecnologia su cui erano stati eseguiti maggiori investimenti) e TETI e SET (controllate da IRI), che svilupparono le infrastrutture per le chiamate urbane e interurbane all'interno della propria zona di competenza. Sebbene dal 1958 tutte e cinque fossero passate sotto il controllo di STET, di fatto ogni concessionaria aveva \"carta bianca\" sulla scelta della tipologica di eventuali apparecchi pubblici, e sui luoghi della loro installazione.\nLe postazioni telefoniche disponibili al pubblico erano ubicate quasi esclusivamente presso esercizi commerciali (bar, alberghi, strutture ricettive) o altri impianti di pubblica utilit\u00e0, comunque legate a un contratto fra il fornitore di servizi (la societ\u00e0 telefonica) ed il gestore delle strutture. Di conseguenza, i telefoni non erano fruibili senza pagamento di un corrispettivo - anticipato o posticipato - a un'eventuale cassa o a una figura legata a un tesoriere; trattandosi - in pratica - di telefoni intestati al titolare dell'esercizio, al di l\u00e0 del costo della chiamata calcolato in base al contascatti o all'uso di una \"gettoniera\" (alcune concessionarie avevano coniato propri gettoni utilizzabili solo nei loro apparecchi) ,la possibilit\u00e0 di ottenere la linea per chiamare passava spesso attraverso il centralino del gestore, quindi questi - o il titolare dell'apparecchio - si potevano rifiutare di offrire questo servizio ai non clienti della struttura, o senza che il possibile utente avesse consumato qualcosa; per esempio, se si voleva telefonare da un bar come minimo si doveva anche pagare una tazzina di caff\u00e8.\nGli anni sessanta, ed il primo telefono \"unificato\" con i nuovi gettoni.\nAll'inizio degli anni sessanta, grazie ad una nuova gestione \"centralizzata\" da parte di STET, in alcune parti d'Italia, cominciarono ad essere installati i primi telefoni utilizzabili direttamente dagli utenti con dei nuovi gettoni, coniati nel 1959, e di tipo universale (ovvero utilizzabili in questi nuovi telefoni, in tutta Italia) - inseribili uno per volta - autonomamente. I primi modelli, standard di telefono, denominati \"\"prepagato urbano a comando locale\" (S119\" - dove S stava per circuito della Siemens - in varie versioni contraddistinte da progressive lettere) erano stati ideati da progettisti della IPM (Industria Politecnica Meridionale di Napoli) e, come accadr\u00e0 per i modelli successivi, prodotti poi anche da altre aziende, fra cui la \"C3\" di Roma. Di forma parallelepipeda, e dimensioni contenute, avevano sul frontale un disco ed una tabella, e sul lato sinistro l'aggancio per la cornetta: parti mutuate da quelle dei telefoni domestici, prima in bachelite, poi in plastica. La fessura per i gettoni (che non venivano in alcun caso restituiti) era sul lato superiore. Tali apparecchi potevano effettuare solo brevi chiamate urbane (la tariffa forfetaria era di 5 minuti per gettone) attraverso una procedura farraginosa, indicata sulla targhetta, che permetteva l'inserimento di un solo gettone che cadeva al momento dello stabilirsi della comunicazione. Nel corso della loro esistenza, andarono incontro a modifiche, che permisero alle ultime versioni (denominate \"a gettone universale per servizio urbano\") di sostenere chiamate urbane anche pi\u00f9 lunghe inserendo progressivamente, via via, nuovi gettoni. Le chiamate interurbane - soprattutto quelle a lunga distanza, sulle linee gestite da ASST - avevano ancora necessit\u00e0 di un operatore.\nIl progetto U+I e le aziende produttrici.\nQuando le concessionarie telefoniche furono assimilate e unificate nella \"Societ\u00e0 Italiana per l'esercizio telefonico -\" SIP, nel 1964, questa, gi\u00e0 dopo la met\u00e0 degli anni sessanta si preoccup\u00f2 di rinnovare sia i telefoni posseduti dagli italiani nelle loro case (spesso apparecchi in bachelite, vetusti) che quelli pubblici, sia per rinnovarne il design, che per inserirvi una circuiteria che permettesse all'utente di poter effettuare in totale autonomia chiamate sia urbane che interurbane (in teleselezione) senza centralino, come la tecnologia delle reti dell'epoca gi\u00e0 permetteva. \nNel primo caso l'operazione - affidata a Lino Saltini e su progetto dalla Sit-Siemens - port\u00f2 in breve tempo, nel 1962, alla nascita e distribuzione agli abbonati del nuovo apparecchio S62 (prodotto poi anche da FATME e Face Standard, tutti e tre storici fornitori delle ex concessionarie), utilizzato anche come telefono \"a scatti\" nelle cabine di molti esercizi commerciali. Nel caso dei telefoni pubblici, l'operazione richiese pi\u00f9 tempo. Il compito che la SIP deleg\u00f2 nuovamente alla IPM, infatti, era di concezione innovativa. Dettandone le specifiche tecniche, estetiche e di utilizzo, SIP chiedeva un telefono che dovesse impiegare lo stesso tipo di gettone gi\u00e0 in circolazione ed ormai diffuso, essere finalmente posizionabile sia in luoghi interni (esercizi commerciali, postazioni ad hoc in hotel, stazioni, aeroporti) ed anche in cabine esterne, quindi non pi\u00f9 legato agli orari dei locali ed esercizi. Doveva essere a prova di scassinamenti, robusto, in grado di accettare in \"deposito\" anche pi\u00f9 gettoni. Ma, soprattutto, al pari degli apparecchi domestici, l'utente doveva poter effettuare in totale autonomia chiamate sia urbane che interurbane (in teleselezione) senza centralino, come la tecnologia dell'epoca gi\u00e0 permetteva. Un apparato di nuova concezione, che, al pari di altri prodotti, rispecchiasse la tipologia di societ\u00e0 indipendente e veloce che stava arrivando con gli anni settanta, utilizzabile in libert\u00e0 ad ogni ora del giorno e della notte, velocemente, e senza vincoli di destinazione. \nLa IPM progett\u00f2 quindi il telefono denominato \"U+I unificato\" (acronimo per \"sistema unificato per chiamate interurbane ed urbane\"). Lo U+I sar\u00e0 prodotto principalmente dalla stessa IPM (Industria Politecnica Meridionale) di Napoli e - come da accordi all'epoca in vigore - anche dalla URMET di Torino, azienda di riferimento della SIP; pochi esemplari furono inizialmente prodotti anche dalla fiorentina Sime Telefonia. Entr\u00f2 in servizio dalla fine degli anni sessanta - sia per i tempi e costi di progettazione e produzione, che in modo da permettere il recupero dei costi d'investimento dei precedenti apparecchi, in fondo installati solo da pochi anni. Nella sua lunghissima carriera, i mutamenti - seppure minori - vi furono, sia a livello estetico che a livello di elettromeccanica/elettronica, operando alcune modifiche anche alle schede. Negli anni ottanta l'assemblaggio fu delegato anche alla SIT-Siemens, nel frattempo divenuta Italtel. Le parti furono prodotte da queste aziende e da innumerevoli fornitori terzi (fra le quali la stessa Sime, rimpiazzata poi dalla C.I.V.E. s.p.a., in relazione alle piastre interne ed ai componenti da aggiornare, ed al ripristino degli apparecchi), e cambiarono nel corso degli anni ed in base alle modifiche effettuate a circuiti e meccanica. Se infatti il progetto iniziale era IPM, in base agli accordi dell'epoca, mantenuto anche per il successivo telefono Rotor, le migliorie e gli adeguamenti alle evoluzioni delle reti e delle centrali, potevano essere anche appaltate o proposte dalla URMET o dalle altre aziende. .\nCaratteristiche.\nIl telefono \"U+I\" fu uno strumento innovativo per l'epoca, essendo dotato di una raccoglitrice a gettoni che permetteva l'inserimento contestuale di diversi pezzi senza dover essere pronti a inserire via via i gettoni ad ogni \"scatto\". Poteva effettuare telefonate urbane ed interurbane. Per le chiamate urbane, inizialmente - in alcune zone d'Italia con ancora una tecnologia obsoleta - occorreva una procedura simile a quella del vecchio S119; ragion per cui ai telefoni veniva aggiunto un ulteriore pulsante frontale giallo - posizionato all'interno della parte sinistra, blu, dell'etichetta, con istruzioni appositamente modificate - che azionava un circuito ad hoc, sostituito a parte della scheda dell'U+I. Tale procedura scomparve presto con gli adeguamenti tecnici effettuati anche in tali zone, e gli U+I cos\u00ec dedicati - seppur immutati esteticamente - vennero modificati internamente con la disattivazione dei circuiti aggiuntivi - in modo da funzionare come gli altri. Modifiche erano effettuate anche per gli U+I dedicati ad usi speciali, con aggiunta, alterazione (o privazione) di parti o funzioni. Fra i molti, quelli dei pazienti ospedalieri non in grado di deambulare; gli apparecchi erano montati su un carrellino, ribassati per essere facilmente raggiungibili dal letto, e con il cavo della cornetta prolungato e retraibile. \nLa struttura esterna dell'apparecchio standard, a parallelepipedo, era in metallo zincato - con colori che variavano dal grigio dei primi modelli, ad un colore pi\u00f9 giallastro o verde, comunque legato anche al lotto e all'azienda produttrice. Il contenitore era composto da una cassa scatolata (che ospitava le piastre e i componenti) saldata al muro attraverso una piastra, mentre il frontale era composto di due sportelli separati, che potevano essere aperti e sfilati dai tecnici. \nSulla cassa, il lato superiore ospitava, in rilievo, la fessura per l'introduzione guidata dei gettoni o delle monete; sul fianco sinistro si trovava, agganciata ad un meccanismo a molla, la \"cornetta\" di plastica, simile a quella del modello Siemens S62. Sempre a sinistra, in alto la serratura per aprire lo sportello superiore ed accedere ai circuiti, ed in basso quella per aprire lo sportello inferiore ed estrarre la cassetta con i gettoni ingoiati dal telefono. \nLo sportello superiore ospitava la maggior parte dei comandi utili all'utente. In alto al centro vi era il disco combinatore con i numeri - posizionato nella parte frontale alta, al centro - simile a quello dei telefoni casalinghi bigrigio dell'epoca, che, nel suo cerchio interno, a destra, riportava, nei primi modelli, il nome SIP all'interno di un piccolo cerchio, sostituito successivamente da quello dei fornitori, o eliminato in caso di apparecchi revisionati. Alla sinistra del disco si trovava la finestrella con l'indicatore di servizio del telefono (verde/rosso con dicitura di fuori servizio). Sopra - o al lato destro - del disco (in base all'azienda produttrice), il luogo (feritoia o cornice) per la targhetta con il numero telefonico dell'apparecchio, che era abilitato anche a ricevere chiamate. Ancora a fianco, le feritoie per la suoneria del campanello. \nPi\u00f9 in basso, sul frontale dello sportello superiore, era presente una targa in metallo su cui erano dettagliate le indicazioni riguardanti le tariffe delle telefonate e le informazioni specifiche per l'uso. La targa era divisa in tre parti: la sezione bassa, orizzontale, aveva le indicazioni per la restituzione dei gettoni inutilizzati in colore nero su sfondo grigio; ospitava, sulla destra, il pulsante rosso per tale restituzione e - nella sinistra - la finestrella per leggere il contascatti generale. Superiormente, la targa era divisa in due pi\u00f9 grandi riquadri verticali affiancati, rispettivamente a sfondo blu con scritte gialle (a sinistra) e a sfondo giallo con scritte blu (a destra). Le serigrafie di questi due riquadri erano di due tipi: in una versione della targa - interamente in lingua italiana - a sinistra vi erano le istruzioni per le chiamate urbane. \u00c8 in questo spazio che era - eventualmente - inserito il pulsante giallo per le chiamate urbane; procedura che richiedeva la presenza di una terza tipologia di targhetta, con indicazioni ad hoc. Nel riquadro destro, invece, si trovavano indicate le procedure per le chiamate interurbane. Nell'altra versione della targa, i due riquadri superiori cambiavano di contenuto: a sinistra vi erano tutte le istruzioni (per le chiamate urbane e interurbane) in lingua italiana, e a destra le medesime istruzioni in diverse lingue straniere (inglese, francese, tedesco). La versione veniva scelta, e sostituita, in base all'utenza e al pubblico che si pensava il telefono potesse avere (ad esempio un bar di un paese oppure un aeroporto internazionale). \nLo sportello inferiore del frontale presentava un bocchettone - con una cornice, e protetto da una finestrella semitrasparente incardinata in alto - per accedere al recupero degli eventuali gettoni residui, nel caso la conversazione non avesse consumato l'intero ammontare inserito inizialmente. La restituzione delle monete o dei gettoni non avveniva per\u00f2 automaticamente; presumendo che l'utilizzatore potesse voler effettuare altre chiamate, senza perdere il credito del gettone ancora \"in macchina\", per comunicare alla centrale di aver definitivamente terminato l'utilizzo del telefono, occorreva premere il tasto rosso. \nL'interno dell'apparecchio era formato da una serie di meccanismi elettromeccanici, e circuiti elettrici, volti stabilire la conversazione, a incanalare e contare i gettoni, e a effettuare le funzioni telefoniche vere e proprie. Per il collegamento con la centrale, che avveniva al sollevamento della cornetta, era stata posizionata una ampolla con del mercurio che chiudeva il contatto, generando per l'ascoltatore un segnale intermittente lento (il \"segnale di libero\"). \nIl telefono era dotato di un meccanismo intelligente che informava sia l'utenza sia i tecnici dell'impossibilit\u00e0 di funzionare vuoi per problemi tecnici (anche se i passaggi di controllo dei tecnici della SIP erano sempre necessari) che - in maniera routinaria e ricorrente - a causa della cassetta raccoglitrice piena, e da svuotare; in caso di fuori servizio la finestrella di servizio passava dal colore verde al rosso, impedendo cos\u00ec l'inserimento a perdere di gettoni. \nL'apertura - con chiave - dello sportello superiore per eventuali riparazioni permetteva di accedere a una prima piastra che ospitava, su entrambi i lati, la maggior parte dei circuiti e dei meccanismi. Tale piastra, incardinata a destra, poteva ugualmente essere girata (e smontata) per accedere alla sua parte posteriore nonch\u00e9 al fondo del telefono, che ospitava altri circuiti, la suoneria, e le connessioni verso l'esterno. \nL'accesso alla gettoniera avveniva invece aprendo (ed eventualmente sfilando) lo sportello inferiore, agendo su una serratura posta in basso a destra.In alcuni esemplari per cui era previsto un uso intenso, era stata creata una modifica per cui i gettoni cadevano in una scatola blindata posta sotto al telefono, con capienza maggiore. Gli esemplari pensati per l'impiego non custodito (quindi in piena strada) venivano corazzati con un ulteriore strato di metallo a proteggere internamente cassa e sportelli. \nEvoluzione.\nSebbene non si possa parlare di diverse \"versioni\" del telefono - che mantenne invece una buona continuit\u00e0 di prodotto - proprio a causa della lunghissima esistenza, e dell'assemblaggio da parte di diverse aziende, alcuni aggiornamenti e peculiarit\u00e0 sono state operate, soprattutto nel corso degli anni settanta e della prima met\u00e0 degli anni ottanta. Alcune di queste \"evoluzioni\" furono legate a motivi di praticit\u00e0 e di costi: la sostituzione dei dischi combinatori in posizione inizialmente inclinata verso l'alto, con un disco parallelo alla scocca, e quindi frontale all'utilizzatore, nelle dimensioni maggiori che la nuova angolazione permetteva; la sostituzione delle cassette raccoglitrici in metallo dei gettoni utilizzati e di quelli da restituire con versioni in plastica; la sostituzione, sulla plastica della finestrella che permetteva l'accesso della mano al restitutore delle monete non utilizzate, della piccola dicitura \"restituzione gettoni\" con la scritta - pi\u00f9 grande e meglio leggibile - \"gettoni\". Altre differenze, come la cornice della finestrella della restituzione gettoni in plastica o lamierino, il colore della scocca, o il posizionamento della targhetta con il numero di telefono, dipendevano dai componenti utilizzati, nel corso degli anni, dalle diverse aziende che producevano e assemblavano l'apparecchio su licenza. La versione iniziale del telefono, il suo produttore e lo schema della sua circuiteria erano riprodotti in un adesivo di medio formato, incollato all'interno dello sportello frontale, apribile, che ospitava il disco combinatore. In caso di riparazioni o sostituzioni, tale foglio era sostituito o, pi\u00f9 spesso, sovraincollato. \nLo U+I sub\u00ec alcuni aggiornamenti sulle schede, volti a eliminare problematiche e indispensabili ad adeguarlo alle nuovi centrali; tali aggiornamenti - operati tramite interventi di richiamo anche sugli esemplari gi\u00e0 in esercizio - furono attuati soprattutto utilizzando componentistica e piastre prodotte dalla C.I.V.E. s.p.a., azienda dedicata, negli anni 80, anche al ricondizionamento integrale dei telefoni smontati e portati nelle officine di riparazione. Oltre agli aggiornamenti ordinari, complice la presenza di ricambi e componenti con identica funzione prodotti da diversi fornitori, nel corso degli anni, i vari U+I in servizio sono stati assemblati o hanno subito riparazioni e sostituzioni operate dai tecnici - sia tramite spedizione dell'intero telefono ai laboratori che, ove possibile, tramite riparazioni sul posto - con il materiale disponibile, spesso eterogeneo. Negli ultimi anni - complice la mancanza di nuovi ricambi - si adattava quel che restava a magazzino, smontandolo anche da apparecchi dismessi, nell'attesa del rimpiazzo con i nuovi telefoni Rotor. \u00c8 quindi normale assistere ad apparecchi che \"raccolgono\" al loro interno ed esterno, aggiornamenti e riparazioni con pezzi elettronici, meccanici, estetici di diversi produttori o marchiati in diverse epoche, anche precedenti a quella di produzione del telefono stesso. In caso di sostituzione dell'intero sportello con un ricambio usato, ad esempio, lo stesso riferimento alla circuiteria corretta non \u00e8 pi\u00f9 affidabile. Siamo oramai oltre la met\u00e0 degli anni ottanta, la domanda di telefonia si \u00e8 trasformata in domanda di telecomunicazione, e lo U+I si appresta a lasciare libero il campo ai suoi successori.\nLa sostituzione con i G+M e \"Rotor\".\nAl modo con cui il vecchio telefono a singolo gettone rimase in servizio, soprattutto nei luoghi dove il suo uso era meno intenso e quindi meno redditizio investire in una sua sostituzione, anche fino ai primissimi anni ottanta, anche il modello U+I, seppure non pi\u00f9 sottoposto - fin da tale decennio - a ulteriori miglioramenti progettuali, rimase in uso molto a lungo. Gli ultimi esemplari, ubicati in zone minori, vennero sfruttati e riparati fino alla fine con i ricambi disponibili, per poi essere rimpiazzati direttamente dalle versioni avanzate dei rotor, negli anni novanta inoltrati. \nIn generale, il pensionamento degli U+I avvenne dopo un affiancamento con il suo immediato successore; il modello G+M, che accettava sia i gettoni - vicini anch'essi alla loro dismissione - che alcuni tagli di monete, e su cui si tentarono i primi innesti di lettore di schede telefoniche prepagate o di carte di credito, in modo da limitare gli episodi di scassinamento delle casseforti che, oltre al danno netto, creavano notevoli perdite aggiuntive ed indirette, in termini di apparecchi distrutti e giorni di non funzionamento di determinate postazioni. \nIn realt\u00e0, la possibilit\u00e0 e la diffusione delle schede telefoniche era il segnale di un cambiamento nelle modalit\u00e0 di utilizzo del telefono pubblico: l'impiego diretto delle monete - che evitava la ricerca dei gettoni - il vantaggio per i telefoni a pulsanti di utilizzare funzioni aggiuntive ad impulso, tutte novit\u00e0 sconosciute alla obsoleta tecnologia a disco, accelerarono i cambiamenti legati alle trasformazioni societarie che portarono la SIP a perdere la propria posizione monopolistica nel mercato delle comunicazioni, divenendo Telecom Italia. Il mercato delle telecomunicazioni, il nuovo settore della tecnologia mobile, decollato negli anni ottanta, con i suoi nuovi player, port\u00f2 - negli anni novanta - alla definitiva uscita di scena degli U+I e dei G+M, ed alla conquista definitiva del mercato da parte del nuovo Rotor che, con le sue funzioni aggiuntive (seppur poi soppiantate da mezzi maggiormente adeguati, erano quelle di invio di fax, messaggi, interfaccia con la telefonia mobile, utilizzo anche da parte di soggetti con disabilit\u00e0) era inteso quale ripensamento necessario alla nuova domanda. Di fatto, nei primi anni novanta, ogni esemplare residuo di U+I fu sostituito in maniera definitiva. Se aveva funzione di telefono pubblico, il suo posto fu preso dai Rotor, Nel caso l' U+I fosse posizionato ed utilizzato come telefono per chiamate pubbliche (come in hotel, ristoranti, o altri luoghi) gli furono invece preferiti apparecchi pi\u00f9 piccoli e maneggevoli (come il \"Tuo\", o altri apparecchi a scheda autonomamente attivabili dall'utente, da affiancare o in definitiva sostituzione di quelli a scatti). "}
{"id": "4882803", "revid": "110157", "url": "https://it.wikipedia.org/wiki?curid=4882803", "title": "F. League 2013-2014", "text": "La F. League 2013/2014 \u00e8 la 7\u00aa edizione della massima divisione giapponese di calcio a 5.\nSquadre.\nLe squadre che hanno partecipano alla 7\u00aa edizione della massima divisione giapponese 2013/2014 sono:"}
{"id": "4882805", "revid": "599013", "url": "https://it.wikipedia.org/wiki?curid=4882805", "title": "Schilling (disambigua)", "text": ""}
{"id": "4882806", "revid": "392684", "url": "https://it.wikipedia.org/wiki?curid=4882806", "title": "121 d.C.", "text": ""}
{"id": "4882807", "revid": "1851848", "url": "https://it.wikipedia.org/wiki?curid=4882807", "title": "Riccardo Trombetta", "text": "Biografia.\nStudi.\nNato a Roma il 13 settembre 1980, dopo il diploma al liceo linguistico, consegue la laurea in Scienze della comunicazione indirizzo \"comunicazioni di massa\" presso l'Universit\u00e0 La Sapienza di Roma. Parla correntemente l'inglese, il francese e lo spagnolo.\nCarriera.\nDebutta nell'emittente televisiva locale romana Super 3 dove conduce una rubrica di cinema per il programma \"Maniaks\".\nNel 2000 \u00e8 ospite della trasmissione televisiva Libero.\nDal 2002 al 2008 \u00e8 stato produttore televisivo per l'azienda italiana \"Noshame films\". Nel 2004 viene iscritto all'Albo Nazionale dei giornalisti. Nello stesso anno e fino ad oggi produce per il canale tematico NBCUniversal diversi documentari vincitori di vari premi tra cui il Telly Awards. Dal 2007 al 2010 ha curato il programma televisivo \"Stracult\", ideato da Marco Giusti ed in onda su Rai 2.\nDal 2008 \u00e8 produttore creativo per Steel e Syfy. Il biennio 2008-2009 lo vede particolarmente impegnato, prima come curatore e produttore di filmati cinematografici per il programma musicale Scalo 76 in onda su Rai 2, poi come ideatore, regista e produttore della campagna nazionale del \"Filmazzo\" per il canale digitale GXT e della rubrica \"GTX Movies\", ed infine autore e produttore dello speciale di Fox Life incentrato sulla cantante Madonna dal titolo \"Ciao Italia\".\nDal 2010 al 2011 ha lavorato come produttore per AXN e Rai Movie; in particolare con quest'ultimo ha realizzato reportage per i pi\u00f9 importanti festival del cinema come il Torino film festival, il Festival Internazionale del cinema di Venezia e il Festival di Cannes. Nel 2011 \u00e8 conduttore televisivo per il canale italiano Nickelodeon. Nel 2012 ha condotto \"Stracult! The Movie\" in onda su Rai Movie, programma di cui ne \u00e8 stato anche l'autore. Dal 2013 al 2015 fa parte come inviato del programma televisivo di intrattenimento \"Le Iene\" in onda su Italia 1 e condotto da Ilary Blasi e Teo Mammucari; nei suoi servizi principalmente si occupa di truffe e ingiustizie.\nDal 2015, diventa nuovo inviato, per l'ambito economico-finanziario, di \"Striscia la notizia\"."}
{"id": "4882808", "revid": "15756", "url": "https://it.wikipedia.org/wiki?curid=4882808", "title": "Sam Bennett (ciclista)", "text": "Carriera.\nGli esordi.\nDopo aver disputato qualche gare come stagista della FDJ nel 2010, passa professionista alla An Post\u2013Sean Kelly a partire dalla stagione 2011. Inizia a farsi notare nel 2013 quando, durante la seconda tappa del Tour of Britain, attacca sullo strappo finale ma viene superato all'arrivo da Gerald Ciolek. Si impone quindi al termine della quinta tappa, caratterizzata una volata ristretta di una quindicina di corridori.\nNel 2014 passa al Team NetApp-Endura, squadra Professional Continental, e nel 2015, in maglia Bora-Argon 18, debutta al Tour de France, ritirandosi alla diciassettesima tappa dopo aver ottenuto come miglior risultato un decimo posto in volata. In stagione vince due tappe al Bayern Rundfahrt e la Parigi-Bourges. Nel 2016 si classifica centosettantaquattresimo, ovvero ultimo, al Tour de France, facendo comunque sua per il secondo anno la Parigi-Bourges.\nDal 2017: le prime vittorie nel World Tour.\nOttiene il primo successo in una gara di World Tour nel 2017, imponendosi nella terza tappa della Parigi-Nizza. Debutta quindi al Giro d'Italia ottenendo un secondo e tre terzi posti in volata. Nel finale di stagione vince quattro tappe del Presidential Cycling Tour of Turkey, portando a dieci il numero di successi stagionali.\nNel 2018 torna a correre il Giro d'Italia, presentandosi al via senza aver ottenuto alcuna vittoria in stagione. Tuttavia nella \"corsa rosa\" dimostra un ottimo stato di forma: si impone nella settima tappa, a Praia a Mare, davanti a Elia Viviani, in una volata di gruppo; vince poi anche la dodicesima tappa, con arrivo nel circuito automobilistico di Imola, resistendo agli attacchi sulla salita dei Tre Monti, imponendosi in uno sprint di gruppo e infine anche la ventunesima e ultima frazione, a Roma, ancora con una volata di gruppo. In giugno si afferma alla Rund um K\u00f6ln. Nel finale di stagione, come nell'annata precedente, partecipa al Presidential Cycling Tour of Turkey, dove si impone in 3 frazioni.\nNel 2019 coglie la prima vittoria stagionale in Argentina, nella tappa conclusiva della Vuelta a San Juan. In marzo ottiene altre 3 vittorie, 1 all'UAE Tour e 2 alla Parigi-Nizza; partecipa alla Milano-Sanremo, non ottenendo i risultati sperati. In aprile, partecipa al Presidential Cycling Tour of Turkey, dove conferma il feeling con la corsa vincendo le prime 2 tappe."}
{"id": "4882815", "revid": "599013", "url": "https://it.wikipedia.org/wiki?curid=4882815", "title": "Winston Moss", "text": "Carriera da giocatore.\nWinston fu scelto nel secondo giro (50\u00ba assoluto) del Draft NFL 1987 dai Tampa Bay Buccaneers. Vi gioc\u00f2 per quattro stagioni con un primato personale di 5,5 sack nel 1989. Gioc\u00f2 poi per quattro stagioni coi Los Angeles Raiders (63 partite, tutte tranne una come titolare) e chiuse la carriera passando tre stagioni ai Seattle Seahawks disputandovi 46 partite, tutte come titolare."}
{"id": "4882816", "revid": "64516608", "url": "https://it.wikipedia.org/wiki?curid=4882816", "title": "Senatore Cappelli", "text": ""}
{"id": "4882817", "revid": "125057967", "url": "https://it.wikipedia.org/wiki?curid=4882817", "title": "Larry Rapp", "text": "Ha preso parte in qualche film, durante gli anni ottanta ed \u00e8 divenuto noto per il ruolo di Fat Moe Gelly in \"C'era una volta in America\"."}
{"id": "4882819", "revid": "287204", "url": "https://it.wikipedia.org/wiki?curid=4882819", "title": "Jean-Louis Preti", "text": "Biografia.\nFiglio di un medico, si dedic\u00f2 dapprima alla musica e divent\u00f2 un ottimo flautista. Accusato di essere coinvolto in una cospirazione contro l'Austria, nel 1826 si rifugi\u00f2 in Francia con la moglie e due figli. Dopo un periodo di ristrettezze economiche trov\u00f2 una sistemazione come professore di musica nel \"Coll\u00e8ge National\" di Bordeaux e anche di primo flauto nel teatro della citt\u00e0. Cambi\u00f2 il nome da Giovanni a Jean-Louis e rimase a Bordeaux per diciotto anni.\nNel 1844 si trasfer\u00ec a Parigi, dove fond\u00f2 una ditta di esportazione. Appassionato di storia degli scacchi, tradusse in francese alcuni manoscritti di Polerio e Gioacchino Greco conservati in biblioteche di Parigi e di Orl\u00e9ans. \nNel 1858 fu uno degli otto avversari di Paul Morphy nella simultanea alla cieca che il campione americano tenne il 27 settembre al Caf\u00e9 de la R\u00e9gence di Parigi. Morphy vinse otto partite e ne patt\u00f2 due, una con Preti e l'altra con lo scultore Eugene-Louis Lequesne. L'anno successivo scrisse il libro \"Choix des parties les plus remarquables jou\u00e9es par Paul Morphy en Am\u00e9rique, en Angleterre et en France\" (Parigi, 1859).\nNel 1868 scrisse il manuale \"ABC des \u00c9checs\", pubblicato anche a Londra in inglese con il titolo \"ABC of Chess\". Il libro ebbe un grande successo, ci fu una seconda edizione nel 1895, una terza, notevolmente ampliata dal figlio Numa, nel 1906, e una quarta edizione nel 1921.\nNel 1867 fond\u00f2 la rivista \"La Strat\u00e9gie\" e la diresse fino alla morte. In seguito la rivista fu diretta dal figlio Numa fino al 1908 e poi da Henri Delaire fino al 1940, anno in cui cess\u00f2 le pubblicazioni. \nOpere.\nOltre alle opere gi\u00e0 citate, Jean-Louis Preti scrisse:\nAssieme all'abate Philippe Durand:"}
{"id": "4882820", "revid": "97680472", "url": "https://it.wikipedia.org/wiki?curid=4882820", "title": "Episodi di M\u00e9dico de familia (prima stagione)", "text": "La prima stagione di \"M\u00e9dico de familia\" \u00e8 stata trasmessa in prima visione TV dal 15 settembre al 12 dicembre 1995."}
{"id": "4882822", "revid": "628767", "url": "https://it.wikipedia.org/wiki?curid=4882822", "title": "Trattato di Hadja\u010d", "text": "Il trattato di Hadja\u010d (in polacco \"ugoda hadziacka\"; ) fu un trattato siglato il 16 settembre 1658 nella localit\u00e0 di Hadja\u010d tra i rappresentanti della Confederazione polacco-lituana e i Cosacchi dell'odierna Ucraina. Esso aveva lo scopo di elevare i Cosacchi Ruteni ad un livello di parit\u00e0 con i Polacchi e i Lituani, formando un nuovo ducato di Rutenia, dotato di privilegi ed autonomie sia politiche sia religiose, paragonabili a quelle delle altre due nazioni, cos\u00ec che si formasse una Confederazione trinazionale polacco-lituano-rutena.\nIl trattato cercava di rafforzare da un lato la Confederazione, profondamente scossa durante le recenti invasioni da parte di Svedesi e Russi, e dall'altro di porre rimedio alle continue rivolte dei Cosacchi Ruteni, trattati fino a quel momento come sottoposti. I risultati del trattato ebbero un effimero successo, in quanto i Polacchi riuscirono a respingere i Russi, ma solo per un periodo limitato; infatti buona parte della Rutenia-Ucraina, compresa la capitale Kiev, venne conquistata dai Russi gi\u00e0 entro il 1686, e perci\u00f2 le autonomie previste dal trattato non vennero mai applicate nei territori ruteni rimasti nella Confederazione Polacco-Lituana.\nIl trattato fu favorito dall'alta nobilt\u00e0 cosacco-rutena, che aspirava ad ottenere un grado di parit\u00e0 con la nobilt\u00e0 Polacco-lituana; esso venne invece accolto con scarso entusiasmo dalla piccola nobilt\u00e0 cosacca (\"troppo tardi, troppo poco\") che manteneva pessimi rapporti con i Polacchi e preferiva appoggiarsi ai Russi e inoltre non vedeva di buon occhio la restituzione delle terre sottratte ai Polacchi nel corso delle recenti rivolte."}
{"id": "4882823", "revid": "62004", "url": "https://it.wikipedia.org/wiki?curid=4882823", "title": "Gran Premio di Lugano 2014", "text": "Il Gran Premio di Lugano 2014, sessantasettesima edizione della corsa e valida come evento dell'UCI Europe Tour 2014 categoria 1.1, \u00e8 stata disputata il 2 marzo 2014 su un percorso di 169,4\u00a0km. La vittoria \u00e8 andata all'italiano Mauro Finetto, al traguardo con il tempo di 4h12'14\" alla media di 40,29\u00a0km/h.\nPartenza con 171 ciclisti, dei quali 104 completarono la gara."}
{"id": "4882824", "revid": "203463", "url": "https://it.wikipedia.org/wiki?curid=4882824", "title": "Giovanni Preti (scacchista)", "text": ""}
{"id": "4882825", "revid": "110157", "url": "https://it.wikipedia.org/wiki?curid=4882825", "title": "L'abete", "text": "L'abete (\"Grantr\u00e6et\") \u00e8 una fiaba dello scrittore e poeta danese Hans Christian Andersen, pubblicata per la prima volta nel 1844. Viene raccontata la storia di un albero d'abete sempre proteso alle cose del futuro e costantemente ansioso di crescere, che perci\u00f2 non riesce mai ad apprezzare le piccole cose che capitano nel presente.\nTrama.\nLa vicenda narra della vita di un piccolo abete e dei suoi desideri. Nel folto del bosco si trova un piccolo abete, ed essendo uno degli alberelli pi\u00f9 minuti fra quelli vicini a lui, suo pi\u00f9 gran desiderio \u00e8 quello di essere finalmente grande come gli altri; crede fermamente che soltanto allora la sua vita sarebbe davvero incominciata. Se solo fosse pi\u00f9 grande gli uccelli costruirebbero nidi tra i suoi rami!\nEgli si preoccupa di riuscir a crescere il prima possibile, ed \u00e8 pertanto completamente in imbarazzo quando capita che una lepre salti su di lui, un atto che sottolinea e dimostra senza dubbio quanto ancora sia piccolo. Anche i bambini hanno imparato a chiamarlo \"il piccolo della foresta\" ed egli si sente ogni volta pi\u00f9 imbarazzato e frustrato.\nUna cicogna proveniente dall'Egitto gli fa notare i vecchi e possenti alberi abbattuti per esser utilizzati nella costruzione degli scafi delle navi, ed il piccolo abete li invidia tanto. Giunta la stagione l'autunnale gli alberi che si trovano a vivere vicino a lui vengono abbattuti e i passeri raccontano al piccolo abete di averli veduti arredare l'interno delle case.\nUn giorno per\u00f2, mentre ancora i trova nella fase della sua giovinezza l'alberello viene tagliato per essere usato come decorazione natalizia. Dopo essere stato comprato \u00e8 condotto in una casa e, la vigilia di Natale addobbato ed illuminato con candele, mele colorate, giocattoli e tante ceste di buone caramelle. Una stella dorata viene affissa sulla cima del piccolo abete.\nI bambini della casa ad un certo punto entrano e, saccheggiato l'alberello di tutti i suoi doni e dolciumi, si mettono seduti ad ascoltare un ometto grasso che comincia a raccontar loro delle favole. La mattina successivo, l'abete si attende che i festeggiamenti proseguano rinnovando cos\u00ec l'atmosfera d'allegria e contentezza della sera precedente, ma invece i servitori prendono l'albero e lo portano in soffitta\nQui relegato il piccolo abete rimane inizialmente tutto solo e deluso, ma presto i topolini si riuniscono per ascoltarlo recitare le favole udite dall'ometto grasso. Terminato per\u00f2 il racconto, anche i topi si allontanano senza pi\u00f9 ritornare.\nArriva la bella stagione e con la primavera avanzante il piccolo abete, oramai appassito e del tutto spogliato dei suoi bei colori, viene portato gi\u00f9 in cortile; un ragazzo prende la stella che era rimasta sulla sua cima, poi finisce tagliato a pezzi e bruciato."}
{"id": "4882828", "revid": "109651", "url": "https://it.wikipedia.org/wiki?curid=4882828", "title": "Episodi di M\u00e9dico de familia (seconda stagione)", "text": "La seconda stagione di \"M\u00e9dico de familia\" \u00e8 stata trasmessa in prima visione TV dal 5 marzo al 4 giugno 1996."}
{"id": "4882831", "revid": "1573940", "url": "https://it.wikipedia.org/wiki?curid=4882831", "title": "Nycteris intermedia", "text": "Nycteris intermedia () \u00e8 un pipistrello della famiglia diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 84 e 105\u00a0mm, la lunghezza dell'avambraccio tra 36 e 38\u00a0mm, la lunghezza della coda tra 41 e 53\u00a0mm, la lunghezza del piede tra 7 e 10\u00a0mm, la lunghezza delle orecchie tra 20 e 24\u00a0mm e un peso fino a 9\u00a0g.\nAspetto.\nLa pelliccia \u00e8 lunga, arruffata e lanuginosa. Le parti dorsali sono marroni, bruno-rossastre o marroni scure, mentre le parti ventrali sono pi\u00f9 chiare. Il muso \u00e8 rosato, privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto e con una concavit\u00e0 sul bordo posteriore. Le membrane alari sono marroni scure o bruno-nerastre. Gli arti inferiori sono lunghi e sottili, mentre i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nBiologia.\nComportamento.\nSi rifugia probabilmente in piccoli gruppi all'interno di grotte o case abbandonate.\nAlimentazione.\nSi nutre di insetti raccolti sulla vegetazione al suolo del sottobosco forestale.\nRiproduzione.\nUna femmina gravida \u00e8 stata catturata nei primi di marzo nella Costa d'Avorio.\nDistribuzione e habitat.\nQuesta specie \u00e8 diffusa in Guinea, Liberia, Costa d'Avorio, Ghana, Rio Muni, Camerun, Gabon, Repubblica Democratica del Congo, Tanzania e Angola.\nVive nelle foreste pluviali di pianura, foreste costiere, boschi di miombo e foreste a galleria.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"N.intermedia\" come specie a rischio minimo (LC)."}
{"id": "4882833", "revid": "125592370", "url": "https://it.wikipedia.org/wiki?curid=4882833", "title": "Tilly e il draghetto", "text": "Tilly e il draghetto (\"The Tale of Tillie's Dragon\") \u00e8 un film d'animazione statunitense del 1995 diretto da Mike Stribling.\nTrama.\nTilly \u00e8 una bambina dolce e tenera che vive in un grande castello alle porte di una piccola cittadina. La bimba vive insieme allo squinternato zio Giorgio, discendente diretto del pi\u00f9 grande cacciatore di draghi (San Giorgio) e lui stesso aspirante cacciatore. Ma non ci sono pi\u00f9 draghi a questo mondo. Un giorno, per\u00f2, un piccolo draghetto arriva in citt\u00e0 ed \u00e8 subito terrore. Lo zio Giorgio viene incaricato dal sindaco di dargli la caccia: per la prima volta nella sua vita potr\u00e0 infilzare un drago vero. Ma i cittadini di Schatzberg ancora non sanno che questo tenero e dolce animaletto cambier\u00e0 completamente la loro vita. Solo Tilly sapr\u00e0 riconoscere nel drago sentimenti di bont\u00e0 e altruismo, tra i due nascer\u00e0 una bella e solida amicizia, che nemmeno lo zio Giorgio si sentir\u00e0 di spezzare."}
{"id": "4882834", "revid": "109651", "url": "https://it.wikipedia.org/wiki?curid=4882834", "title": "Episodi di M\u00e9dico de familia (terza stagione)", "text": "La terza stagione di \"M\u00e9dico de familia\" \u00e8 stata trasmessa in prima visione TV dal 1\u00ba ottobre al 24 dicembre 1996."}
{"id": "4882839", "revid": "110157", "url": "https://it.wikipedia.org/wiki?curid=4882839", "title": "La vergine dei ghiacci", "text": "La vergine dei ghiacci \u00e8 una fiaba dello scrittore e poeta danese Hans Christian Andersen, composta nel 1861 - verso la fine della carriera dell'autore - e pubblicata per la prima volta in lingua inglese due anni dopo.\nTrama.\nViene narrata la vita di Rudy, un ragazzo che, avendo perduto entrambi i genitori, deve andare ad abitare insieme ad uno zio. La madre del giovane \u00e8 rimasta uccisa cadendo in un crepaccio mentre stava tenendo in braccio Rudy, che poi \u00e8 stato salvato attraverso un bacio della fanciulla dei ghiacci.\nLungo tutto il corso dell'esistenza del bel Rudy, la giovane vergine dei ghiacci rimane incrollabile e fermamente protesa nei suoi tentativi di conquistarlo. Divenuto adulto, Rudy incontra e s'innamora di una ragazza di nome Babette e stanno quasi per sposarsi quando la fanciulla di ghiaccio riesce finalmente a vincere il suo cuore.\nRudy annega la notte prima del matrimonio; pu\u00f2 cos\u00ec esser fatto re e consorte della vergine dei ghiacci."}
{"id": "4882840", "revid": "287204", "url": "https://it.wikipedia.org/wiki?curid=4882840", "title": "F. League 2010-2011", "text": "La F. League 2010-11 \u00e8 la 4\u00aa edizione della massima divisione giapponese di calcio a 5.\nSquadre.\nLe squadre che hanno partecipato alla 4\u00aa edizione della massima divisione giapponese 2009/2010 sono:"}
{"id": "4882842", "revid": "109651", "url": "https://it.wikipedia.org/wiki?curid=4882842", "title": "Episodi di M\u00e9dico de familia (quarta stagione)", "text": "La quarta stagione di \"M\u00e9dico de familia\" \u00e8 stata trasmessa in prima visione TV dal 1\u00ba aprile al 24 giugno 1997."}
{"id": "4882846", "revid": "767487", "url": "https://it.wikipedia.org/wiki?curid=4882846", "title": "May Death Never Stop You", "text": "May Death Never Stop You (sottotitolato \"The Greatest Hits 2001-2013\") \u00e8 la prima raccolta postuma del gruppo musicale statunitense My Chemical Romance, pubblicata il 25 marzo 2014 dalla Reprise Records.\nIl cofanetto contiene un CD con i brani pi\u00f9 celebri della band, un brano inedito e tre demo provenienti dal loro primo EP, pi\u00f9 un DVD contenente 12 video musicali, dei quali uno inedito."}
{"id": "4882852", "revid": "109651", "url": "https://it.wikipedia.org/wiki?curid=4882852", "title": "Episodi di M\u00e9dico de familia (quinta stagione)", "text": "La quinta stagione di \"M\u00e9dico de familia\" \u00e8 stata trasmessa in prima visione TV dal 23 settembre al 23 dicembre 1997."}
{"id": "4882853", "revid": "110157", "url": "https://it.wikipedia.org/wiki?curid=4882853", "title": "La teiera", "text": "La teiera (\"Theepotten\") \u00e8 una fiaba dello scrittore e poeta danese Hans Christian Andersen; pubblicata nel 1863, racconta la vita di una teiera e le sue avventure nel mondo.\nTrama.\nUna bella teiera in porcellana governa in bella mostra il tavolino per il t\u00e8. Essa \u00e8 molto orgogliosa del suo manico e del beccuccio, ma non altrettanto del coperchio in quanto leggermente rotto. \u00c8 assolutamente fiera di contenere nel suo interno le foglie da t\u00e8 e di effonderne cos\u00ec i vapori e dissetar gli esseri umani con il proprio contenuto.\nUn giorno per\u00f2 la teiera cade per terra, rompendosi sia il manico che il beccuccio. Viene allora donata ad una donna mendicante che la riempie di terra per potervi piantare una pianticella; ed alla teiera capita di provare una felicit\u00e0 del tutto inesprimibile che non aveva mai conosciuto prima.\nAlla fine la teiera viene pezzata in due, la pianta rimossa per esser messa in un vaso pi\u00f9 grande e i cocci della teiera gettati via; ad essa non rimane cos\u00ec altro che conservare i propri ricordi."}
{"id": "4882856", "revid": "84184", "url": "https://it.wikipedia.org/wiki?curid=4882856", "title": "Enrichetta Capecelatro", "text": ""}
{"id": "4882857", "revid": "585241", "url": "https://it.wikipedia.org/wiki?curid=4882857", "title": "Distretto del Dnipro", "text": "Il distretto di Dnipro () \u00e8 uno dei 10 distretti amministrativi in cui \u00e8 suddivisa la citt\u00e0 di Kiev."}
{"id": "4882860", "revid": "123200639", "url": "https://it.wikipedia.org/wiki?curid=4882860", "title": "Giovanni Di Iacovo", "text": "Biografia.\nGiovanni Di Iacovo vive tra Pescara e Berlino, il suo esordio come scrittore avviene nel 1998 con il volume \"Sporco al sole. Racconti del sud estremo\" pubblicato da Besa.\nNel 2006 ha pubblicato per Palomar il romanzo \"Sushi Bar Sarajevo\" che ha vinto il premio De Lollis opera prima.\nNel 2010 ha pubblicato, per Castelvecchi, il romanzo \"Tutti i poveri devono morire\".\nNel 2013 \u00e8 uscito per Zero91 il romanzo \"La Sindrome dell'Ira di Dio\". Lo stesso anno \u00e8 uscito il racconto-intervista \"Nella carne dei miei sogni\" scritto insieme al giornalista Simone Gambacorta.\nNel 2014 \u00e8 uscito il romanzo \"Labbra al Neon\" per GZ Editori e successivamente \"Noi siamo la notte. Viaggio nelle culture goth e industrial\" per l'editore Galaad.\nNel 2018 pubblica per Castelvecchi il suo romanzo \"Confessioni di Uno Zero\" da cui, l'anno successivo, viene tratto un omonimo film per il cinema che vincer\u00e0 i festival del cinema di Belgrado e Singapore .\nHa fondato nel 2002 il festival delle letterature FLA, che si svolge ogni anno a Pescara.\n\u00c8 stato vincitore della selezione italiana di narrativa della Biennale dei Giovani Artisti dell'Europa e del Mediterraneo (Bjcem), Sarajevo 2001.\nNel 2006 \u00e8 risultato vincitore del Premio Teramo con il racconto \"Il volo del serpente tatuato\".\nNel 2007 ha vinto il \"Premio per la Pace e i Diritti umani-sezione narrativa\" della Regione Abruzzo. Nel 2011 vince il Premio Energheia Citt\u00e0 di Matera e il Premio OttobreInPoesia della Citt\u00e0 di Sassari\nNel 2013 \u00e8 stato finalista del premio di letteratura nazionale della Rai \"La Giara\" ed \u00e8 stato definito dalla rivista Carmilla il migliore dei giovani scrittori italiani\nNel 2015 va in onda su Rai Due la docu-fiction Offline di cui \u00e8 sceneggiatore. \nAlcuni suoi testi sono stati messi in scena in \"Viaggio nelle Metropolis\" con Stefano Benni, Freak Antoni e David Riondino.\nSvolge attivit\u00e0 di ricerca in \"Letteratura italiana moderna e contemporanea\" presso l'Universit\u00e0 Gabriele d'Annunzio di Chieti-Pescara e insegna \"Letteratura e Musica \"presso il Master in Teoria e pratica di Teatro e Musica. Dal 2021 collabora alla cattedra di \"Critica Letteraria Comparata\" (oggetto del corso: \"il femminicidio nei romanzi gialli e noir\"). Membro dello staff Cultura di Lucca Games e docente di \"Storia e cultura del tatuaggio e della body art\" presso corso di formazione europeo per operatori di tatuaggio. \u00c9 autore dei testi e voce della band italo-tedesca Anticorpi. \nNel 2009 \u00e8 stato eletto Consigliere Comunale Capogruppo di Pescara ed \u00e8 stato rieletto dal 2014 come Assessore alla Cultura e alla Pubblica Istruzione della citt\u00e0 di Pescara. Nel 2019 Giovanni Di Iacovo \u00e9 Vice Sindaco della Citt\u00e0 di Pescara con delega alla Crescita Culturale, fino alle successive elezioni comunali che lo vedono eletto Consigliere capogruppo di minoranza .\nOpere.\nRomanzi\nSceneggiature televisive e cinematografiche\nAntologie di Racconti\nSaggi e monografie\nSaggi in volume"}
{"id": "4882862", "revid": "656701", "url": "https://it.wikipedia.org/wiki?curid=4882862", "title": "349 (numero)", "text": "Trecentoquarantanove \u00e8 il numero naturale dopo il 348 e prima del 350."}
{"id": "4882865", "revid": "767487", "url": "https://it.wikipedia.org/wiki?curid=4882865", "title": "Bunkie (Louisiana)", "text": "Bunkie \u00e8 una citt\u00e0 degli Stati Uniti, appartenente alla Parrocchia di Avoyelles, in Louisiana. La popolazione era di 4171 abitanti nel 2010."}
{"id": "4882866", "revid": "547034", "url": "https://it.wikipedia.org/wiki?curid=4882866", "title": "Terapia radiometabolica", "text": "La terapia radiometabolica (anche terapia con radionuclidi o radioterapia metabolica) \u00e8 una branca della medicina nucleare che ha come obiettivo utilizzare delle sostanze radioattive (radiofarmaci) per trattare alcune patologie sfruttando la selettivit\u00e0 di queste ultime nel legarsi ai tessuti malati, e quindi risparmiando dall'irradiazione i tessuti sani. Gli impieghi principali sono:\nIntroduzione.\nOltre alla selettivit\u00e0 di legame, anche il limitato spazio percorso dalle radiazioni corpuscolate emesse dagli isotopi utilizzati contribuisce a rendere il trattamento pi\u00f9 mirato e, dato che tutta l'energia irradiata \u00e8 rilasciata in un piccolo spazio (tali radiazioni presentano un LET elevato), le cellule cos\u00ec irradiate non possono riparare i danni che hanno subito al DNA, andando quindi incontro a morte. Per tali ragioni, un trattamento radiometabolico presenta per esempio un rischio molto basso di provocare l'insorgenza di neoplasie nei soggetti trattati, tanto che spesso queste terapie vengono utilizzate anche per patologie non oncologiche (per esempio nell'ipertiroidismo).\nDi solito lo spazio percorso da queste radiazioni varia da frazioni di micron (millesimi di millimetro) per gli elettroni Auger a qualche millimetro dal punto di emissione per gli elettroni pi\u00f9 energetici. Gli isotopi pi\u00f9 utilizzati in queste terapie decadono producendo particelle beta meno. Sono allo studio farmaci emittenti particelle alfa ed elettroni di Auger che, presentando un LET pi\u00f9 alto delle particelle beta pi\u00f9 energetiche, consentirebbero trattamenti ancora pi\u00f9 mirati (al momento non esistono per l'uomo farmaci emittenti elettroni Auger, questi nuclidi devono decadere molto vicino al nucleo cellulare per uccidere la cellula bersaglio in quanto il loro spazio percorso nella materia \u00e8 di frazioni di micron). Per le stesse ragioni, i nuclidi che presentano decadimento beta meno non necessitano di una loro distribuzione omogenea nel tessuto bersaglio (l'irradiazione delle zone adiacenti al sito di legame del radiofarmaco fornita da questi elettroni \u00e8 denominata \"effetto crossfire\" o \"fuoco incrociato\"), cosa invece obbligatoria per gli altri due tipi di emissione per avere in quei casi un effetto terapeutico. D'altro canto, l'effetto crossfire contribuisce anche a rendere un po' meno selettivo il trattamento, favorendo l'irradiazione di cellule sane vicine a quelle bersaglio (per esempio provocando l'irraggiamento del midollo osseo durante il trattamento di metastasi in tale sede).\nL'accumulo dell'isotopo radioattivo nell'organismo \u00e8 influenzato da numerosi fattori fisiologici e biochimici, oltre che dalla \"clearance\" della sostanza utilizzata, tipici del singolo soggetto trattato e del singolo farmaco. Tali isotopi possono essere somministrati sia come tali sia legati ad alcune molecole che ne modificano la selettivit\u00e0 e la distribuzione fra i vari tessuti (\"carrier\"). Anche l'emivita del radioisotopo \u00e8 importante nel definire la dose somministrata, cos\u00ec come la radiosensibilit\u00e0 del bersaglio.\nLa presenza di una contemporanea emissione gamma da parte del nuclide utilizzato permette anche l'esecuzione di indagini scintigrafiche dopo la sua somministrazione, utili per monitorare la distribuzione del radiofarmaco nell'organismo.\nRadionuclidi utilizzati.\nEmettitori alfa.\nIl radio 223 \u00e8 un metallo alcalino-terroso che decade perlopi\u00f9 a catena nei radionuclidi \"figli\" 219Rn, 215Po e 211Bi emettendo particelle alfa con diverse energie (in media 5,7 MeV con un'emivita di 11,4 giorni). Il prodotto stabile di queste reazioni \u00e8 il 207Pb e l'energia totale emessa in tutta la catena \u00e8 pari a 27,4 MeV.\nAltri emettitori alfa in studio sono il bismuto 212 (sintetizzabile con un generatore 244Ra/212Bi ) che, come il suo isotopo 213Bi pu\u00f2 essere chelato in apposite molecole vettrici e l'astato 211 che, in modo simile allo iodio si pu\u00f2 legare con un legame covalente ad atomi di carbonio di un'altra molecola. Altro nuclide abbondantemente studiato a tale scopo \u00e8 l'attinio-225\nEmettitori di elettroni Auger.\nI principali ancora in fase di studio a scopo terapeutico sono gli isotopi 125 e 123 dello iodio, l'indio 111, il tallio 201 e il selenio 75. Dato il loro basso potere di penetrazione in acqua devono decadere molto vicini al nucleo cellulare per uccidere le cellule bersaglio.\nEmettitori beta ad alte energie.\nI principali isotopi utilizzabili e le loro caratteristiche sono elencati nella tabella sotto:\nDosimetria in terapia medico-nucleare.\nCalcolare la dose di radiazioni assorbita dai tessuti dell'organismo \u00e8 fondamentale per la buona riuscita del trattamento. L'obiettivo di quanto illustrato in questo paragrafo \u00e8 quindi stimare la dose da somministrare al paziente tale da dare il massimo effetto terapeutico limitando per\u00f2 nel contempo l'eccessiva irradiazione dei tessuti sani (specie il midollo osseo e il rene). Questi calcoli sono eseguiti usando il formalismo proposto dal comitato MIRD appartenente alla \"Society of Nuclear Medicine\" statunitense. In questo modello di calcolo la dose a ogni organo (dosimetria interna), che \u00e8 impossibile da misurare direttamente, \u00e8 ricavata attraverso complessi modelli matematici (basati per esempio sul metodo Monte Carlo). In questo modello la dose assorbita da un determinato tessuto \u00e8 direttamente proporzionale all'attivit\u00e0 del bersaglio, al numero di transazioni che avvengono in esso (parametro che dipende sia dall'emivita sia dal tempo di permanenza nel tessuto del radiofarmaco somministrato), dall'energia delle particelle emesse e dalla frazione assorbita dal bersaglio di questa energia. Proporzionalit\u00e0 inversa si ha invece con la massa del bersaglio. Di norma queste informazioni vengono acquisite mediante acquisizioni scintigrafiche seriate \"total body\" o mirate anche mediante metodica SPECT. In taluni casi \u00e8 possibile anche eseguire acquisizioni PET se il radiofarmaco lo consente o esiste un suo analogo impiegabile con questa metodica. I tempi delle acquisizioni e gli intervalli fra queste dipendono dall'emivita del radioisotopo impiegato. Di norma l'attivit\u00e0 a carico dei vari organi viene definita usando delle Regioni Di Interesse (ROI) disegnate direttamente sulle immagini e la gamma camera utilizzata nell'acquisizione viene precedentemente calibrata utilizzando una sorgente di radiazioni ad attivit\u00e0 definita inserita all'interno di un \"fantoccio\" per stimare l'attenuazione dei fotoni gamma emessi dalla sorgente in modo pi\u00f9 possibile simile a come se fosse all'interno dell'organismo. L'attivit\u00e0 somministrata al paziente \u00e8 quindi prima dell'iniezione misurata in maniera precisa con un calibratore di dose e questo dato \u00e8 inserito poi nel modello. Il modello MIRD cos\u00ec facendo consente di convertire l'attivit\u00e0 stimata in dose media per peso di ogni singolo organo moltiplicandola per un opportuno \"fattore S\" specifico per ogni organo e radiofarmaco (i valori sono diversi in uomini, donne e bambini).\nLa dose somministrata al midollo ha come soglia limite il valore di 2 Gy. Pu\u00f2 essere stimata sia misurando l'attivit\u00e0 circolante ottenuta mediante un prelievo di sangue sia tramite acquisizioni scintigrafiche. Nel midollo osseo malato (per esempio colonizzato da metastasi) la dose somministrata al midollo tende ad aumentare (in quanto le metastasi sono il bersaglio stesso del trattamento). Anche precedenti trattamenti radio-chemioterapici possono alterare la dose somministrata al midollo a causa dei precedenti danni a tale livello dovuti a queste terapie.\nLa tossicit\u00e0 renale deriva dal fatto che i peptidi radioconiugati sono riassorbiti a livello del tubulo renale contorto prossimale. DI conseguenza l'attivit\u00e0 che porta a danno si localizza a livello della corticale renale e la dosimetria convenzionale \u00e8 quindi poco adatta a stimare la dose somministrata a tale organo, dato che qui non ha una distribuzione omogenea. Per tenere conto di questo fenomeno si utilizza il modello lineare quadratico che tiene conto anche del frazionamento della dose e il suo parametro pi\u00f9 importante \u00e8 la Dose Biologica Effettiva (BED). Per migliorare ulteriormente le stime sono in sviluppo dei modelli che, al posto delle classiche immagini 2D, utilizzano immagini SPECT 3D nelle quali l'organo \u00e8 \"diviso\" in volumi di ugual massa (\"voxel dosimetry\"). Mediante acquisizioni ibride SPECT/TC \u00e8 inoltre possibile delimitare meglio le ROI sulle regioni anatomiche di interesse."}
{"id": "4882868", "revid": "830939", "url": "https://it.wikipedia.org/wiki?curid=4882868", "title": "Zygmunt Mi\u0142kowski", "text": "Biografia.\nNel 1848 prese parte come legionario alla rivoluzione ungherese; costretto a rifugiarsi prima in Turchia e poi (1851) a Londra, svolse varie missioni diplomatiche in Serbia e Modalvia.\nCaduto in disgrazia, lavor\u00f2 come commesso a Costantinopoli dal 1855 al 1858. Nel 1863 combatt\u00e9 a fianco dei rivoluzionari polacchi; caduto nuovamente in disgrazia, si trasfer\u00ec (1864) a Belgrado.\nDopo aver vissuto dal 1866 al 1872 a Bruxelles si trasfer\u00ec in Svizzera, dove mor\u00ec nel 1915."}
{"id": "4882869", "revid": "280255", "url": "https://it.wikipedia.org/wiki?curid=4882869", "title": "Alstom TTR", "text": ""}
{"id": "4882870", "revid": "686936", "url": "https://it.wikipedia.org/wiki?curid=4882870", "title": "Carolina Panthers 2010", "text": "La stagione dei Carolina Panthers \u00e8 stata la 16\u00aa della franchigia nella National Football League, la nona con John Fox come capo-allenatore. La squadra concluse col peggior record della NFL, 2-14, e a fine anno, il contratto di Fox e di tutto il suo staff non furono rinnovati."}
{"id": "4882871", "revid": "726373", "url": "https://it.wikipedia.org/wiki?curid=4882871", "title": "Diamond Hunters", "text": "The Diamond Hunters \u00e8 una miniserie televisiva del 2001 diretta da Dennis Berry e interpretata da Alyssa Milano, Sean Patrick Flanery e Roy Scheider. \u00c8 tratta dal romanzo \"Cacciatori di diamanti\" di Wilbur Smith.\nTrama.\nTracey Van der Byl ama profondamente il suo fratellastro Johnny, adottato dal padre Jacob dopo la morte dei genitori del ragazzo. Jacob per\u00f2 non sopporta che il giovane abbia pi\u00f9 successo, nella vita e nello sport, del suo vero figlio Benedict. Johnny viene quindi allontanato dalla famiglia e va a studiare in America. Molti anni dopo per\u00f2 torna in Sudafrica per lavorare nel campo dei diamanti e il vecchio Van der Byl lo richiama per dirigere la sua azienda. Johnny riceve anche un invito alle nozze di Tracey, e la sua nuova fidanzata Ruby Grange si accorge immediatamente del feeling tra i due. Tracey cerca di far funzionare il suo matrimonio, prima di scoprire che in realt\u00e0 si tratta soltanto dell'ennesima decisione presa per lei da suo padre. Johnny progetta la costruzione della Kingfisher, una nave pianificata per pescare diamanti e, con l'aiuto di Tracey, riesce ad ottenere il permesso di navigare attorno ad un'isola ricca di pietre preziose. Benedict, che non ha mai smesso di odiare Johnny, essendo geloso dei suoi successi, \u00e8 disposto a tutto pur di ostacolarlo, sia negli affari che nella vita sentimentale. Ruby riceve delle avances da parte di Benedict, che vengono respinte pi\u00f9 volte, almeno fino a quando Johnny decide di lasciarla. Tracey \u00e8 finalmente libera di amare Johnny, ma allo stesso tempo deve aiutarlo a salvare la Kingfisher e recuperare i diamanti, in una lotta all'ultimo respiro contro la diabolica follia di Benedict."}
{"id": "4882873", "revid": "767487", "url": "https://it.wikipedia.org/wiki?curid=4882873", "title": "Io posso", "text": "Io posso \u00e8 un singolo del rapper italiano Rocco Hunt, il primo estratto dal primo album in studio \"Poeta urbano\" e pubblicato il 14 giugno 2013.\nVideo musicale.\nIl videoclip \u00e8 stato diretto da Mauro Russo e reso disponibile per la visione il 12 giugno 2013 attraverso il canale YouTube del rapper."}
{"id": "4882874", "revid": "344503", "url": "https://it.wikipedia.org/wiki?curid=4882874", "title": "The Act of Killing", "text": ""}
{"id": "4882877", "revid": "970999", "url": "https://it.wikipedia.org/wiki?curid=4882877", "title": "Generatore Cockroft-Walton", "text": ""}
{"id": "4882878", "revid": "125261830", "url": "https://it.wikipedia.org/wiki?curid=4882878", "title": "Garland Jeffreys", "text": "Cresciuto a Sheepshead Bay e di origine per met\u00e0 afroamericana e met\u00e0 portoricana, nella sua lunga carriera ha interpretato vari generi musicali, dal rock al soul al reggae e al blues.\nBiografia.\nSi laure\u00f2 in storia dell'arte all'Universit\u00e0 di Syracuse dove incontr\u00f2 Lou Reed non ancora nei Velvet Underground.\nNel 1966 cominci\u00f2 a suonare in alcuni night club di Manhattan spesso indossando maschere nere o utilizzando una bambola di pezza chiamata Ramon durante le performance.\nTre anni dopo collabor\u00f2 con John Cale nell'album d'esordio \"Vintage Violence\" suonando la chitarra e con la scrittura del brano \"Fairweather Friend\". Sempre nel 1969 form\u00f2 con alcuni musicisti dell'area attorno a Woodstock i Grinder's Switch, gruppo effimero con alle spalle solo un album prodotto da Lew Merenstein per la Vanguard Records dissoltosi gi\u00e0 l'anno successivo.\nIl 1973 avvenne l'esordio da solista con l'album eponimo per l'Atlantic Records. Segu\u00ec poi la pubblicazione del singolo \"Wild in the Streets\", ispirato ad un caso di violenza sessuale con assassinio di un preadolescente avvenuto nel Bronx. Alla realizzazione del brano contribu\u00ec Dr. John negli arrangiamenti e che suon\u00f2 il clavinet con il gruppo di supporto che era composto da David Spinozza alla chitarra, Rick Marotta alla batteria, i Brecker Brothers ai fiati e David Peel ai cori.\nNei mesi successivi il brano ricevette un buon airplay radiofonico diventando con il tempo uno dei brani pi\u00f9 apprezzati dell'artista. Divenne inoltre una specie di inno non ufficiale per la comunit\u00e0 degli skater e fu oggetto di cover da parte di vari artisti tra cui:\nDopo quattro anni, registr\u00f2 il secondo lavoro, maggiormente autobiografico, \"Ghost Writer\" per la A&amp;M Records dove incluse \"Wild in the Streets\".\nTra il 1978 ed il 1983 pubblic\u00f2 una serie di cinque album. Tra questi il successo fu il singolo \"Matador\" del 1979 che raggiunse la top 5 in vari paesi. Nell'ultimo album \"Guts for Love\" il tema centrale \u00e8 la sfida della fedelt\u00e0 e della monogamia.\nDopo una lunga pausa in cui fece ricerche e studi torn\u00f2 nel 1992 con \"Don't Call Me Buckwheat\", dedicato alla complessit\u00e0 razziale negli Stati Uniti. Il titolo dell'album rimanda ad un fatto accaduto allo Shea Stadium dove l'artista fu chiamato da uno spettatore \"Hey buckwheat, sit down!\". L'epiteto \"grano saraceno\", usato dalle persone di colore per apostrofare in modo spregiativo gli individui dalla pelle pi\u00f9 chiara, fece da ispirazione anche altri brani \"I Was Afraid of Malcolm\" e \"Racial Repertoire\" oltre alla title track dell'album.\nIl singolo \"Hail Hail Rock 'n' Roll\" (RCA PB49171), raggiunse il #72 nella Official Singles Chart.\nNel 2003 apparve nel documentario \"The Soul of a Man\", diretto da Wim Wenders nella quarta sezione, \"The Blues\" prodotto da Martin Scorsese.\nIl 28 maggio 2012 al Pinkpop Festival di Landgraaf, Paesi Bassi, si un\u00ec sul palco a Bruce Springsteen and The E Street Band per l'interpretazione del famoso hit di ? and the Mysterians del 1966, \"96 Tears\", che Jeffreys aveva inserito una propria versione nell'album \"Escape Artist\" del 1980.\nNel settembre 2013, ha pubblicato il singolo \"Any Rain\" tratto dall'album \"Truth Serum\" edito da LunaPark/Thirty Tigers."}
{"id": "4882880", "revid": "1354930", "url": "https://it.wikipedia.org/wiki?curid=4882880", "title": "Kuurne-Bruxelles-Kuurne 2014", "text": "La Kuurne-Bruxelles-Kuurne 2014, sessantaseiesima edizione della corsa e valida come prova dell'UCI Europe Tour 2014 categoria 1.1, fu disputata il 2 marzo 2014, per un percorso totale di 197\u00a0km. Fu vinta dal belga Tom Boonen, al traguardo con il tempo di 4h28'50\", alla media di 43,96\u00a0km/h.\nPartenza con 198 ciclisti, dei quali 128 portarono a termine la gara."}
{"id": "4882886", "revid": "438678", "url": "https://it.wikipedia.org/wiki?curid=4882886", "title": "DCPC", "text": ""}
{"id": "4882887", "revid": "1573940", "url": "https://it.wikipedia.org/wiki?curid=4882887", "title": "Chaerephon russatus", "text": "Chaerephon russatus () \u00e8 un pipistrello della famiglia dei Molossidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 93 e 110\u00a0mm, la lunghezza dell'avambraccio tra 42 e 46\u00a0mm, la lunghezza della coda tra 29 e 37\u00a0mm, la lunghezza del piede tra 9 e 12\u00a0mm, la lunghezza delle orecchie tra 19 e 23\u00a0mm e un peso fino a 19\u00a0g.\nAspetto.\nLa pelliccia \u00e8 corta, con la nuca quasi calva. Le parti dorsali variano dal bruno-rossastro scuro al bruno-grigiastro con la base dei peli pi\u00f9 chiara e talvolta con delle macchie biancastre, mentre le parti ventrali sono leggermente pi\u00f9 chiare e grigiastre. Il muso \u00e8 non \u00e8 particolarmente appiattito. Il labbro superiore ha 7-8 pieghe ben distinte e ricoperto di corte setole. Le orecchie sono bruno-nerastre e con i margini anteriori uniti frontalmente da una membrana a forma di V e con una tasca con l'apertura posteriore al centro, dalla quale fuoriesce una cresta di corti peli nerastri nei maschi. Il trago \u00e8 molto piccolo, stretto e nascosto dall'antitrago il quale \u00e8 piccolo e arrotondato. Le membrane alari sono marroni scure, con la parte pi\u00f9 esterna semi-trasparente e pi\u00f9 chiara. I piedi sono carnosi, con delle file di setole lungo i bordi esterni delle dita. La coda \u00e8 lunga, tozza e si estende per pi\u00f9 della met\u00e0 oltre l'uropatagio, il quale \u00e8 marrone. Il calcar \u00e8 corto.\nBiologia.\nComportamento.\nSi rifugia molto probabilmente all'interno di cavit\u00e0 di grandi alberi.\nAlimentazione.\nSi nutre di insetti.\nRiproduzione.\nFemmine gravide sono state catturate nel mese di settembre. Danno alla luce un piccolo alla volta.\nDistribuzione e habitat.\nQuesta specie \u00e8 diffusa in Costa d'Avorio sud-occidentale, Ghana, Camerun, Repubblica Democratica del Congo nord-orientale e Kenya.\nVive ai margini delle foreste pluviali, boscaglie sempreverdi e savane alberate.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"C.russatus\" come specie con dati insufficienti (DD)."}
{"id": "4882890", "revid": "109651", "url": "https://it.wikipedia.org/wiki?curid=4882890", "title": "Episodi di M\u00e9dico de familia (sesta stagione)", "text": "La sesta stagione di \"M\u00e9dico de familia\" \u00e8 stata trasmessa in prima visione TV dal 14 aprile al 30 giugno 1998."}
{"id": "4882891", "revid": "767487", "url": "https://it.wikipedia.org/wiki?curid=4882891", "title": "Numa Preti", "text": "Figlio di Jean-Louis Preti, dopo la sua morte assunse la direzione della rivista \"La Strat\u00e9gie\" e la mantenne fino alla morte. \nAmpli\u00f2 e pubblic\u00f2 due edizioni del manuale \u00ab ABC des \u00e9checs \u00bb scritto dal padre. \nPubblic\u00f2 il trattato di Tolosa y Carreras \"Trait\u00e9 analytique du probl\u00e8me d'\u00e9checs\" (Parigi, 1892). \nCur\u00f2 la rubrica scacchistica di numerose riviste francesi, tra cui \"Univers Illustr\u00e9\", \"Sport\", \"Vie Illustr\u00e9\" e il \"Journal de Rouen\". \nScrisse tre volumi della \"Christmas Series\" di Alain C. White: \"Roi accul\u00e9 aux angles\" (Parigi, 1905), \"Les tours de force sur l'echiquier\" (Parigi, 1907) e \"Le 1001 mats inverses\" (in due volumi, Parigi, 1907)."}
{"id": "4882894", "revid": "1226", "url": "https://it.wikipedia.org/wiki?curid=4882894", "title": "William Robert Forstchen", "text": ""}
{"id": "4882895", "revid": "80339", "url": "https://it.wikipedia.org/wiki?curid=4882895", "title": "Pierrot (racconto)", "text": "Pierrot \u00e8 un racconto dello scrittore francese Guy de Maupassant; originariamente pubblicato nel 1882 sul quotidiano Le Gaulois e l'anno successivo nella raccolta intitolata \"Contes de la b\u00e9casse\" (\"Racconti della beccaccia\"). La storia \u00e8 stata dedicata a Henry Roujon, romanziere e funzionario pubblico al ministero dell'istruzione.\nTrama.\nMadame Lefevre \u00e8 una ricca vedova estremamente avara. Dopo che si accorge che una dozzina di cipolle sono state trafugate dal suo giardino, seguendo il buon consiglio offertogli da un vicino di casa, decide di acquistare un cane da guardia di piccola taglia.\nIl fornaio dopo un po' riesce a procurargli un bel cagnolino di nome Pierrot; questi per\u00f2 comincia sempre pi\u00f9 spesso ad abbaiare perch\u00e9 ha fame, mentre non riesce nemmeno a spaventare i ladri a distanza.\nLa vedova allora si rifiuta recisamente di pagare gli otto franchi per l'acquisto dell'animale, anzi decide di gettarlo in una specie di pozzo - una fossa scavata pe l'estrazione del gesso -, il luogo in cui tutti i cani randagi della zona finiscono. Qui rinchiuse le bestie lentamente muoiono di fame, con i cani sopravvissuti che mangiano le carcasse di quelli che sono gi\u00e0 morti.\nGettato Pierrot nel pozzo la donna s'appresta ad andarsene, ma quando comincia a sentire il lamentarsi dei cani sofferenti prova una strana sensazione, come se gli stessero strappano il cuore. Le notti seguenti nei sogni della vedova appare Pierrot, ma lei continua a mantenersi ferma nella decisione presa; non ha nessuna intenzione di pagare quattro franchi all'addetto di scavo e manutenzione pozzi per tirar fuori il cane.\nNel tentativo di placare la sua coscienza colpevole, si reca ogni giorno con la sua dama di compagnia di nome Rose ai bordi del buco a gettare un po' di pane per Pierrot. Poi per\u00f2 sentono anche un secondo cane, grande e grosso, abbaiare ed impossessarsi del pane destinato a Pierrot. Rifiutandosi di dar da mangiare ad entrambi, la vedova lascia morire di fame Pierrot."}
{"id": "4882896", "revid": "109651", "url": "https://it.wikipedia.org/wiki?curid=4882896", "title": "Episodi di M\u00e9dico de familia (settima stagione)", "text": "La settima stagione di \"M\u00e9dico de familia\" \u00e8 stata trasmessa in prima visione TV dal 15 settembre al 15 dicembre 1998."}
{"id": "4882897", "revid": "1543377", "url": "https://it.wikipedia.org/wiki?curid=4882897", "title": "Vestax", "text": "Vestax K.K. (jap. , \"Besutakusu Kabushiki-gaisha\", ing. \"Vestax Corporation\") \u00e8 stata una societ\u00e0 giapponese specializzata nella produzione di strumentazione per dj.\nStoria.\nNasce nel 1977 come progettista e costruttore di chitarre elettriche. Oggi la Vestax \u00e8 pi\u00f9 comunemente nota per gli sviluppi sonori innovativi, quali DSP, DJ Mixer, giradischi professionali e lettori di compact disc. Concentrando gli sforzi sulle esigenze di locali notturni e Disc jockey, i loro mixer sono diventati i favoriti di DJ internazionali come Carl Cox, DJ QBert e Cut Chemist. \u00c8 stata chiusa nel 2014."}
{"id": "4882898", "revid": "767487", "url": "https://it.wikipedia.org/wiki?curid=4882898", "title": "Rodolfo Sutermeister", "text": "Biografia.\nSutermeister \u00e8 un medico e socialista utopico svizzero tedesco. Medico sociale di professione, sposato con Susanna Obert\u00fcfer nel 1825 e aveva quattro bambini. Si dedic\u00f2 ai poveri. Politicamente, \u00e8 stato ispirato di Charles Fourier e del Saint- Simonismo e \u00e8 stato amico di Wilhelm Weitling. Nel 1837 ha pubblicato un manifesto ai suoi concittadini mescolava le sette chiliastiche che fiorirono in Alta Argovia e prestiti scuole socialiste francesi.\nSutermeister promosso una trasformazione comunista della societ\u00e0 svizzera. Con August Becker e Johannes Glur ha fondato un circolo liberal-comunista. Considerato, insieme a Gustav Siegfried, come il primo socialista svizzero tedesco, ha pubblicato opuscoli millenaristi che sono stati distribuiti dalla Lega dei giusti svizzera. Ma a differenza di Siegfried sentiva impossibile e dannoso qualsiasi realizzazione immediata e parziale, sentendo riserva tutta la sua forza per far avanzare propaganda Sutermeister cercato invano 1840-1844 per creare una falange che gli avrebbe permesso di applicare la sua teorie sociali."}
{"id": "4882900", "revid": "1543377", "url": "https://it.wikipedia.org/wiki?curid=4882900", "title": "The Seven Deadly Sins - Nanatsu no taizai", "text": " \u00e8 un manga \"sh\u014dnen\" scritto e disegnato da Nakaba Suzuki, serializzato sul \"Weekly Sh\u014dnen Magazine\" di K\u014ddansha dal 10 ottobre 2012. La serie, ambientata nell'Europa medievale \u00e8 ispirata al Ciclo Bretone, segue le vicende di un gruppo di cavalieri chiamati per l'appunto i sette peccati capitali. Un adattamento anime, prodotto da A-1 Pictures, \u00e8 stato trasmesso in Giappone in due stagioni, intitolate rispettivamente \"The Seven Deadly Sins\" e \"The Seven Deadly Sins: Revival of the Commandments\" tra il 5 ottobre 2014 e il 30 giugno 2018. Una serie anime di quattro episodi, sempre prodotta da A-1 Pictures e intitolata \"The Seven Deadly Sins: Signs of Holy War\", \u00e8 andata in onda dal 28 agosto al 18 settembre 2016. La terza stagione, intitolata \"The Seven Deadly Sins: Wrath of the Gods\", ha iniziato ad andare in onda in Giappone dal 9 ottobre 2019 ed \u00e8 terminata il 25 marzo 2020. Una quarta e ultima stagione, sottotitolata in giapponese \"Fundo no Shinpan (in inglese Dragon's Judgement),\" \u00e8 andata in onda in Giappone dal 13 gennaio 2021 e si \u00e8 conclusa il 23 giugno successivo. In Italia i diritti del manga sono stati acquistati da Star Comics, mentre gli anime sono stati resi disponibili con il doppiaggio in italiano da Netflix. \"Four Knights of the Apocalypse\", manga sequel della serie scritto e disegnato dallo stesso Suzuki, inizia la pubblicazione sul \"Weekly Sh\u014dnen Magazine\" a gennaio 2021.\nTrama.\nI Seven Deadly Sins erano un gruppo di sette cavalieri, considerati i pi\u00f9 forti della regione della Britannia, ognuno dei quali rappresentava uno dei sette peccati capitali, per via di una colpa da loro commessa in passato. Il gruppo fu tuttavia sciolto dopo aver ordito apparentemente una cospirazione allo scopo di rovesciare il , uccidendo l'allora Gran Cavaliere Sacro, Zaratras. La loro presunta sconfitta avvenne per mano dei del regno. I sette si dispersero e su di loro venne messa una taglia, ma col passare del tempo inizi\u00f2 a girare voce che in realt\u00e0 questi sette guerrieri leggendari fossero ancora in vita. Dieci anni dopo, i Cavalieri Sacri organizzano un colpo di Stato catturando il re, diventando cos\u00ec i nuovi governanti tirannici del paese. Elizabeth, la figlia pi\u00f9 giovane del re, non ha quindi altra scelta che fuggire dal castello reale e mettersi alla ricerca dei Seven Deadly Sins, con la speranza che siano davvero ancora vivi e che siano disposti ad aiutarla.\nMedia.\nManga.\nIl manga, scritto e disegnato da Nakaba Suzuki, ha debuttato come \"one-shot\" sul numero 52 del \"Weekly Sh\u014dnen Magazine\" di K\u014ddansha il 22 novembre 2011, per poi cominciare la serializzazione sul numero 45 della stessa rivista il 10 ottobre 2012. Il primo volume \"tank\u014dbon\" \u00e8 stato reso disponibile il 15 febbraio 2013 e al 17 aprile 2019 ne sono stati messi in vendita in tutto trentasei. In Italia l'opera \u00e8 edita dalla casa editrice Star Comics, che ne aveva annunciato l'acquisto al Lucca Comics &amp; Games 2013, mentre in America del Nord i volumi sono pubblicati da K\u014ddansha Comics USA dal 25 marzo 2014. In circa centosettanta paesi del mondo, i capitoli del manga sono resi disponibili digitalmente da Crunchyroll, in lingua inglese, a poche ore di distanza dalla pubblicazione in Giappone.\nUn breve crossover tra i manga \"The Seven Deadly Sins\" di Suzuki e \"Fairy Tail\" di Hiro Mashima, in cui i due autori hanno disegnato entrambi uno \"yonkoma\" dell'altra serie, \u00e8 apparso su un numero speciale del \"Weekly Sh\u014dnen Magazine\", uscito il 19 ottobre 2013. Un vero e proprio capitolo crossover di 17 pagine \u00e8 poi apparso pi\u00f9 tardi sul doppio numero 4\u20135 del 2014 della stessa rivista, pubblicato il 25 dicembre 2013. Uno spin-off di genere comico di Juichi Yamaki, intitolato , \u00e8 stato serializzato sul \"Bessatsu Sh\u014dnen Magazine\" dal 9 agosto 2014 all'8 ottobre 2016 e raccolto in quattro volumi \"tank\u014dbon\", usciti tra il 17 febbraio 2015 e il 16 dicembre 2016. Altri due \"one-shot\", sempre scritti da Suzuki, sono stati pubblicati entrambi da K\u014ddansha nel corso dell'ottobre 2014: il primo \u00e8 apparso sul numero di novembre della rivista di manga \"sh\u014djo\" \"Nakayoshi\" il giorno 3, mentre il secondo, che descrive comicamente il primo incontro tra Meliodas ed Hawk, \u00e8 uscito sul numero di novembre del \"Magazine Special\" il giorno 20.\nAnime.\nAnnunciato ad aprile 2014 sul \"Weekly Sh\u014dnen Magazine\", un adattamento anime, scritto sotto la supervisione di Sh\u014dtar\u014d Suga e prodotto da A-1 Pictures per la regia di Tensai Okamura, \u00e8 andato in onda dal 5 ottobre 2014 al 29 marzo 2015. Il character design \u00e8 stato sviluppato da Keigo Sasaki e la colonna sonora \u00e8 stata composta da Hiroyuki Sawano. Una seconda stagione, sottotitolata Il ritorno dei Dieci Comandamenti, in giapponese e diretta da Takeshi Furuta, \u00e8 stata trasmessa tra il 6 gennaio e il 30 giugno 2018. La prima stagione della serie \u00e8 stata resa disponibile in italiano col titolo \"The Seven Deadly Sins\" su Netflix dal 1\u00ba novembre 2015 e la seconda stagione \u00e8 stata resa disponibile sempre su Netflix dal 15 ottobre 2018. Una terza stagione, sottotitolata Wrath of the Gods, in giapponese , annunciata per l'autunno 2019 \u00e8 andata in onda in Giappone dal 9 ottobre 2019 e attualmente \u00e8 disponibile sempre su Netfix. Una quarta, e ultima, stagione, sottotitolata in giapponese \"Fundo no Shinpan (in inglese Dragon's Judgement),\" \u00e8 andata in onda in Giappone dal 13 gennaio 2021, mentre su Netflix arriver\u00e0 suddivisa in due parti, con i primi 12 episodi pubblicati il 28 giugno 2021 e gli ultimi 12 il 23 settembre 2021. \nUn episodio OAV, intitolato , \u00e8 stato pubblicato in allegato all'edizione limitata del quindicesimo volume del manga il 17 giugno 2015. Un secondo OAV, composto da nove corti di genere comico, \u00e8 uscito insieme all'edizione limitata del sedicesimo volume del manga il 12 agosto 2015. Una miniserie televisiva anime di quattro episodi, ponte tra prima e seconda stagione, intitolata , \u00e8 stata trasmessa tra il 28 agosto e il 18 settembre 2016. Anche questa serie \u00e8 stata pubblicata in italiano su Netflix il 17 febbraio 2017.\nFilm.\nUn lungometraggio animato intitolato , \u00e8 stato presentato nei cinema giapponesi il 18 agosto 2018 ed \u00e8 stato reso disponibile dal 31 dicembre 2018 tramite streaming su Netflix anche con doppiaggio italiano. \u00c8 diretto da Yasuto Nishikata e scritto da Makoto Uezu, con una storia originale di Nakaba Suzuki e Noriyuki Abe come direttore principale. Il film presenta dei nuovi personaggi originali.\nUn secondo lungometraggio animato, intitolato , ambientato tra gli episodi 23 e 24 dell'ultima stagione dell'anime, \u00e8 stato presentato nei cinema giapponesi il 2 luglio 2021 ed \u00e8 stato reso disponibile dal 1\u00b0 ottobre 2021 tramite streaming su Netflix anche con doppiaggio italiano. \u00c8 diretto da Takayuki Hamana e scritto da Rintar\u014d Ikeda, con una storia originale di Nakaba Suzuki.\nColonne sonore.\nLa colonna sonora della serie \u00e8 stata composta da Hiroyuki Sawano. Le sigle di apertura e chiusura della prima stagione sono rispettivamente , composta dagli Ikimono Gakari, e \"7-seven-\", creata da una collaborazione tra i Flow e i Granrodeo, poi sostituite dall'episodio tredici da \"Seven Deadly Sins\" dei Man with a Mission e \"Season\" di Alisa Takigawa. Le sigle di apertura e chiusura di \"The Seven Deadly Sins - Signs of Holy War\" sono \"CLASSIC\" dei Mucc e di Alisa Takigawa. Le sigle di apertura e chiusura della seconda stagione sono \"Howling\" dei Flow e Granrodeo e \"Beautiful\" di Anly poi sostituite dall'episodio tredici da degli Sky Peace e di Sora Amamiya.\nIl primo album della colonna sonora originale della serie \u00e8 stato pubblicato il 24 dicembre 2014, mentre il secondo \u00e8 uscito l'8 aprile 2015.\nAltri media.\nDue light novel basate sulla serie, provvisoriamente intitolate e e illustrate da Suzuki, sono state annunciate entrambe il 25 luglio 2014. La prima di esse, scritta da Shuka Matsuda e rinominata in , \u00e8 stata pubblicata il 17 dicembre 2014, mentre la seconda, scritta da Mamoru Iwasa e incentrata sia sulla relazione di Ban ed Elaine sia sul passato di quest'ultima, \u00e8 uscita col titolo il 26 dicembre 2014. Un seguito di \"Nanatsu no taizai: gaiden\", sottotitolato , \u00e8 stato pubblicato il 16 ottobre 2015.\nIl 17 febbraio 2015 sono state messe in vendita sia una collezione di illustrazioni dal titolo sia una guida ufficiale per i fan, mentre il 17 aprile 2015 ha poi fatto il suo debutto anche una guida intitolata , dedicata all'anime.\nUn gioco per smartphone, intitolato , \u00e8 stato lanciato a gennaio 2015 e ha terminato il servizio a marzo 2017. Un videogioco per Nintendo 3DS, caratterizzato da una trama completamente originale e intitolato , \u00e8 stato pubblicato da Bandai Namco Games l'11 febbraio 2015. Un videogioco d'avventura per PlayStation 4, intitolato , sar\u00e0 pubblicato da Bandai Namco Entertainment agli inizi del 2018.\nAccoglienza.\nAl gennaio 2015 le vendite dei volumi della serie hanno raggiunto le 10 milioni di copie. Al debutto, durante il corso della prima settimana dalla pubblicazione in Giappone, il primo volume ha venduto 38.581 copie, classificandosi tredicesimo nella classifica di Oricon; il secondo ha raggiunto la posizione numero cinque grazie alla vendita di 106.829 copie; infine il terzo si \u00e8 piazzato invece quarto grazie ad altre 135.164 copie vendute. Il miglior debutto in assoluto \u00e8 stato quello del volume tredici, che ha venduto 442.492 copie e che si \u00e8 meritato cos\u00ec il primo posto in classifica. In generale, \"The Seven Deadly Sins\" \u00e8 stato anche il nono manga pi\u00f9 venduto del 2014, il secondo del 2015 e il sesto del 2016.\nNell'edizione del 2014 di \"Kono manga ga sugoi!\" di Takarajimasha la serie \u00e8 stata definita il quinto miglior manga per i lettori di sesso maschile. Il titolo \u00e8 stato anche nominato al settimo Manga Taish\u014d e premiato come miglior fumetto per giovani al 42\u00ba Festival international de la bande dessin\u00e9e d'Angoul\u00eame in Francia, mentre in America del Nord i volumi due e quattro si sono aggiudicati rispettivamente il settimo e nono posto nelle classifiche di best seller redatte dal \"New York Times\". Nel 2015 il titolo ha vinto il 39\u00ba Premio Kodansha per i manga come miglior manga \"sh\u014dnen\".\nRebecca Silverman di Anime News Network ha dato al primo volume una valutazione complessiva pari a B, definendo i disegni interessanti e descrivendo la storia come una \"caricatura ben fatta dei tipici cavalieri senza macchia e senza paura\" del Medioevo. Il recensore si \u00e8 anche accorto dell'influenza di Akira Toriyama in Meliodas e dei manga \"sh\u014djo\" degli anni settanta nei personaggi femminili della storia, ma non ha potuto fare a meno di provare la sensazione come se le visuali delle scene avessero dei problemi di prospettiva e come se il personaggio di Elizabeth non fosse stato sviluppato a dovere. Sia Silverman che Danica Davidson di \"Otaku USA\" hanno poi avvisato i lettori che le azioni perverse di Meliodas nei confronti di Elizabeth, usate dall'autore per aggiungere un po' di comicit\u00e0 alla storia, potrebbero essere facilmente fraintese. Il giornalista statunitense Jason Thompson, invece, ha affermato che la serie contiene i soliti elementi dei manga \"sh\u014dnen\", ragion per cui trama e dialoghi sono piuttosto prevedibili. Egli per\u00f2 ha anche ammesso di aver apprezzato i disegni, cos\u00ec come l'ambientazione europea.\nAl debutto, il primo volume DVD della serie anime ha raggiunto la prima posizione nella classifica di Oricon grazie alla vendita di 3.574 copie. Entro la prima met\u00e0 del 2015, il titolo si \u00e8 poi aggiudicato il trentesimo posto come miglior anime best seller per via dei suoi primi cinque volumi BD/DVD che hanno venduto in generale 32.762 copie, mentre nello stesso periodo la light novel \"Nanatsu no taizai -Gaiden- Sekijitsu no \u014dto nanatsu no negai\" si \u00e8 classificata trentatreesima grazie alla tiratura di 61.939 copie.\nNel primo semestre del 2018, la seconda stagione di \"The Seven Deadly Sins\" \u00e8 stata una delle parole pi\u00f9 cercate sul motore di ricerca Yahoo!."}
{"id": "4882904", "revid": "991694", "url": "https://it.wikipedia.org/wiki?curid=4882904", "title": "Adaldrida Brandybuck", "text": ""}
{"id": "4882908", "revid": "1573940", "url": "https://it.wikipedia.org/wiki?curid=4882908", "title": "Eumops wilsoni", "text": "Eumops wilsoni () \u00e8 un pipistrello della famiglia dei Molossidi diffuso nell'America meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 126,9\u00a0mm, la lunghezza dell'avambraccio di 58,2\u00a0mm, la lunghezza della coda di 46\u00a0mm, la lunghezza del piede di 13,1\u00a0mm, la lunghezza delle orecchie di 21,8\u00a0mm e un peso fino a 26,3\u00a0g.\nAspetto.\nSi tratta di una forma criptica esternamente indistinguibile da \"Eumops glaucinus\", dalla quale si caratterizza in alcune differenze nel cariotipo, il quale \u00e8 2n=38 FNa=54.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta in una localit\u00e0 dell'Ecuador sud-occidentale, sull'Isola di Pun\u00e1 e in una localit\u00e0 del Per\u00f9 nord-occidentale.\nVive nelle foreste tropicali secche.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4882909", "revid": "121658", "url": "https://it.wikipedia.org/wiki?curid=4882909", "title": "The Circle Jerks", "text": ""}
{"id": "4882911", "revid": "109651", "url": "https://it.wikipedia.org/wiki?curid=4882911", "title": "Episodi di M\u00e9dico de familia (ottava stagione)", "text": "L'ottava stagione di \"M\u00e9dico de familia\" \u00e8 stata trasmessa in prima visione TV dal 13 aprile al 6 luglio 1999."}
{"id": "4882913", "revid": "686936", "url": "https://it.wikipedia.org/wiki?curid=4882913", "title": "Carolina Panthers 2009", "text": "La stagione dei Carolina Panthers \u00e8 stata la 15\u00aa della franchigia nella National Football League, l'ottava con John Fox come capo-allenatore. La squadra veniva da un primato di franchigia di 12 vittorie nel 2008 ma scese a 8-8 e non raggiunse i playoff.\nIn questa stagione, i Panthers divennero solamente la sesta squadra della storia ad avere due giocatori che superarono le mille yard corse: Jonathan Stewart (1.133) e DeAngelo Williams (1.117); al 2017 sono l'ultima squadra ad esservi riuscita. Sono inoltre l'unica squadra della storia ad avere avuto due corridori da oltre 1.100 yard."}
{"id": "4882914", "revid": "121658", "url": "https://it.wikipedia.org/wiki?curid=4882914", "title": "? and the Mysterians", "text": ""}
{"id": "4882915", "revid": "46291", "url": "https://it.wikipedia.org/wiki?curid=4882915", "title": "Angraecum brachyrhopalon", "text": "Angraecum brachyrhopalon \u00e8 una pianta della famiglia delle Orchidacee, endemica del Madagascar.\nDescrizione.\n\u00c8 una orchidea epifita, priva di pseudobulbi, con fusto a crescita monopodiale, lungo 5\u20137\u00a0cm e foglie lineari lunghe 5\u00a0cm e larghe appena 0,5\u00a0cm. I fiori, in numero di 1-2, sono di colore giallo-verdastro; alla base del labello \u00e8 presente uno sperone claviforme, lungo 7,5\u00a0mm.\nDistribuzione e habitat.\nLa specie \u00e8 diffusa nelle foreste decidue del Madagascar settentrionale."}
{"id": "4882916", "revid": "121658", "url": "https://it.wikipedia.org/wiki?curid=4882916", "title": "Question Mark and the Mysterians", "text": ""}
{"id": "4882917", "revid": "109651", "url": "https://it.wikipedia.org/wiki?curid=4882917", "title": "Episodi di M\u00e9dico de familia (nona stagione)", "text": "La nona e ultima stagione di \"M\u00e9dico de familia\" \u00e8 stata trasmessa in prima visione TV dal 21 settembre al 21 dicembre 1999."}
{"id": "4882919", "revid": "297031", "url": "https://it.wikipedia.org/wiki?curid=4882919", "title": "Bresgovia", "text": ""}
{"id": "4882921", "revid": "30300", "url": "https://it.wikipedia.org/wiki?curid=4882921", "title": "Tauromachie", "text": ""}
