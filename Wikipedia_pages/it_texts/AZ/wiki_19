{"id": "4882922", "revid": "767487", "url": "https://it.wikipedia.org/wiki?curid=4882922", "title": "Cl\u00e1sica de Almer\u00eda 2014", "text": "La Cl\u00e1sica de Almer\u00eda 2014, ventinovesima edizione della corsa e valida come prova del circuito UCI Europe Tour 2014 categoria 1.HC, fu disputata il 2 marzo 2014 su un percorso totale di 178\u00a0km. Fu vinta dall'irlandese Sam Bennett al traguardo con il tempo di 4h21'33\", alla media di 40,79\u00a0km/h.\nPartenza con 94 ciclisti, dei quali 84 portarono a termine la gara."}
{"id": "4882923", "revid": "599013", "url": "https://it.wikipedia.org/wiki?curid=4882923", "title": "Aminu Umar", "text": "Caratteristiche tecniche.\nAla destra, pu\u00f2 giocare nello stesso ruolo sulla fascia opposta o come trequartista.\nCarriera.\nClub.\nNella stagione 2013-2014 ha segnato 7 gol in 35 presenze nella seconda divisione turca; in seguito ha giocato anche nella prima divisione turca.\nNazionale.\nHa partecipato ai Mondiali Under-20 del 2013 ed ai Giochi Olimpici del 2016, nei quali ha vinto una medaglia di bronzo."}
{"id": "4882925", "revid": "103788376", "url": "https://it.wikipedia.org/wiki?curid=4882925", "title": "La bellezza inutile", "text": "La bellezza inutile (\"L'Inutile Beaut\u00e9\") \u00e8 un racconto dello scrittore francese Guy de Maupassant, pubblicato per la prima volta nel 1890 sul quotidiano \"L'Echo de Paris\" e poi subito dopo nella raccolta omonima.\nTrama.\nLa vicenda narra la storia della contessa Mascaret e di suo marito. Durante 11 anni di matrimonio hanno avuto sette figli. La donna a trent'anni arriva al punto di pensare che il marito la ami solamente per la sua capacit\u00e0 di procreare, datale dalla sua giovinezza e belt\u00e0. Ella per\u00f2 nasconde un oscuro segreto, celato gelosamente tra le pieghe della sua bellezza; uno dei sette bambini non \u00e8 figlio legittimo del conte.\nDopo vari tentennamenti confessa la propria verit\u00e0 sottovoce al marito presso l'altare di una chiesa, tornandosene poi a casa mentre lascia il conte solo e stranito all'interno. Conosciuto il fatto l'uomo vorrebbe sapere quale dei figli non \u00e8 realmente il suo, ma la contessa si rifiuta di dirglielo; lei usa sempre pi\u00f9 la tensione che cresce tra i due per sottolineare l'assurdit\u00e0 e inutilit\u00e0 della semplice bellezza fisica apparente, mentre lei si \u00e8 trovata costretta ad avere un figlio dopo l'altro.\nAlla fine la contessa inverte la propria confessione e rivela che ha detto quella cosa solo per evitare di diventare una fabbrica produci-bambini."}
{"id": "4882926", "revid": "46291", "url": "https://it.wikipedia.org/wiki?curid=4882926", "title": "Angraecum chaetopodum", "text": "Angraecum chaetopodum \u00e8 una pianta della famiglia delle Orchidacee, endemica del Madagascar.\nDescrizione.\n\u00c8 una orchidea epifita, priva di fusto, con foglie lineari lunghe 3\u20138\u00a0cm e larghe 2,5\u20134\u00a0mm. Presenta un singolo fiore, di colore bianco-giallastro; alla base del labello \u00e8 presente uno sperone claviforme, lungo 20\u201330\u00a0mm.\nDistribuzione e habitat.\nLa specie \u00e8 diffusa nelle foreste montane del Madagascar settentrionale e occidentale, tra i 1200 e i 1500\u00a0m di altitudine."}
{"id": "4882929", "revid": "115558828", "url": "https://it.wikipedia.org/wiki?curid=4882929", "title": "Appartamento della Duchessa d'Aosta", "text": "L'Appartamento della Duchessa d'Aosta, noto anche come \"Quartiere d'Inverno\", \u00e8 un museo di Palazzo Pitti che si estende al secondo piano in 9 sale all'interno della facciata laterale meridionale del complesso architettonico. La suddetta area museale risulta ordinariamente chiusa ai turisti.\nStoria.\nVenne realizzato alla fine del Settecento dall'architetto Gaspare Paoletti, su incarico del granduca Ferdinando III di Toscana, nell'area del Palazzo che comprendeva anche l'ampio Salone delle Commedie di origine cinquecentesca e che originariamente conservava opere d'arte e manoscritti.\nNella seconda met\u00e0 dell'Ottocento l'intero complesso di Palazzo Pitti pass\u00f2 di propriet\u00e0 dai Lorena ai Savoia a seguito dell'Unit\u00e0 d'Italia. In questo periodo furono effettuate alcune modifiche, tra le quali spicca quella di totale trasformazione della sala che fino ad allora ospitava una piccola cappella di epoca seicentesca, dove venne realizzato un ampio bagno collegato alla camera da letto del re. Sempre nel periodo tardo-ottocentesco, nel mezzanino soprastante al Quartiere d'Inverno venne realizzato il Quartiere del Principe di Napoli per ospitare Vittorio Emanuele durante i suoi soggiorni a Palazzo Pitti.\nLa denominazione al Quartiere d'Inverno venne conferita dai frequenti soggiorni effettuati dalla Duchessa d'Aosta tra la fine dell'Ottocento e la prima parte del Novecento.\nSale.\nL'Appartamento della Duchessa d'Aosta si articola in 9 sale, tra le quali spiccano due camere da letto, un bagno, uno studio, un corridoio che collega il settore dell'appartamento del re allo Scalone dell'Ammannati e 4 sale.\nSala della Guardia.\nRealizzata da Pasquale Poccianti agli inizi dell'Ottocento, vi si accede dal pianerottolo raggiungibile salendo lo Scalone dell'Ammannati.\nSala del Fiorino.\nRealizzata anch'essa dal Poccianti in epoca ottocentesca, era originariamente usata come sala da ballo. Attualmente pu\u00f2 essere utilizzata come spazio espositivo durante le mostre temporanee che si tengono a Palazzo Pitti.\nLe pareti laterali del salone si caratterizzano per la presenza di lesene con capitelli sommitali in stile corinzio e per vari ornamenti in stucco.\nSala della Musica.\nLa sala, attigua a quella da ballo, si caratterizza per affreschi di Giuseppe Maria Terreni e per pareti decorate con lesene culminanti con capitelli in stile corinzio che riprendono i motivi della Sala del Fiorino.\nGalleria delle Muse.\nRealizzata dal Poccianti agli inizi dell'Ottocento, si presenta come un corridoio arredato da mobili in stile impero ed arricchito dalla presenza di busti scultorei che collega il settore dell'appartamento del re allo Scalone dell'Ammannati.\nLe volte si caratterizzano per ornamenti in stucco e per decorazioni a fresco.\nSalotto Rosso.\nLa sua denominazione deriva dal colore della tappezzeria che riveste le pareti laterali, dove sono collocate anche grandi specchiere con cornici dorate.\nStudio del Re.\nSi caratterizza per le pareti rivestite da tappezzeria di colore verde e per i mobili in stile impero, tra i quali spicca una scrivania in radica di noce.\nCamera da Letto del Re.\nSi caratterizza per le pareti rivestite da tappezzeria di colore blu, per poltroncine e divanetti con rifiniture dorate e con tappezzeria uguale a quella che riveste la stanza.\nIl letto singolo \u00e8 in radica di noce con decorazioni in oro, a fianco del quale si trova una nicchia angolare decorata da stucchi dorati all'interno della quale \u00e8 collocata una stufa con decorazioni che riprendono quelle della nicchia.\nBagno.\nIl bagno venne realizzato dopo la met\u00e0 dell'Ottocento nella stanza attigua alla camera da letto del re, dove originariamente si trovava una cappella di origini seicentesche. Spiccano ancora le decorazioni alle pareti in stucchi dorati, oltre al pavimento marmoreo.\nCamera da Letto.\nL'altra camera da letto presente nel Quartiere d'Inverno si caratterizza per tendaggi, divanetti e poltroncine rivestiti in tappezzeria gialla. I mobili in stile impero che la arredano sono in radica di noce.\nSulla volta spicca un affresco tra le decorazioni in stucchi dorati che la ornano."}
{"id": "4882932", "revid": "1543377", "url": "https://it.wikipedia.org/wiki?curid=4882932", "title": "Loud (R5)", "text": "Loud \u00e8 il secondo EP del gruppo musicale pop rock e alternative rock statunitense R5, il primo pubblicato sotto l'etichetta discografica Hollywood Records. \u00c8 stato pubblicato il 19 febbraio 2013 e precede il primo album della band, \"Louder\".\nIl disco.\n\"Loud\" contiene quattro tracce, contenute anche nell'album di debutto della band, \"Louder\". Dall'EP \u00e8 stato estratto un singolo omonimo, \"Loud\", reso disponibile nello stesso giorno di pubblicazione dell'EP, il 19 febbraio 2013. Il video ufficiale \u00e8 invece stato pubblicato il 22 febbraio sul sito del gruppo musicale e sul canale YouTube ufficiale della band.\nGrazie al successo ottenuto in Europa e ai concerti sold out del Loud European Tour, il 7 aprile 2014 il gruppo ha pubblicato una seconda versione dell'EP, denominata \"Loud EP2\". Essa contiene otto tracce e si distingue per un nuovo tema della copertina.\nIl brano \"Fallin' for You\" \u00e8 stato inserito nella colonna sonora del film del 2013 \"Universitari - Molto pi\u00f9 che amici\", diretto da Federico Moccia e con Primo Reggiani e Nadir Caselli.\nEdizioni.\n\"Loud\".\nL'edizione internazionale dell'EP, pubblicata anche in Italia, contiene 4 tracce inedite:\n\"Loud EP1 - Spanish Edition\".\nL'edizione \"Loud EP1 - Spanish Edition\", pubblicata a gennaio 2014, contiene sei brani, tra cui la versione acustica del singolo \"Loud\".\n\"Loud EP2 - Spanish Edition\".\nL'edizione \"Loud EP2 - Spanish Edition\", pubblicata ad aprile 2014, contiene otto brani, tra cui la traccia esclusiva \"Crazy Stupid Love\".\nPromozione.\nSingoli.\nIl brano \"Loud\" \u00e8 stato estratto come singolo il 19 febbraio 2013. Esso \u00e8 stato reso disponibile nei formati fisico e digitale ed \u00e8 stato accompagnato da un video musicale.\nTour.\nNell'ambito della promozione dell'EP, gli R5 hanno intrapreso il loro primo tour mondiale, il \"Loud World Tour\".\nEsso ha avuto inizio il 15 marzo 2013 a Santa Ana, negli Stati Uniti, e ha portato il gruppo ad esibirsi negli Stati Uniti, in Canada, in Francia, nel Regno Unito e in Australia."}
{"id": "4882933", "revid": "1573940", "url": "https://it.wikipedia.org/wiki?curid=4882933", "title": "Priorato di Sempringham", "text": "Il Priorato di Sempringham era un priorato del Lincolnshire, situato nei pressi della borgata di Sempringham. Oggi tutto quello che rimane del priorato sono i segni sul terreno lasciati dalle mura e una piazza visibile solo dall'alto. La principessa Gwenllian ferch Llywelyn, figlia di Llywelyn Ein Llyw Olaf ap Gruffydd, l'ultimo \"vero\" principe del Galles, fu tenuta prigioniera al priorato per gran parte della vita.\nIl priorato venne fondato da Gilberto di Sempringham l'unico santo inglese ad aver fondato un Ordine monastico. Il priorato cominci\u00f2 a divenire meta di pellegrinaggio quando Gilberto istitu\u00ec nel 1131 l'ordine dei Gilbertini, Alexander, vescovo di Lincoln, aiut\u00f2 la nascita dell'ordine facendo porre gli edifici religiosi a nord della chiesa parrocchiale di St.Andrews considerandola quale area protetta. San Gilberto mor\u00ec a Sempringham nel 1189 e fu sepolto nella chiesa del priorato, egli venne quindi canonizzato nel 1202 in virt\u00f9 dei molti miracoli che erano avvenuti sulla sua tomba.\nLa comunit\u00e0 ospit\u00f2 per secoli i frati e le suore aderenti all'ordine dei gilbertini fino a che non vennero smantellati nel 1538 per ordine di Enrico VIII d'Inghilterra, della terra prese possesso la famiglia dei Baroni Clinton che abbatt\u00e9 tutti gli edifici senza lasciarne traccia alcuna nemmeno sul terreno. Col materiale ricavato i Clinton costruirono una magione. \nIl luogo.\nIl priorato sorgeva su un'area di circa 80 acri su un terrono posto al di sotto dei resti di una grande costruzione in Stile Tudor confinante con i Fens, una regione con terreno calcareo. La terra che era stata del priorato venne usata a scopo agricolo e nulla si sapeva di un preesistente monastero fino a che degli scavi archeologici compiuti nel 1939 a cura dell'Heritage Lincolnshire rivelarono i resti sepolti di un monastero medievale e di un complesso di case circondato da giardini. Il priorato in s\u00e9 era lungo circa 110 metri e si dedusse che avesse dovuto avere al suo interno locali atti ad ospitare sia le suore che i frati in edifici databili al XII secolo. Al tempo della sua demolizione nel regno di Enrico VIII si diceva che avesse le proporzioni dell'Abbazia di Westminster. \nSan Gilberto.\nCome detto l'ordine dei gilbertini venne fondato nel 1131 e pi\u00f9 o meno in quel periodo Gilberto lasci\u00f2 la casa di Alessandro di Lincoln e torn\u00f2 a servire presso la parrocchia di Sempringham della quale era rettore. Qui trov\u00f2 sette giovinette che avevano imparato da lui la via della santit\u00e0 e avevano continuato a vivere una vita di stretta osservanza religiosa. Gilberto aveva ereditato al villaggio alcune terre attraverso suo padre e decise di usare quelle ricchezze ad uso di queste giovani.\nCon l'aiuto di Alessandro egli costru\u00ec vari edifici, fra cui un Chiostro sul muro nord della chiesa che stava sulle terre di sua propriet\u00e0 e diede loro una regola di vita comprendente la Castit\u00e0, l'Umilt\u00e0, l'Obbedienza e la Carit\u00e0.\nLe loro necessit\u00e0 giornaliere venivano soddisfatte passando loro il necessario attraverso una finestra da una ragazza scelta da Gilberto fra i propri fedeli, per altro le persone a lui vicine gli dissero che le sue suore non avrebbero dovuto parlare con le laiche poich\u00e9 i loro pettegolezzi avrebbero potuto rinfocolare in loro l'interesse per il mondo che avevano lasciato. Su consiglio di Willia, abate di Rievaulx, Gilberto acconsent\u00ec alla richiesta delle serve che lo avevano pregato di concedere anche a loro un abito e una regola, egli prese quindi anche dei frati conversi per coltivare il terreno dando anche a loro un abito e delle regole.\nLa piccola comunit\u00e0 crebbe in numero e fra i suoi primi benefattori vi fu Brian di Pointon e nel 1139 Gilberto accett\u00f2 tre \"carrucata\" di terreno da Gilbert di Gand, conte di Lincoln (1126circa-1156) il loro feudatario. I primi edifici dimostrarono di essere troppo piccoli e il priorato con le sue due chiese, i chiostri e gli altri edifici vennero eretti sui terreni donati dal conte non lontano dalla chiesa parrocchiale e venne dedicato alla Vergine Maria. Grazie ai propri doni Gilberto di Gand venne considerato uno dei fondatori del priorato.\nNel 1147 Gilberto si rec\u00f2 all'Abbazia di C\u00eeteaux per chiedere agli abati di ratificare la propria regola per i frati e le suore, ma questi rifiutarono. All'abbazia Gilberto conobbe Bernardo di Chiaravalle e Papa Eugenio III il quale gli accord\u00f2 la propria presa a cuore del suo ordine. Bernardo lo invit\u00f2 a Clairvaux dove lo aiut\u00f2 a redigere lo Statuto dell'Ordine di Sempringham che venne poi approvato dal pontefice. Gilberto torn\u00f2 in patria nel 1148 e complet\u00f2 l'ordine istituendo dei canonici perch\u00e9 servissero la comunit\u00e0 come sacerdoti e lo aiutassero nella parte amministrativa del lavoro.\nGilberto diede ai canonici la regola di Agostino d'Ippona e aggiunse molte altre regole prese dai costumi degli agostiniani e dei Canonici regolari premostratensi. \nA capo della casa era il Priore poi il sotto-priore, quindi il Cellario, il Precentore e il Sacrestano, a Sempringham il numero di canonici arriv\u00f2 a toccare le 40 unit\u00e0. I conversi seguivano la regola dei loro fratelli Cistercensi, mentre le suore seguivano i precett di Benedetto da Norcia.\nLe case delle suore avevano la stessa divisione dei ruoli, con l'aggiunta della sorella che si occupava del Refettorio, e presso di loro vivevano delle converse che le servivano ed ubbidivano alle suore. Esse cucinavano per tutta la comunit\u00e0, sotto la sorveglianza di una suora, una settimana a turno; in aggiunta preparavano la birra, cucivano e lavavano, tessevano la lana e trattavano con i ciabattini. Tutti gli abiti, con eccezione delle maglie e dei calzoni degli uomini, venivano cuciti dalle donne.\nL'amministrazione generale della casa era in mano a quattro procuratori, il priore, il cellario e due conversi, mentre le spese erano sotto il controllo delle suore. La tesoreria era situara negli edifici di loro pertinenza ed era nelle mani delle tre suore pi\u00f9 anziane e discrete ognuna responsabile di una chiave diversa. Le comunicazioni per affari, cibo ed altre cose avveniva attraverso un'apposita finestra costruita in modo che l'uno non potesse vedere l'altra.\nV'era ovviamente una guida suprema, il maestro, a patto che godesse di buona salute e fosse di ineccepibile comportamento, veniva eletto a vita dal capitolo generale di frati e suore provenienti da tutte le case. Il privilegio di un'elezione libera venne garantito da Enrico II d'Inghilterra e riconfermata da Riccardo I d'Inghilterra nel 1189. La responsabilit\u00e0 delle case e delle fattorie ricadeva sui priori nei periodi in cui il titolo era vacante, di solito per un periodo di pochi giorni. Il maestro non apparteneva a una casa in particolare, ma peregrinava in visita da una all'altra. Secondo la regola il suo assenso era necessario per la vendita e l'acquisto di terre, legname ed ogni altro bene che superasse il valore di tre marchi e il suo sigillo era presente su ogni documento. Il maestro non poteva disporre di benefici ecclesiastici o altre propriet\u00e0 messe da parte per sostenere le proprie spese di viaggio che avrebbero potuto essergli devolute dalla comunit\u00e0. A met\u00e0 del XIII secolo le case contribuivano al mantenimento del maestro in proporzione alla loro grandezza e nel 1535 un pagamento definito al maestro \u00e8 segnalato nelle uscite di ogni casa. Il capitolo si incontrava annualmente in occasione delle Rogazioni e vi presenziavano il priore, le madri superiore di ogni case, il cellario, lo scrutatore generale e gli scrutatori del chiostro.\nMentre era maestro Gilberto vi furono due crisi importanti. Nei primi mesi del 1165 lui ed altri priori vennero convocati a Westminster per rispondere delle accuse di aver inviato del denaro a Tommaso Becket e di averlo aiutato a fuggire dall'Inghilterra, la pena per quresto crimine era l'esilio. Nonostante le accuse fossero false Gilberto si fece scrupolo di giurare la propria innocenza. Nello stesso tempo due giudici inviati da Enrico II comunicarono che Tommaso sarebbe stato giudicato al suo ritorno dalla Normandia e che gli accusati erano liberi.\nNel 1170 vi fu una ribellione dei conversi che si lamentavano della durezza del lavoro ed insistevano per avere pi\u00f9 cibo e meno lavoro. Due di loro si recarono a Roma con una somma di denaro ottenuta illecitamente e presso Papa Alessandro III calunniarono sia Gilberto che i canonici tanto che il pontefice intervenne a loro favore. Quando la causa di Gilberto venne caldamente presa a cuore dal re e da parecchi vescovi il papa cap\u00ec d'essere stato ingannato, quando i conversi capirono che non avrebbero ottenuto una rimozione forzata di Gilberto chiesero perdono e umilmente pregarono che la regola venisse allentata. Alcuni cambiamenti vennero in effetti apportati nel 1187 alla presenza di Ugo di Lincoln con il consenso del capitolo di Sempringham.\nIl 4 febbraio 1189 Gilberto mor\u00ec presso il priorato e fu sepolto nella chiesa dietro l'altare dedicato a Sant'Andrea e alla Vergine alla presenza di un certo numero di persone, la tomba fu posta in modo che potesse essere vista sia dagli uomini che dalle donne. Molti miracoli di guarigione si disse che fossero avvenuti sulla sua tomba negli anni seguenti e nel 1200 Hubert Walter, Arcivescovo di Canterbury, ottenne la sua canonizzazione che venne decretata da Papa Innocenzo III dopo un'indagine volta ad appurare la veridicit\u00e0 dei miracoli. La traslazione di Gilberto al suo santuario avvenne il 13 ottobre 1202 alla presenza di numerosi testimoni.\nAll'inizio il priorato soffr\u00ec di una certa povert\u00e0, ma molti benefattori ebbero piet\u00e0 delle suore. Nel 1189 le propriet\u00e0 del priorato comprendevano l'intero villaggio di Sempringham, insieme alla sua chiesa parrocchiale e alla cappella di Pointon oltre alle fattorie di Kirkby, Marham, Cranwell, Fulbeck, Thorpe, Bramcote, Walcote e Thurstanton, l'Eremo di Hoyland, i mulini di Folkingham e Birthorpe, la chiesa di Billingborough, diverse cappelle oltre alla met\u00e0 dei villaggi di Trowell e Laughton.\nProbabilmente in considerazione di queste dotazioni Gilberto decise che il numero delle suore e delle converse non dovesse superare le 120 unit\u00e0, mentre i frati e i conversi non potevano essere pi\u00f9 di 60.\nAl priorato vennero donati numerosi pascoli tanto che la maggior entrata dei gilbertini era dovuta alla lana, in alcune case essa veniva tessuta non solo per farvi abiti per i religiosi, ma anche per venderla e nel 1193 tutta la lana di Sempringham venne requisita per pagare il riscatto di Riccardo I. I gilbertini erano tentati, a causa della loro esenzione dai dazi e dalla dogana di comportarsi come i cistercensi che commerciavano lana in tutto il paese. I divieti ecclesiastici e reali non riuscirono a fermarli nel disubbidire alla loro stessa regola. La gelosia dei commercianti laici spinse all'azione sia Enrico III d'Inghilterra che Edoardo I d'Inghilterra che minacciarono sanzioni nel 1262 e nel 1302, ma nel 1342 e 1344 le medesime lamentele raggiunsero Edoardo III d'Inghilterra che ordin\u00f2 ai gilbertini di sospendere il commercio."}
{"id": "4882937", "revid": "31886", "url": "https://it.wikipedia.org/wiki?curid=4882937", "title": "Fleischer Studios", "text": "Fleischer Studios, Inc. \u00e8 stata una societ\u00e0 statunitense nata come studio d'animazione che si trovava a 1600 Broadway, New York. Venne fondata nel 1921 come Inkwell Studios (o Out of the Inkwell Films) dai fratelli Max Fleischer e Dave Fleischer che gestirono l'azienda dalla sua nascita finch\u00e9 la Paramount Pictures, societ\u00e0 madre dello studio e distributrice dei suoi film, li costrinse a dimettersi nell'aprile 1942. Al suo apice era la concorrente principale della Walt Disney Productions e si distingue per aver portato sullo schermo personaggi come Koko il Clown, Betty Boop, Bimbo, Braccio di Ferro e Superman. A differenza di altri studi, i cui personaggi pi\u00f9 famosi sono animali antropomorfi, i personaggi pi\u00f9 popolari dei Fleischer erano esseri umani.\nStoria.\nFilm muti.\nLa societ\u00e0 ebbe inizio quando Max Fleischer invent\u00f2 il rotoscope, che permetteva animazioni estremamente realistiche. Utilizzando questo dispositivo, i fratelli Fleischer ottennero un contratto con la Bray Productions nel 1919 per produrre una loro serie chiamata \"Out of the Inkwell\", che incluse i loro primi personaggi: l'ancora senza nome Koko il Clown e Fitz the Dog, che si sarebbe evoluto in Bimbo nel 1930. \"Out of the Inkwell\" divenne una serie di grande successo. Poich\u00e9 l'operazione cinematografica della Bray inizi\u00f2 a diminuire, i fratelli aprirono un loro studio nel 1921. Dave lavorava come regista e supervisionava la produzione dello studio, mentre Max era il produttore. L'azienda era conosciuta come Out of the Inkwell Films, e divenne i Fleischer Studios nel gennaio 1929.\nPer tutti gli anni venti i Fleischer furono tra i primi produttori di animazione, con ironia intelligente e numerose innovazioni, tra cui il Rotograph, un pionieristico processo fotografico per il compositing dell'animazione con sfondi live action. Altre innovazioni inclusero i \"Song Car-Tunes\" e cortometraggi canta-con-noi (con la famosa \"palla rimbalzante\"), che erano una sorta di precursori del karaoke. Da maggio 1924 a settembre 1926 lo studio utilizz\u00f2 il processo sound-on-film Phonofilm di Lee De Forest per produrre i primi 19 cartoni animati con tracce audio sincronizzate, inclusi \"Come Take a Trip in My Airship\", \"Darling Nelly Gray\", \"Has Anybody Here Seen Kelly\" e \"By the Light of the Silvery Moon\". La serie \"Song Car-Tunes\" si concluse nel 1927.\nSuono e colore.\nCon la loro prima esperienza con il suono, i Fleischer Studios fecero la transizione con facilit\u00e0. Il loro accordo di produzione e distribuzione con la Paramount permise di espandere il loro formato di film musicale nelle loro nuove \"Screen Songs\", una continuazione dei precedenti \"Song Car-Tunes\". La prima di queste fu \"The Sidewalks of New York\", uscita il 5 febbraio 1929. Nell'ottobre dello stesso anno, i Fleischer introdussero una nuova serie chiamata \"Talkartoons\". I primi episodi della serie erano per lo pi\u00f9 cartoni animati one-shot, ma Bimbo sarebbe diventato un punto fermo della serie. Bimbo venne messo in ombra dalla sua ragazza, Betty Boop, che divenne rapidamente la stella dello studio, e da agosto 1932 la serie \"Talkartoon\" venne ribattezzata con il suo nome; i Fleischer Studios ottennero ancora pi\u00f9 successo utilizzando Cab Calloway in tre cartoni animati di Betty Boop, e Louis Armstrong e Don Redman ciascuno presente in cartoni animati separati. Betty fu il primo personaggio femminile in evidenza nell'animazione americana, e rifletteva il caratteristico orientamento adulto urbano dei prodotti dello studio.\nI successi iniziali dello studio cominciarono a trasformarsi mentre gli anni trenta avanzavano. Nel 1934 venne emanato a Hollywood il Codice Hays, che risult\u00f2 in una grave censura per i film. La sessualit\u00e0 di Betty fu neutralizzata, e gran parte del suo fascino venne perso. Allo stesso tempo, il Codice Hays influenz\u00f2 il tono dei film della Paramount. La societ\u00e0 aveva attraversato tre riorganizzazioni dalla bancarotta tra il 1931 e il 1936, e la nuova gestione si mise a fare film per un pubblico pi\u00f9 generale, del tipo fatto alla MGM, ma con un budget inferiore. Questo cambiamento nella politica dei contenuti influenz\u00f2 quelli dei cartoni animati che i Fleischer dovevano produrre per la Paramount, che sollecitava i Fleischer a considerare di emulare i cartoni animati di Walt Disney. L'esempio pi\u00f9 notevole dell'adattamento dei Fleischer dello stile Disney fu la loro serie \"Color Classics\", che era essenzialmente una copia e parodia diretta delle \"Sinfonie allegre\" Disney.\nIl successo dei Fleischer si solidific\u00f2 ulteriormente quando ottennero la licenza del personaggio della striscia a fumetti di E. C. Segar Braccio di Ferro per una loro serie di cartoni animati. \"Braccio di Ferro\" divenne la serie pi\u00f9 popolare che i Fleischer avessero mai prodotto, e il suo successo rivaleggiava con quello dei cartoni animati di Topolino di Walt Disney. Tre cortometraggi in Technicolor di Braccio di Ferro furono prodotti nel 1936, 1937 e 1939, e venivano proiettati in molti cinema insieme al film principale.\nUltimo periodo.\nGli sforzi dei Fleischer Studios nell'emulare lo studio Disney culminarono nella produzione di lungometraggi animati, dopo il successo di \"Biancaneve e i sette nani\" (1937). La Paramount prest\u00f2 ai Fleischer i soldi per uno studio pi\u00f9 ampio, che venne costruito a Miami per usufruire di agevolazioni fiscali e per sciogliere l'attivit\u00e0 sindacale risultante da un amaro sciopero del 1937. Il nuovo studio dei Fleischer venne inaugurato nell'ottobre del 1938, e la produzione del primo lungometraggio, \"I viaggi di Gulliver\", entr\u00f2 dalla fase di sviluppo alla produzione attiva.\nAl momento della sua uscita a Natale del 1939, \"I viaggi di Gulliver\" ebbe un buon risultato al botteghino, anche se la qualit\u00e0 del racconto e l'animazione erano molto inferiori a quelle del film che cercava di emulare. Tra l'uscita de \"I viaggi di Gulliver\" e quella del successivo film \"Hoppity va in citt\u00e0\" (1941), i Fleischer produssero il loro miglior lavoro di questo periodo, una serie di cortometraggi di alta qualit\u00e0 basati sul supereroe dei comic book \"Superman\". Il primo corto della serie, intitolato semplicemente \"Superman\", aveva un budget di 50.000 dollari, il pi\u00f9 alto di sempre per un normale cortometraggio Fleischer, e ricevette una nomination all'Oscar.\nTuttavia, quest'ultimo successo non aiut\u00f2 lo studio a risalire le sue difficolt\u00e0 finanziarie. Lo staff ampliato del nuovo studio di Miami cre\u00f2 un sovraccarico elevato, che richiese una produzione costante. Un certo numero di cortometraggi di questo periodo, come ad esempio ' cortometraggi di \"Braccio di Ferro\" e un adattamento a due bobine del 1941 di \"Raggedy Ann and Andy\", mantennero un alto livello di qualit\u00e0. Altri, come gli \"Stone Age Cartoons\", le varie serie spin-off de \"I viaggi di Gulliver\" (come \"Animated Antics\" e \"Gabby\") e l'adattamento a due bobine del 1942 de \"Il corvo\" di Edgar Allan Poe, furono tra le uscite con meno successo dello studio.\nAcquisizione dalla Paramount.\nMentre i profitti diminuivano, i Fleischer dovevano chiedere frequentemente prestiti alla Paramount, e alla fine dovettero cedere le loro quote dello studio. A peggiorare le cose, Max e Dave smisero di parlarsi nei primi mesi del 1940 a causa di controversie professionali e personali. La Paramount present\u00f2 a entrambi i Fleischer una lettera firmata di dimissioni, da essere usata a discrezione della Paramount, in modo che i Fleischer Studios ricevessero finanziamenti per la stagione cinematografica 1940-1941. Il 24 maggio 1941 la Paramount richiam\u00f2 i loro prestiti e assunse la piena propriet\u00e0 dei Fleischer Studios. I Fleischer rimasero in controllo della produzione fino al novembre del 1941.\n\"Hoppity va in citt\u00e0\" venne finalmente distribuito il 5 dicembre 1941. La sua uscita avvenne solo due giorni prima dell'attacco di Pearl Harbor, che port\u00f2 gli Stati Uniti nella seconda guerra mondiale. Il film non riusc\u00ec a ottenere una distirbuzione generale, e bench\u00e9 non avesse superato il budget di 500.000 dollari, i suoi costi non poterono essere recuperati. Mentre Dave Fleischer era a Hollywood a supervisionare la post-produzione del film, Max aveva inviato un telegramma alla Paramount spiegando che non poteva pi\u00f9 lavorare con il fratello, e la Paramount aveva prodotto le lettere di dimissioni. Come risultato, i Fleischer furono rimossi dal controllo dello studio e la Paramount form\u00f2 una nuova societ\u00e0, i Famous Studios, come succeditrice dei Fleischer Studios a met\u00e0 del 1942. L'ultimo cartone animato prodotto dai Fleischer Studios fu il cortometraggio di \"Superman\" \"Terrore al circo\".\nDave Fleischer si trasfer\u00ec definitivamente in California, e nell'aprile del 1942 divenne capo dello studio di animazione della Columbia Pictures, la Screen Gems. Max Fleischer divenne capo della divisione animazione della Jam Handy Organization, e Sam Buchwald, Isadore Sparber, Dan Gordon e il genero di Max Fleischer Seymour Kneitel divennero i capi dei Famous Studios, che vennero riportati a New York nel 1943.\nI Fleischer Studios oggi.\nI Fleischer non furono mai pi\u00f9 una forza importante nel settore, ma i loro film e personaggi sono rimasti popolari. Dagli anni ottanta i Fleischer sono riconosciuti come i pionieri dell'animazione che realmente erano. I Fleischer Studios hanno oggi sede a Los Angeles, e operano come una societ\u00e0 che continua a detenere i diritti di Betty Boop e personaggi associati, come Koko il Clown, Bimbo e il prof. Luminosi. \u00c8 diretta dal nipote di Max, Mark Fleischer, che sovrintende le attivit\u00e0 di merchandising. I Fleischer Studios utilizzano il King Features Syndicate per concedere in licenza i personaggi Fleischer e vario merchandise."}
{"id": "4882939", "revid": "287204", "url": "https://it.wikipedia.org/wiki?curid=4882939", "title": "Howellidae", "text": "Gli Howellidae sono una famiglia di pesci ossei marini dell'ordine Perciformes.\nDistribuzione e habitat.\nSono diffusi in tutti gli oceani. Non sono presenti nel mar Mediterraneo. Sono animali pelagici di profondit\u00e0, di solito stazionano a qualche centinaio di metri di profondit\u00e0 ma alcune specie vivono a profondit\u00e0 ancora pi\u00f9 alte e sono definibili come pesci abissali.\nDescrizione.\nHanno occhi grandi e bocca abbastanza piccola. Le pinne dorsali sono due, brevi e distanziate, la prima con raggi spinosi. La pinna anale \u00e8 breve. La pinna caudale \u00e8 biloba. Le pinne pettorali sono molto lunghe, raggiungendo talvolta la seconda dorsale.\nIl colore \u00e8 in genere scuro o nero.\nSono pesci di piccola taglia, la massima supera di poco i 10\u00a0cm..\nBiologia.\nIgnota. \"Howella pammelas\" \u00e8 nota solo per un esemplare ritrovato nello stomaco di uno squalo.\nTassonomia.\nFamiglia di recente istituzione che raccoglie tre generi precedentemente posti nelle famiglie Acropomatidae e Percichthyidae."}
{"id": "4882940", "revid": "1431409", "url": "https://it.wikipedia.org/wiki?curid=4882940", "title": "Kwon Chang-hoon", "text": "Caratteristiche tecniche.\nTrequartista, pu\u00f2 giocare anche da interno di centrocampo o da ala sinistra.\nHa un'ottima visione di gioco e una rapidit\u00e0 di movimento che lo rendono difficilmente marcabile. \u00c8 pericoloso negli inserimenti dalle retrovie e nei tiri dalla distanza, grazie alla sua facilit\u00e0 di calcio e al sinistro potente.\nCarriera.\nClub.\nStagione 2016.\nA fine 2015-2016 conquista, con la Corea Del Sud under 23, il secondo posto nella coppa d'Asia under 23.\nSegna il suo primo gol stagionale nella K league 2016 in casa contro il Sangju Sanmu e si ripete 4 giorni dopo nella Champions league asiatica. Nella quarta giornata di campionato realizza una doppietta contro il Jeju utd. Raggiunge quota 6 gol in campionato segnando su punizione contro il Seongnam Fc il 22 ottobre 2016.\nTrasferimento al Digione FCO.\nIl 18 gennaio 2017 viene ufficializzato il suo passaggio al Digione FCO per 1,2 mln \u20ac. Il giocatore firma un contratto sino al giugno del 2020. Si tratta del terzo acquisto pi\u00f9 caro della storia del club. Al momento del suo arrivo al Digione FCO viene sottoposto ad allenamenti specifici per recupare la condizione fisica, condizione persa in quanto la stagione con il precedente club era terminata ad inizio dicembre.\nFa il suo debutto in Ligue 1 il 19 febbraio 2017, subentrando ad Anthony Belmonte al minuto 77 nella gara persa dalla sua squadra contro l'Olympique Lione. Scende in campo anche nelle due successive gare, sempre subentrando dalla panchina.\nNazionale.\nViene convocato per le Olimpiadi 2016 in Brasile.\nNella stessa competizione, segna 3 gol; 2 contro le isole Fiji e uno contro il Messico."}
{"id": "4882944", "revid": "1543377", "url": "https://it.wikipedia.org/wiki?curid=4882944", "title": "Hollow Bodies", "text": "Hollow Bodies \u00e8 il quarto album in studio del gruppo post-hardcore statunitense Blessthefall, pubblicato il 20 agosto 2013 dalla Fearless Records e prodotto da Joey Sturgis."}
{"id": "4882946", "revid": "1543377", "url": "https://it.wikipedia.org/wiki?curid=4882946", "title": "No Mercy 2001", "text": "No Mercy 2001 \u00e8 stata la quarta edizione dell'omonimo pay-per-view, prodotto dalla World Wrestling Federation. L'evento si \u00e8 svolto il 21 ottobre 2001 al Savvis Center di Saint Louis (Missouri) e incass\u00f2 762.255 dollari, grazie ai 15.647 biglietti venduti. La colonna sonora \u00e8 stata \"Click Click Boom\" dei Saliva.\nIl match principale dell'evento fu il Triple Threat match per il WWF Championship tra il campione Stone Cold Steve Austin e gli sfidanti Kurt Angle e Rob Van Dam. Austin vinse il match mantenendo il titolo dopo aver schienato Van Dam in segu\u00ecto all'esecuzione della \"Stone Cold Stunner\".\nI match presenti nell'undercard furono, The Rock contro Chris Jericho per il WCW World Heavyweight Championship, The Undertaker contro Booker T, i Dudley Boyz contro Big Show e Tajiri per il WWF Tag Team Championship, Christian contro Edge in un Ladder match per l'Intercontinental Championship, Torrie Wilson contro Stacy Keibler in un Lingerie match, Test contro Kane, e gli Hardy Boyz contro Lance Storm e The Hurricane per il WCW World Tag Team Championship.\nStoryline.\nLa rivalit\u00e0 principale dell'evento fu quella per il WWF Championship tra il campione Stone Cold Steve Austin e Kurt Angle e Rob Van Dam. A \"Unforgiven\", Angle sconfisse Austin e nella puntata di \"SmackDown!\" del 4 ottobre, RVD sconfisse Angle e fece guadagnare ad Austin un'opportunit\u00e0 per il titolo. Nella puntata di \"Raw\" dell'8 ottobre, Austin vinse il titolo, grazie all'aiuto l'aiuto del commissioner William Regal. Di conseguenza, Regal si un\u00ec all'Alliance e nella puntata di \"SmackDown!\" dell'11 ottobre, la CEO della WWF Linda McMahon, lo licenzi\u00f2 dalla sua posizione di Commissioner. Pi\u00f9 tardi quella sera, Rob Van Dam perse contro Chris Jericho dopo un'interferenza di Austin. Il nuovo Commissioner si rivel\u00f2 essere Mick Foley, il quale annunci\u00f2 che Austin avrebbe dovuto difendere il totolo contro RVD e Kurt Angle in un triple threat match a \"No Mercy\".\nUn'altra rivalit\u00e0 predominante dell'evento fu quella per il WCW World Heavyweight Championship tra il campione The Rock e lo sfidante Chris Jericho. Nella puntata di \"Raw\" dell'8 ottobre, il proprietario della World Championship Wrestling, Shane McMahon lott\u00f2 insieme a Rob Van Dam contro Jericho e Rock in un tag team match. Van Dam schien\u00f2 Rock dopo che Jericho lo colp\u00ec accidentalmente con una sedia di acciaio. Dopo l'incontro, i due si confrontarono in un segmento nel backstage in cui Jericho lo attacc\u00f2 e nella puntata di \"SmackDown!\" dell'11 ottobre, Jericho sconfisse Rob Van Dam diventando lo sfidante per il WCW Championship."}
{"id": "4882947", "revid": "958063", "url": "https://it.wikipedia.org/wiki?curid=4882947", "title": "WWE HEAT", "text": ""}
{"id": "4882948", "revid": "1543377", "url": "https://it.wikipedia.org/wiki?curid=4882948", "title": "Allegoria della Pazienza", "text": "L'Allegoria della Pazienza \u00e8 un diffuso e tema iconografico dell'allegoria sacra, che ha lasciato ricorrente testimonianze nelle arti visive, in particolare nella pittura e nell'illustrazione a stampa.\nL'iconografia, dai contenuti iniziali di ispirazione spiccatamente teologica, ha subito uno slittamento in territorio \"profano\", avvenuto nello scorcio di tempo intorno alla met\u00e0 del XVI secolo, in ambiente artistico fiorentino, i cui risultati si sono prestati a un'utilizzazione in chiava politica, nel clima storico delle corti rinascimentali italiane.\nSimbologia religiosa.\nLa personificazione di questa virt\u00f9, di norma, persegue un intento moraleggiante, che si muove, pertanto, su un terreno teologico che riflette la tradizione del Vangelo e della Patristica.\nLa \"Patientia\" \u00e8 rappresentata come una donna incatenata e spesso sottoposta al giogo, simbolo, quest'ultimo, della Passione del Cristo (in alcune rappresentazioni, la Pazienza \u00e8 raffigurata proprio sotto il peso della Croce cristiana).\n\"Allegoria della Pazienza\" di Palazzo Pitti.\nSi distacca da questa tradizione la \"Pazienza\" custodita alla Galleria Palatina di Firenze. Di autore incerto, esposta nella Sala di Prometeo di Palazzo Pitti, l'opera \u00e8 stata ritenuta a lungo di Francesco Salviati, prima di essere attribuita a Girolamo Siciolante da Sermoneta da Federico Zeri. Tuttavia, una congettura affermatasi in epoca successiva la riconduce a Giorgio Vasari (e, a seguito della ricostruzione dovuta ad Anna Bisceglia e Barbara Agosti, alla collaborazione con Gaspar Becerra), quale il frutto di una commissione che Bernardetto Minerbetti, vescovo e uomo di corte di Cosimo I de' Medici, propose nel 1551 al Vasari. L'occasione era un riferimento alla stessa esistenza del Minerbetti, sottoposto, in giovent\u00f9, a una penosa subordinazione allo zio Francesco Minerbetti, dal pessimo carattere, facoltoso ma \"avaro e ignorante\": la pazienza del giovane rispetto all'umiliante condizione era stata poi premiata da un'esistenza abbastanza soddisfacente, grazie ai beni ereditati dallo zio. Del coinvolgimento di Vasari \u00e8 traccia nel suo epistolario: basandosi sul suo consiglio, e su quello di Michelangelo Buonarroti e Annibal Caro, fu realizzato un disegno a Roma, di anonimo, conservato al Gabinetto dei disegni e delle stampe della Galleria degli Uffizi, mentre il dipinto a olio fu fatto dal Vasari alla fin del 1553.\nLa pazienza commissionata di Palazzo Pitti raffigura una fanciulla in piedi, con la caviglia incatenata a una roccia. Lo sguardo della donna \u00e8 rivolto a un vaso che sta sulla roccia, in paziente attesa che il lento stillicidio dell'acqua dal vaso corroda la roccia sottostante, portando alla liberazione dalla catena.\nFortuna iconografica dell'allegoria vasariana.\nLa soluzione innovativa nell'opera attribuita alla mano del Vasari e del Becerra si prestava bene a un utilizzo in chiave strumentale, nel clima politico delle corti rinascimentali delle signorie cittadine. La simbologia proposta ebbe una notevole fortuna: come riconosciuto per la prima volta da Hermann Voss, ispirata a questa concezione \u00e8 un'opera che Ercole II d'Este, alla corte di Ferrara, commissiona a Camillo Filippi nelle stesse dimensioni dell'archetipo fiorentino (ora alla Galleria estense di Modena). La fortuna di questa simbologia si estese subito alla numismatica, ispirando una moneta e una medaglia, coniate e fuse da Pompeo Leoni nel 1554. La medaglia, secondo Adolfo Venturi, pendeva al collo del busto del duca Ercole, ora alla Galleria Estense (alla stessa virt\u00f9, unita alla Fortezza, alludeva la raffigurazione di Atlante ed Ercole sul basamento del busto.\nUn'Allegoria della Pazienza, sovrapponibile per iconografia al modello fiorentino, con la sola eccezione dell'aggiunta della figura di un putto, fu eseguita da Jacopo Chimenti da Empoli, e oggi conservata a Roma, in una raccolta privata."}
{"id": "4882951", "revid": "287204", "url": "https://it.wikipedia.org/wiki?curid=4882951", "title": "Dr\u00f4me Classic 2014", "text": "La Dr\u00f4me Classic 2014, prima edizione della corsa e valida come prova del circuito UCI Europe Tour 2014 categoria 1.1, fu disputata il 2 marzo 2014 su un percorso totale di 189,4\u00a0km. Fu vinta dal francese Romain Bardet al traguardo con il tempo di 4h39'00\", alla media di 40,73\u00a0km/h.\nPartenza con 151 ciclisti, dei quali 85 portarono a termine la gara."}
{"id": "4882952", "revid": "46291", "url": "https://it.wikipedia.org/wiki?curid=4882952", "title": "Angraecum rhynchoglossum", "text": "Angraecum rhynchoglossum \u00e8 una pianta della famiglia delle Orchidacee, endemica del Madagascar.\nDescrizione.\n\u00c8 una orchidea epifita, priva di fusto, con foglie lineari lunghe 11\u201315\u00a0cm e larghe 4\u20135\u00a0cm, dotata di un singolo fiore, di colore giallo-verdastro; alla base del labello \u00e8 presente uno sperone claviforme, lungo 25\u00a0mm.\nDistribuzione e habitat.\nLa specie \u00e8 diffusa nelle foreste umide del Madagascar centro-orientale, tra i 1000 e i 1400\u00a0m di altitudine."}
{"id": "4882954", "revid": "716642", "url": "https://it.wikipedia.org/wiki?curid=4882954", "title": "T\u00f3 Z\u00e9", "text": "Caratteristiche tecniche.\n\u00c8 un trequartista.\nCarriera.\nClub.\nEsordisce in prima squadra il 10 febbraio 2013 contro l'Olhanense (1-0).\nNazionale.\nHa partecipato ai Mondiali Under-20 del 2013 ed agli Europei Under-21 del 2015."}
{"id": "4882955", "revid": "76963", "url": "https://it.wikipedia.org/wiki?curid=4882955", "title": "Al-Husayn ibn al-Numayr", "text": "Componente della trib\u00f9 araba dei B. Sak\u016bn, una sotto-trib\u00f9 dei Kinda, sarebbe stato l'artefice della pacificazione dell'Ha\u1e0dramaw\u1e6d nel 632, durante le guerre della Ridda, ma vari studiosi pensano che si tratti di un omonimo del generale omayyade. La sua presenza nella battaglia di \u1e62iff\u012bn \u00e8 invece attestata nel 657 tra le file omayyadi. \u00c8 anche ricordato come il comandante di un raid estivo in territorio anatolico bizantino nel 678 e nel 681/682. \nSotto Yaz\u012bd I (\"reg.\" 680\u2013683) divenne Governatore del \"Jund\" di \u1e24im\u1e63, e in questa veste organizz\u00f2 la spedizione inviata a domare la rivolta di Medina e della Mecca nel 683, comandata da Muslim ibn \u02bfUqba. Dopo la morte di Muslim, gli succedette al comando della campagna che si concluse con l'assedio di Medina e la sua espugnazione (683) e con l'assedio posto alla Mecca, controllata da Ibn al-Zubayr, e che dur\u00f2 due mesi.\nFu durante questo assedio che la Ka\u02bfba and\u00f2 incidentalmente a fuoco. Al-\u1e24u\u1e63ayn mantenne l'assedio finch\u00e9 non sopraggiunse la notizia dell'improvvisa morte del Califfo Yaz\u012bd. A quel punto, nelle giornate confuse che ne seguirono, al-\u1e24u\u1e63ayn pens\u00f2 fosse opportuno tornare a Damasco per assicurare una non semplice successione al giovane figlio di Yaz\u012bd, Mu\u02bf\u0101wiya II.\nTornato in Siria, svolse un ruolo importante nell'assicurare alla famiglia omayyade la nomina a Califfo dell'esperto (bench\u00e9 in l\u00e0 con gli anni) Marw\u0101n b. al-\u1e24akam, anzich\u00e9 del giovane nipote di Yaz\u012bd (e figlio di Mu\u02bf\u0101wiya II), Kh\u0101lid ibn Mu\u02bf\u0101wiya. L'abile esponente omayyade, \u02bfUbayd All\u0101h b. Ziy\u0101d lo invi\u00f2 allora in Jaz\u012bra, dove egli sbaragli\u00f2 il 6 gennaio 685 il movimento alide dei Penitenti (\"tawwab\u016bn\") nella Battaglia di 'Ayn al-Warda. Al-\u1e24u\u1e63ayn partecip\u00f2 anche alla tentata riconquista dell'Iraq agli ordini di \u02bfUbayd All\u0101h b. Ziy\u0101d e come lui cadde ucciso nella battaglia del Khazir del 6 agosto 686.\nSuo figlio, Yaz\u012bd ibn al-\u1e24u\u1e63ayn, combatt\u00e9 parimenti per gli Omayyadi nella Seconda Fitna e serv\u00ec come Governatore di \u1e24im\u1e63 per Umar II (\"reg.\" 717\u2013720), mentre suo nipote Mu\u02bf\u0101wiya serv\u00ec come Governatore della stessa citt\u00e0 per Yaz\u012bd III (\"reg.\" 743\u2013744), ma pass\u00f2 dalla parte di Marw\u0101n II (\"reg.\" 744\u2013750) durante la Terza Fitna."}
{"id": "4882956", "revid": "6923", "url": "https://it.wikipedia.org/wiki?curid=4882956", "title": "Metropolitana di Manchester", "text": ""}
{"id": "4882957", "revid": "121658", "url": "https://it.wikipedia.org/wiki?curid=4882957", "title": "Sid and Nancy", "text": ""}
{"id": "4882960", "revid": "1573940", "url": "https://it.wikipedia.org/wiki?curid=4882960", "title": "Cyclosa ginnaga", "text": "Cyclosa ginnaga \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dal sostantivo giapponese ginnagashi che significa \"argenteo, argentato\", ad indicare il colore delle femmine di questa specie\nCaratteristiche.\nGli esemplari femminili raccolti sono di dimensioni: cefalotorace lungo 1,73-2,38mm, largo 1,22-1,66mm; opistosoma lungo 3,33-7,75mm, largo 1,43-2,50mm.\nDistribuzione.\nLa specie \u00e8 stata reperita in Corea, Cina, Giappone e Taiwan: le principali localit\u00e0 giapponesi sono: Ogawaguchi-Tado, nella prefettura di Wakayama; Tagata-gun nella prefettura di Shizuoka; Kiwacho, nella prefettura di Mie.\nTassonomia.\nAl 2013 non sono note sottospecie e dal 2011 non sono stati esaminati nuovi esemplari."}
{"id": "4882963", "revid": "812213", "url": "https://it.wikipedia.org/wiki?curid=4882963", "title": "G+M", "text": "Gettone+Moneta meglio noto come G+M \u00e8 stato un telefono per uso pubblico a monete e gettoni, che entr\u00f2 in vigore intorno alla prima met\u00e0 degli anni ottanta e che cess\u00f2 di esistere intorno alla fine dello stesso decennio; il telefono fu prodotto per conto della SIP.\nStoria.\nIl telefono G+M nacque probabilmente come prototipo per l'adeguamento moderno del modello U+I che cominciava ad essere obsoleto rispetto agli standard della nascente comunicazione digitale.\nIn sintesi, il modello riprendeva quasi in tutto e per tutto il suo predecessore con alcune revisioni cosmetiche e funzionali, tra cui la sostituzione del disco combinatore con una tastiera digitale per la composizione dei numeri; e l'introduzione di tre fessure (anzich\u00e9 una) per l'introduzione del corrispettivo da pagare.\nLe postazioni dei telefoni pubblici nelle quali venne installato il modello G+M furono quasi le medesime del modello U+I e, anzi, ci\u00f2 avvenne probabilmente in forma sperimentale, cos\u00ec da introdurre la gente all'ottica di un nuovo concetto di telefonia (infatti, in alcune postazioni, permase, senza una precisa ragione, il modello U+I); difficilmente per\u00f2 riusc\u00ec a offuscare la figura del suo predecessore, anche perch\u00e9 alcuni particolari (forse mal progettati) causavano facili malfunzionamenti (ad esempio il gancio metallico, allungato per consentire un diverso aggancio della cornetta, poteva risultare di facile rottura, anche involontaria).\nCaratteristiche.\nIl modello G+M era formato esternamente, come il suo predecessore, da una struttura in metallo zincato, con l'aggiunta di uno strato plastificato esterno che lo rendesse pi\u00f9 resistente alle intemperie (quali alla ruggine), rispetto al modello U+I.\nLa cornetta rimase grossomodo simile al modello precedente (risalente sempre al modello Siemens S62, modello per uso privato), salvo la diversa collocazione del gancio; targa e tasto per la rimozione del contante restitutivo rimasero anch'essi simili al precedente modello, fatta eccezione per una nuova modalit\u00e0 e per la colorazione.\nAl centro, in sostituzione del disco combinatore, fu collocata una tastiera numerica, la quale comunque non apport\u00f2 grosse variazioni funzionali; l'imboccatura per il resto delle monete o dei gettoni parzialmente consumati fu ampliata di qualche centimetro e il coperchio di plastica fu sostituito da uno in metallo; inoltre anche questo modello, come il precedente, era dotato di un rilevatore luminoso (situato in alto a sinistra) che indicava il riempimento della raccoglitrice e la conseguente impossibilit\u00e0 di proseguire il normale funzionamento.\nFine prematura.\nIl modello G+M ebbe vita breve, soprattutto perch\u00e9 non ricevette mai le sostanziali modifiche tecniche richieste nel corso del tempo, come la necessit\u00e0 crescente di un supporto per le schede telefoniche; venne perci\u00f2 sostituito, intorno alla fine degli anni ottanta, dal pi\u00f9 moderno modello Rotor, che ne riprese in parte alcune caratteristiche.\nCuriosit\u00e0.\nUn apparecchio di questo tipo compare in Le avventure acquatiche di Steve Zissou, film del 2004 diretto da Wes Anderson."}
{"id": "4882965", "revid": "64519392", "url": "https://it.wikipedia.org/wiki?curid=4882965", "title": "Panthera redolens", "text": ""}
{"id": "4882969", "revid": "198277", "url": "https://it.wikipedia.org/wiki?curid=4882969", "title": "Jo\u00e3o Cancelo", "text": "Caratteristiche tecniche.\n\u00c8 un terzino destro d'attacco che pu\u00f2 giocare anche come esterno di centrocampo o, all'occorrenza, da ala destra. Dotato di buona velocit\u00e0, eleganza, visione di gioco, senso tattico e tecnica individuale, \u00e8 abile nei cross e nell'uno contro uno; per via della sua notevole abilit\u00e0 nel dribbling \u00e8 stato descritto come \u00abun numero 10 prestato alla fascia\u00bb. \u00c8 inoltre un buon esecutore di calci piazzati.\nCarriera.\nClub.\nGli esordi, Benfica e Valencia.\nDopo aver mosso i primi passi nella , nel 2007 entra nel settore giovanile del . Gioca per due stagioni nel , prima di esordire in Primeira Liga il 10 maggio 2014, giocando da titolare contro il (1-2). Il 20 agosto passa in prestito al . Il 25 maggio 2015 viene acquistato a titolo definitivo dal club spagnolo, dove si affermer\u00e0 come uno dei terzini pi\u00f9 promettenti della sua generazione.\nInter.\nIl 22 agosto 2017 passa in prestito annuale all', con diritto di riscatto, nell'ambito di uno scambio di mercato che vede Kondogbia compiere il percorso inverso. Debutta in Serie A quattro giorni dopo, nella vittoriosa partita sul campo della (3-1), subentrando nel finale a Candreva.\nDopo qualche settimana di ambientamento alla realt\u00e0 italiana, il 12 dicembre fa il suo esordio da titolare con i nerazzurri in Coppa Italia, nel match casalingo vinto contro il ; sigla poi quello che rimarr\u00e0 il suo unico gol con la maglia nerazzurra il 17 aprile 2018, su punizione, nella partita casalinga di campionato contro il . Superata una prima fase di adattamento alla Serie A, cui si somma qualche equivoco tattico, le sue prestazioni migliorano progressivamente, Il suo contributo si rivela decisivo per la qualificazione alla successiva edizione di Champions League, ma l'Inter a causa di problemi economici decide di non riscattarlo.\nJuventus.\nTornato al Valencia, il 27 giugno 2018 viene ceduto a titolo definitivo alla per 40,4 milioni di euro. Debutta con la maglia bianconera il successivo 18 agosto, nella vittoriosa trasferta di Verona contro il (3-2), divenendo subito un perno dell'undici titolare torinese. Il 19 settembre debutta con i \"bianconeri\" nelle competizioni europee, nella vittoria contro il (2-0), sua ex squadra. Il 27 gennaio 2019 segna la sua prima marcatura con i torinesi, siglando il gol del pareggio in casa della , nella partita poi vinta dai bianconeri per 2-1. A fine stagione, nonostante un rendimento altalenante a livello personale nella seconda parte di stagione, vince la Supercoppa nazionale e il campionato.\nManchester City.\nIl 7 agosto 2019, dopo una sola stagione, Cancelo lascia la Juventus a seguito della cessione al Manchester City per 28 milioni di euro, pi\u00f9 il cartellino di Danilo (valutato 37 milioni), per un totale nominale quindi di 65 milioni di euro. Il 18 dicembre successivo segna la sua prima rete in maglia \"Citizens\" in Coppa di Lega inglese nella partita vinta per 3-1 fuori casa contro l'.\nNazionale.\nHa giocato in tutte le nazionali giovanili portoghesi dall'Under-16 sino all'Under-21, dove ha partecipato agli Europei di categoria nel 2015 e nel 2017.\nNell'agosto 2016 viene convocato per la prima volta in nazionale maggiore dal commissario tecnico Santos. Esordisce con i lusitani il 1\u00ba settembre seguente, giocando da titolare in amichevole contro e andando a segno.\nImpiegato in tre gare di qualificazione per il , non viene poi convocato per la fase finale del torneo, nonostante la buona stagione disputata nelle file dell'Inter.\nDopo il Mondiale si afferma come titolare sulla fascia destra dei lusitani venendo convocato per gli europei nel 2021, salvo poi venire tagliato il 13 giugno a causa della positivit\u00e0 al COVID-19.\nStatistiche.\nPresenze e reti nei club.\n\"Statistiche aggiornate al 9 febbraio 2022.\""}
{"id": "4882977", "revid": "767487", "url": "https://it.wikipedia.org/wiki?curid=4882977", "title": "Twin Shadow", "text": "Biografia.\nNato in Repubblica Dominicana, \u00e8 cresciuto in Florida. Inizia ad avere a che fare con la musica nel 2000 a Boston, entrando a fare parte del gruppo Mad Man Films. Dopo aver registrato alcuni lavori in maniera indipendente e musiche per teatri e film, decide di partire con un progetto solista nel momento in cui si trasferisce a Brooklyn. Nel novembre 2010 pubblica il suo primo album \"Forget\", prodotto da Chris Taylor dei Grizzly Bear.\nNel 2011 partecipa a diversi festival musicali come il Coachella Valley Music and Arts Festival ed il Primavera Sound Festival, oltre a supportare il tour statunitense di Florence and the Machine.\nNel luglio 2012 pubblica il suo secondo disco, da lui prodotto ed intitolato \"Confess\" (4AD).\nRemixer.\nCome remixer ha riprodotto lavori di N.E.R.D, Oh Land, MS MR, Sky Ferreira e Lady Gaga."}
{"id": "4882985", "revid": "125356664", "url": "https://it.wikipedia.org/wiki?curid=4882985", "title": "Jo\u00e3o M\u00e1rio", "text": "Biografia.\nNato a Porto ma trasferitosi con la madre a Lisbona a seguito della separazione dei genitori, \u00e8 fratello di Wilson Eduardo, calciatore dell'. Ha origini angolane.\nCaratteristiche tecniche.\nCentrocampista dotato di un'ottima tecnica individuale e di capacit\u00e0 negli inserimenti, pu\u00f2 agire in varie posizioni del centrocampo: mediano, interno, esterno offensivo e trequartista. Tra le sue qualit\u00e0 principali non rientra il dinamismo.\nCarriera.\nClub.\nEsordi e Sporting Lisbona.\nDopo aver mosso i primi passi nelle formazioni giovanili del , passa allo . Debutta in prima squadra appena maggiorenne, il 10 febbraio 2013, contro il . L'anno seguente, dopo aver giocato per un periodo nella formazione riserve, si trasferisce in prestito al . Rientra allo Sporting all'inizio della stagione 2014-15, affermandosi come titolare.\nInter, West Ham United e ritorno all'Inter.\nNell'agosto 2016 viene acquistato dall' per 40 milioni di euro (pi\u00f9 3 di bonus legati al raggiungimento delle 25 presenze e alla vittoria dello scudetto), che ne fanno il terzo acquisto pi\u00f9 costoso nella storia del club dopo Romelu Lukaku e Christian Vieri. Esordisce in Serie A l'11 settembre, nella vittoria per 2-1 in casa del . Segna il primo gol il 16 ottobre, durante la gara con il persa per 1-2. Nella seconda stagione veste il numero 10, ma il nuovo allenatore Spalletti lo utilizza raramente.\nDopo un anno e mezzo con pi\u00f9 prestazioni negative che positive, durante il mercato invernale 2018, viene ceduto in prestito al , con cui conclude la stagione totalizzando 13 presenze e 2 gol in Premier League.\nFa quindi ritorno all'Inter per la stagione 2018-2019, ma non viene inserito nella lista per la Champions League. Dopo un iniziale periodo in cui non viene preso in considerazione dall'allenatore Spalletti, trova spazio in squadra e a fine stagione totalizza 22 presenze e 1 gol fra campionato e Coppa Italia.\nLokomotiv Mosca e Sporting Lisbona.\nIl 27 agosto 2019 passa in prestito con diritto di riscatto al . Mette insieme 22 presenze e 1 gol tra campionato e coppa nazionale e, non venendo riscattato, a fine stagione torna all\u2019Inter.\nIl 6 ottobre 2020 fa ritorno allo in prestito. Con 32 presenze e 2 gol contribuisce alla vittoria di campionato e Coppa di Lega.\nBenfica.\nTerminato il prestito, il 13 luglio 2021 risolve il proprio contratto con l'Inter e il giorno seguente firma un contratto con il .\nNazionale.\nDopo aver giocato nelle varie selezioni giovanili del Portogallo, dall'Under-15 fino all'Under-21, debutta con la nazionale maggiore l'11 ottobre 2014, in una gara amichevole persa 1-2 contro la . Partecipa al , vinto proprio dai lusitani, giocando da titolare tutte le partite.\nHa saltato per infortunio la Confederations Cup 2017. Dopo aver segnato il suo primo gol in nazionale il 14 novembre 2017, in amichevole contro l' (in cui ha rilevato la fascia da capitano da Pepe dopo l'uscita dal campo di quest'ultimo), viene convocato per il . Nella rassegna iridata, che vede il Portogallo eliminato agli ottavi di finale, gioca quattro partite.\nStatistiche.\nPresenze e reti nei club.\n\"Statistiche aggiornate al 18 agosto 2021\""}
{"id": "4882991", "revid": "767487", "url": "https://it.wikipedia.org/wiki?curid=4882991", "title": "Un medico di campagna (raccolta di racconti)", "text": "Un medico di campagna (\"Ein Landarzt\"), in italiano conosciuto anche come Il medico condotto, \u00e8 una raccolta di 14 racconti scritti da Franz Kafka e pubblicata da Kurt Wolff nel 1919 con la dedica a suo padre. Tra essi vi \u00e8 anche il racconto omonimo, scritto da Kafka tra il 1916 e il 1917 nel suo caratteristico stile surreale. \nDodici di questi racconti sono stati scritti tra dicembre 1916 e maggio 1917."}
{"id": "4882998", "revid": "635893", "url": "https://it.wikipedia.org/wiki?curid=4882998", "title": "Nationaal Park De Hoge Veluwe", "text": ""}
{"id": "4883001", "revid": "1431409", "url": "https://it.wikipedia.org/wiki?curid=4883001", "title": "Ivan Cavaleiro", "text": "Caratteristiche tecniche.\nAla destra, pu\u00f2 giocare sia come ala sinistra sia come seconda punta.\nCarriera.\nClub.\nInizi.\nDopo aver militato nelle giovanili dell'Alverca, nel 2007 l'attaccante portoghese \u00e8 stato acquistato dal Benfica, con la quale ha dapprima militato nella squadra giovanile e poi nella squadra di riserve. Con quest'ultima ha esordito nell'agosto 2012 contro il Braga B, mentre ha segnato la sua prima rete contro il Feirense. Complessivamente con il Benfica B ha segnato 22 reti in 56 partite di campionato. Nella stagione successiva \u00e8 stato convocato dalla prima squadra, con la quale ha fatto 8 apparizioni in campionato e 6 tra Champions League ed Europa League. In quest'ultima competizione ha raggiunto la finale, nella quale \u00e8 entrato negli ultimi minuti a posto di Nicol\u00e1s Gait\u00e1n.\nDeportivo de La Coru\u00f1a.\nIl 7 agosto 2014 viene ceduto in prestito con diritto di riscatto al Deportivo de La Coru\u00f1a, squadra militante nella massima divisione spagnola. La prima rete con i biancoblu \u00e8 avvenuta nella prima giornata di campionato contro il Granada, partita persa 2-1. A fine stagione il Deportivo non ha riscattato l'attaccante portoghese che \u00e8 dovuto tornare in patria dopo 3 reti in 33 partite giocate.\nMonaco.\nIl 10 luglio 2015, Cavaleiro firma col un contratto quinquennale. Il cartellino \u00e8 costato 15 milioni di euro.\nWolverhampton.\nIl 31 agosto 2016 firma un contratto quinquennale con gli inglesi, oltre ad un conguaglio di 8 milioni di euro per i monegaschi.\nFulham\nDurante la finestra di mercato estivo della stagione 2019/20, il portoghese passa in prestito secco alla squadra inglese del Fulham Football Club, militante nella Football League Championship. Il 7 gennaio 2020 viene riscattato dalla societ\u00e0 londinese per \u20ac 11,8 milioni.\nNazionale.\nIl 5 marzo 2014 ha esordito in Nazionale maggiore nell'amichevole Portogallo-Camerun (5-1).\nStatistiche.\nPresenze e reti nei club.\n\"Statistiche aggiornate al 31 luglio 2020.\""}
{"id": "4883002", "revid": "635893", "url": "https://it.wikipedia.org/wiki?curid=4883002", "title": "Zalew Szczeci\u0144ski", "text": ""}
{"id": "4883004", "revid": "709565", "url": "https://it.wikipedia.org/wiki?curid=4883004", "title": "INFP", "text": ""}
{"id": "4883005", "revid": "132266", "url": "https://it.wikipedia.org/wiki?curid=4883005", "title": "Leone di san Marco", "text": ""}
{"id": "4883010", "revid": "64519990", "url": "https://it.wikipedia.org/wiki?curid=4883010", "title": "Identificazione dei vertici", "text": ""}
{"id": "4883012", "revid": "533647", "url": "https://it.wikipedia.org/wiki?curid=4883012", "title": "Francisco Manuel Geraldo Rosa", "text": "Caratteristiche tecniche.\nDifensore, pu\u00f2 giocare anche come ala sinistra o centravanti."}
{"id": "4883014", "revid": "64520039", "url": "https://it.wikipedia.org/wiki?curid=4883014", "title": "Contrazione sugli spigoli", "text": ""}
{"id": "4883016", "revid": "116976486", "url": "https://it.wikipedia.org/wiki?curid=4883016", "title": "Condominio in via Lanza", "text": "Il condominio di via Lanza si trova a Firenze, in via Giovanni Lanza 16.\nStoria e descrizione.\nProgettato dall'architetto Carlo Cresti nel 1965 e costruito dall'impresa Ugo Capezzuoli nel 1966, l'edificio sorge in una zona periferica a carattere eminentemente residenziale, sviluppatasi intorno agli anni sessanta. \nDecisamente caratterizzato rispetto all'uniformit\u00e0 del contesto circostante, si sviluppa con pianta a \"L\" fra via Gaetano Pilati, su cui si affaccia il fronte laterale, e la via Giovanni Lanza, sulla quale prospetta il pi\u00f9 ridotto fronte principale con l'ingresso chiuso da un cancelletto in ferro. Si eleva per cinque piani fuori terra oltre ad seminterrato ed un piano attico. La struttura \u00e8 in cemento armato a vista, i tamponamenti di colore chiaro, gli infissi in legno naturale. \nI vincoli imposti alla pianta dal perimetro del lotto non hanno impedito di trovare soluzioni di indubbia intensit\u00e0 plastica: la costruzione si caratterizza in particolare per un accentuato senso di verticalit\u00e0 dato dalla presenza in facciata delle strette fasce verticali delimitano i settori delle aperture in successione e che, soprattutto, evidenziano lo spigolo dando una forte valenza al settore angolare, intensamente modellato dal movimento disimmetrico dei volumi dei vani e dei balconi, dagli aggetti dell'ampia terrazza dell'ultimo piano e della gronda soprastante, che copre e raccorda le met\u00e0 delle due facciate. Soluzioni, arricchite dalla presenza di giunti e dal disegno delle casseforme sul cemento armato a vista, nelle quali la critica ha riscontrato un apparente incastro delle varie parti, una sorta di memoria di tecnica lignea trasferita in un edificio con struttura in cemento armato e tamponamenti in laterizio.\nSul retro, gli affacci sono costituiti da terrazze chiuse con verande ai tre piani superiori.\nFortuna critica.\nL'edificio \u00e8 stato apprezzato dalla critica sia per le originali soluzioni costruttive, nelle quali si ravvisa un atteggiamento \"manieristico\", sia per l'esecuzione \"impeccabile\", che testimonia uno \"studio attento delle soluzioni\"."}
{"id": "4883018", "revid": "767487", "url": "https://it.wikipedia.org/wiki?curid=4883018", "title": "Spada a lingua da presa", "text": "La spada a lingua da presa (in tedesco \"Griffzungenschwert\") \u00e8 un tipo di spada diffusasi durante la fase finale dell'et\u00e0 del bronzo in Europa e nel vicino Oriente. Il termine venne coniato da Julius Naue e in suo onore questo tipologia di spada \u00e8 chiamata anche \"Naue I\" e \"II\"."}
{"id": "4883023", "revid": "247222", "url": "https://it.wikipedia.org/wiki?curid=4883023", "title": "Whites Off Earth Now!!", "text": "Whites Off Earth Now!! \u00e8 l'album d'esordio del gruppo canadese dei Cowboy Junkies pubblicato nel 1986 per Latent Recordings e riedito per la RCA nel 1991.\nL'album \u00e8 composto quasi interamente di cover rock e blues tranne \"Take Me\"."}
{"id": "4883025", "revid": "122132480", "url": "https://it.wikipedia.org/wiki?curid=4883025", "title": "Majid Majidi", "text": "Nel 1999, il suo film \"I ragazzi del paradiso\" \u00e8 stato il primo film iraniano ad essere candidato all'Oscar al miglior film straniero."}
{"id": "4883027", "revid": "287204", "url": "https://it.wikipedia.org/wiki?curid=4883027", "title": "Aphyonidae", "text": "Gli Aphyonidae sono una famiglia di pesci ossei abissali appartenenti all'ordine Ophidiiformes.\nDistribuzione e habitat.\nSono presenti in tutti gli oceani ma sono sconosciuti nel mar Mediterraneo. Sono pesci abissali, quasi tutte le specie sono state catturate sotto i 700 metri di profondit\u00e0 e fino a molte migliaia.\nDescrizione.\nL'aspetto di questi pesci \u00e8 anguilliforme come quello di quasi tutti gli Ophidiiformes, specie quelli abissali. La pinna dorsale (che ha la sua origine abbastanza indietro, posteriormente alle pinne pettorali), la pinna caudale e la pinna anale sono unite in un'unica pinna pari mediana. Le pinne ventrali sono ridotte a un solo raggio e in alcune specie mancano del tutto. Sono assenti sia le scaglie che la vescica natatoria. Gli occhi sono rudimentali.\n\"Barathronus maculatus\" raggiunge i 18\u00a0cm ed \u00e8 la specie pi\u00f9 grande. Molti Aphyonidae misurano solo pochi centimetri..\nBiologia.\nIgnota. Mostrano alcuni caratteri neotenici."}
{"id": "4883029", "revid": "831312", "url": "https://it.wikipedia.org/wiki?curid=4883029", "title": "Dries Devenyns", "text": ""}
{"id": "4883031", "revid": "367788", "url": "https://it.wikipedia.org/wiki?curid=4883031", "title": "Tamboril", "text": "Tamboril pu\u00f2 riferirsi a:"}
{"id": "4883032", "revid": "606039", "url": "https://it.wikipedia.org/wiki?curid=4883032", "title": "Aerangis pumilio", "text": ""}
{"id": "4883033", "revid": "606039", "url": "https://it.wikipedia.org/wiki?curid=4883033", "title": "Angorchis hyalodes", "text": ""}
{"id": "4883034", "revid": "606039", "url": "https://it.wikipedia.org/wiki?curid=4883034", "title": "Angraecum hyaloides", "text": ""}
{"id": "4883035", "revid": "438678", "url": "https://it.wikipedia.org/wiki?curid=4883035", "title": "Not the Same Old Song and Dance", "text": ""}
{"id": "4883039", "revid": "1865216", "url": "https://it.wikipedia.org/wiki?curid=4883039", "title": "Caledonian Brewery", "text": "Il Caledonian Brewery \u00e8 un birrificio scozzese fondato nel 1869 a Shandon, un'area di Edimburgo. Conosciuto localmente come \"The Caley\", \u00e8 l'ultimo superstite di oltre quaranta birrifici che operavano nella citt\u00e0 nel XIX secolo, anche se ne sono stati aperti di nuovi in tempi pi\u00f9 recenti."}
{"id": "4883043", "revid": "977364", "url": "https://it.wikipedia.org/wiki?curid=4883043", "title": "I violatori del blocco", "text": "I violatori del blocco (\"Les Forceurs de blocus\") \u00e8 un racconto dello scrittore francese Jules Verne, pubblicato per la prima volta nel 1865 e ristampato in seguito con alcune varianti all'interno del volume \"Una citt\u00e0 galleggiante\" del 1871. L'azione si svolge durante la guerra di secessione americana in Carolina del Sud.\nTrama.\nJames Playfair \u00e8 capitano del veliero \"Delphin\"; durante la guerra di secessione \u00e8 stato istituito un blocco marittimo sull'intera costa degli stati del sud da parte delle truppe degli Stati Confederati d'America, venendo questo ad incidere negativamente sul commercio del cotone.\nA James viene assegnato l'incarico di forzare il blocco con la sua nave, entrare nel porto di Charleston per raccogliere un carico di cotone; in cambio la nave porta armi.\nMentre cerca di trovare una soluzione per rompere il blocco, gli capita di prendere a bordo un giovane marinaio che chiede d'esser imbarcato. Egli inizialmente non dubita affatto che il \"ragazzo\" possa in realt\u00e0 essere la figlia (di nome Jenny) di un giornalista abolizionista imprigionato in citt\u00e0 e che cerca d'introdurvisi col proposito di liberarlo. Il capitano, innamoratosi di Jenny, far\u00e0 di tutto per aiutarla."}
{"id": "4883044", "revid": "599013", "url": "https://it.wikipedia.org/wiki?curid=4883044", "title": "Nekeshia Henderson", "text": ""}
{"id": "4883045", "revid": "1782831", "url": "https://it.wikipedia.org/wiki?curid=4883045", "title": "Covert\u00e0", "text": "Covert\u00e0 \u00e8 il secondo EP del supergruppo heavy metal statunitense Adrenaline Mob. Pubblicato il 12 marzo del 2013 con la Elm City Music, il disco \u00e8 costituito esclusivamente da cover."}
{"id": "4883047", "revid": "247222", "url": "https://it.wikipedia.org/wiki?curid=4883047", "title": "The Trinity Session", "text": "The Trinity Session \u00e8 il secondo album del gruppo canadese dei Cowboy Junkies pubblicato nel novembre del 1988 per Latent Recordings e riedito l'anno successivo a livello mondiale per la RCA.\nIl disco.\nL'album \u00e8 stato registrato in un solo giorno, il 27 novembre 1987, presso la Church of the Holy Trinity a Toronto. Durante le registrazione \u00e8 stato utilizzato un solo microfono attorno al quale si sono alternati i musicisti.\nContiene un misto di brani originali e cover di brani rock, folk e country tra cui il singolo pi\u00f9 famoso del gruppo: la cover \"Sweet Jane\" dei Velvet Underground basata su quella pubblicata sul disco dal vivo \"\" e non sulla successiva versione in studio edita su \"Loaded\".\nAltro brano rilevante \u00e8 \"Blue Moon Revisited (Song for Elvis)\", che rielabora il classico \"Blue Moon\" in una maniera del tutto originale.\nRispetto all'album d'esordio il blues lascia posto ad una aria di desolazione che permea i brani del disco. Questa atmosfera sar\u00e0 fonte di ispirazione per vari gruppi come i Codeine che porteranno alla nascita dello slowcore."}
{"id": "4883049", "revid": "1543377", "url": "https://it.wikipedia.org/wiki?curid=4883049", "title": "Maurizio Campolo", "text": "Avvocato di professione, si avvicina alla motonautica agonistica nel 2002, correndo in coppia con Antonio Gualdambrini a Gaeta.\nNel 2003 si aggiudica, con un'imbarcazione del cantiere nautico romano Barracuda, i Campionati Mondiale ed Europeo nella categoria Supersport di Powerboat P1, organizzati da KBL Management sotto l'egida dell'Union Internationale Motonautique (UIM), grazie all'esito dell'ultimo Gran Premio della serie disputato ad Hammamet nel weekend del 18 e 19 ottobre 2003.\nA seguito della vittoria nel Campionato del Mondo 2003, il 29 aprile del 2005 Campolo viene insignito dal CONI della medaglia d'oro al valore atletico.\nNel 2005, corre il P1 Grand Prix di Anzio classificandosi terzo nella categoria Supersport con un Sunracer 38 del cantiere FB Design di Fabio Buzzi, lo stesso che aveva costruito l'imbarcazione Pinot di Pinot utilizzata da Stefano Casiraghi nel Grand Prix offshore di Montecarlo del 3 ottobre del 1990."}
{"id": "4883053", "revid": "1573940", "url": "https://it.wikipedia.org/wiki?curid=4883053", "title": "Scotophilus heathii", "text": "Scotophilus heathii () \u00e8 un pipistrello della famiglia dei Vespertilionidi diffuso nel Subcontinente indiano, Cina e Indocina.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 67 e 93\u00a0mm, la lunghezza dell'avambraccio tra 55 e 69\u00a0mm, la lunghezza della coda tra 43 e 72\u00a0mm, la lunghezza del piede tra 9 e 15\u00a0mm, la lunghezza delle orecchie tra 13 e 21\u00a0mm e un peso fino a 53\u00a0g.\nAspetto.\nIl corpo \u00e8 robusto. La pelliccia \u00e8 corta, liscia e leggermente pi\u00f9 lunga sulla nuca e sulla gola. Le parti dorsali sono bruno-giallastre, mentre le parti ventrali sono giallo-brunastre. La testa \u00e8 massiccia, il muso \u00e8 corto e largo, dovuto alla presenza di due masse ghiandolari sui lati. Le orecchie sono marroni scure, corte, triangolari, ben separate e con un grosso lobo alla base. Il trago \u00e8 lungo, stretto, appuntito e curvato in avanti. Le membrane alari sono marroni scure, lunghe e con le estremit\u00e0 appuntite. La punta della lunga coda si estende leggermente oltre l'ampio uropatagio. Il calcar \u00e8 lungo e privo di carenatura.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 43,2-83,8\u00a0kHz, finale di 33,8-43\u00a0kHz e massima energia a 37,4-59,6\u00a0kHz.\nBiologia.\nComportamento.\nSi rifugia in gruppi fino a 50 individui all'interno di edifici. I maschi formano harem da 2 a 6 femmine durante la stagione riproduttiva. Altrimenti i due sessi vivono separatamente. L'attivit\u00e0 predatoria inizia tardi la sera e il suo volo \u00e8 abbastanza lento.\nAlimentazione.\nSi nutre di insetti catturati su spianate e sopra campi lungo i margini forestali.\nRiproduzione.\nGli accoppiamenti avvengono a gennaio o nei primi giorni di febbraio, dopo i quali lo sperma viene trattenuto dalle femmine per 60-80 giorni, l'ovulazione inizia nei primi giorni di marzo e dopo una gestazione di circa 116 giorni, le femmine danno alla luce a luglio 1-2 piccoli. Vengono svezzati dopo 2-3 settimane.\nDistribuzione e habitat.\nQuesta specie \u00e8 diffusa nel Subcontinente indiano, Cina meridionale e in Indocina.\nVive in diversi tipi di habitat, incluse le citt\u00e0, fino a 1.500 metri di altitudine.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"S.heathii\" come specie a rischio minimo (LC)."}
{"id": "4883054", "revid": "599013", "url": "https://it.wikipedia.org/wiki?curid=4883054", "title": "Aristos Aristokleous", "text": "Carriera.\nClub.\nHa giocato nella massima serie cipriota con APOEL Nicosia, Olympiakos Nicosia e AEK Larnaca.\nNazionale.\nNel 1996 ha esordito con la nazionale cipriota, giocando 18 partite fino al 2000."}
{"id": "4883059", "revid": "767487", "url": "https://it.wikipedia.org/wiki?curid=4883059", "title": "Trisha Stafford", "text": "Ha giocato in Serie A1 con Messina."}
{"id": "4883060", "revid": "599013", "url": "https://it.wikipedia.org/wiki?curid=4883060", "title": "Kyriakos Chail\u012bs", "text": "Carriera.\nClub.\nHa giocato nella massima serie cipriota con varie squadre.\nNazionale.\nNel 2007 ha giocato la sua unica partita con la nazionale cipriota."}
{"id": "4883066", "revid": "767487", "url": "https://it.wikipedia.org/wiki?curid=4883066", "title": "Aggel\u012bs Charalampous", "text": "Carriera.\nClub.\nHa giocato nella massima serie del campionato cipriota e quello scozzese.\nNazionale.\nHa esordito con la nazionale cipriota nel 2012."}
{"id": "4883069", "revid": "716642", "url": "https://it.wikipedia.org/wiki?curid=4883069", "title": "Alessandro Iacobucci", "text": "Carriera.\nClub.\nNella stagione 2009-2010 ha fatto parte della rosa del Mantova, in Serie B 2009-2010; l'anno seguente \u00e8 stato inserito nella rosa della prima squadra del Siena, con cui ha anche giocato una partita in Serie B. A fine anno, dopo la promozione in Serie A ottenuta con la squadra toscana, \u00e8 stato ceduto in prestito al S\u00fcdtirol-Alto Adige, con cui ha disputato una stagione da titolare nel campionato di Prima Divisione Lega Pro.\nNell'estate 2012 \u00e8 stato ceduto a titolo definitivo al Parma, che per la stagione 2012-2013 l'ha ceduto in prestito allo Spezia, nel campionato di Serie B. Con i bianconeri Iacobucci ha disputato complessivamente una partita in Coppa Italia e 24 partite in Serie B. L'anno seguente \u00e8 passato al Latina, in Serie B, sempre con la formula del prestito. Chiude la stagione regolare con 36 reti subite giocando tutte e 42 le partite di campionato; gioca anche in entrambe le sfide della semifinale play-off vinta contro il Bari, che consente ai pontini di qualificarsi per la finale per la promozione in Serie A contro il Cesena quarto in classifica. Gioca da titolare anche la doppia sfida con i romagnoli, che vincendo entrambe le gare con il punteggio di 2-1 salgono in Serie A.\nRientra a Parma dopo la fortunata stagione in prestito con i pontini e il 21 luglio, durante il ritiro, l'ad dei Ducali Pietro Leonardi conferma che il giocatore far\u00e0 parte della rosa 2014-2015. Debutta in Serie A il 23 novembre 2014 in occasione della sfida allo Stadio Tardini tra il Parma e l'Empoli terminata con la vittoria dei toscani (0-2). Chiude il campionato con 7 presenze in massima serie, rimanendo poi svincolato a causa del fallimento del Parma.\nIl 14 luglio 2015 firma un contratto triennale con l'Entella, club riammesso in Serie B, debuttando il 9 agosto in Coppa Italia contro il Cagliari (5-0).\nDalla quinta all'undicesima giornata di campionato mette insieme un'imbattibilit\u00e0 di 553 minuti.\nIl 7 agosto 2018 firma un contratto biennale con il , neopromosso in Serie A. Dopo la retrocessione in Serie B della squadra ciociara, fa il suo debutto in maglia frusinate in occasione della trasferta persa per 3-1 contro il , subentrando all'infortunato Francesco Bardi.\nDopo aver trascorso tre anni da secondo portiere con i ciociari, nell'estate del 2021 rimane svincolato. Il successivo 6 novembre firma fino a fine stagione con il , club della sua citt\u00e0 natale, per sostituire l'infortunato Raffaele Di Gennaro. Il successivo 22 dicembre fa il suo esordio con i biancoazzurri nella partita pareggiata per 1-1 sul campo dell'.\nNazionale.\nHa partecipato con la Nazionale Under-20 al Torneo di Tolone del 2011; ha all'attivo anche 3 presenze in partite amichevoli con la maglia della B Italia.\nStatistiche.\nPresenze e reti nei club.\n\"Statistiche aggiornate al 22 dicembre 2021.\""}
{"id": "4883072", "revid": "599013", "url": "https://it.wikipedia.org/wiki?curid=4883072", "title": "Stacey Ford", "text": ""}
{"id": "4883077", "revid": "298229", "url": "https://it.wikipedia.org/wiki?curid=4883077", "title": "Unforgiven 2001", "text": "Unforgiven 2001 \u00e8 stata la quarta edizione dell'omonimo evento in pay-per-view, prodotto dalla World Wrestling Federation. L'evento si \u00e8 svolto il 23 settembre 2001 alla Mellon Arena di Pittsburgh. La \"tagline\" dell'evento \u00e8 stata \"The Greatest of Battles Are Fought from Within\"."}
{"id": "4883079", "revid": "277947", "url": "https://it.wikipedia.org/wiki?curid=4883079", "title": "Uccellini (Nin)", "text": "Uccellini (\"Little Birds\") \u00e8 la seconda opera di letteratura erotica prodotta da Ana\u00efs Nin (dopo \"Il delta di Venere\") e data alle stampe nel 1979, due anni dopo la morte dell'autrice, sebbene siano stati scritti per lo pi\u00f9 durante i primi anni '40 del XX secolo. Molti degli stessi personaggi che erano comparsi nel primo libro si ripresentano qui.\nIl libro \u00e8 una raccolta di 13 racconti; gli argomenti sessuali trattati sono abbastanza variegati e vanno dalla pedofilia al lesbismo, ma legati tutti da un interesse profondo per la soggettivit\u00e0 femminile, sia nel rapporti tra i personaggi sia nella dialettica discorsiva.\nTitolo e temi trattati.\nI piccoli uccelli del titolo si riferiscono sia ai volatili utilizzati da uno dei protagonisti affetto da esibizionismo per attirare giovani studentesse nella sua soffitta, sia (metaforicamente) agli organi sessuali maschili quando finalmente hanno raggiunto lo stato di erezione.\nIn alcune delle storie l'autrice sembra voler mettere in discussione la tendenza oggettivante dello sguardo maschile per giungere a una complicit\u00e0, sia maschile che femminile, di tendenza masochista. Utilizza inoltre il genere pornografico stesso come sottile atto di sovversione."}
{"id": "4883082", "revid": "1543377", "url": "https://it.wikipedia.org/wiki?curid=4883082", "title": "Grande Indonesia", "text": "La Grande Indonesia o Grande Malesia, in indonesiano e in malese ' e ', \u00e8 un concetto politico che tenta di riunire la presunta \"Etnia malese\" unendo gli antichi territori britannici della Malesia Britannica, il Sarawak, il Borneo del Nord e il Brunei con le Indie Orientali olandesi. Questa idea fu adottata da alcuni studenti dell'Universiti Pendidikan Sultan Idris alla fine degli anni venti e dagli abitanti di Giava e di Sumatra, oltre a Sukarno negli anni cinquanta.. \"Indonesia Raya\" (\"Grande Indonesia\") \u00e8 anche il nome dell'inno nazionale dell'Indonesia.\nSviluppo dell'idea durante il periodo coloniale.\nL'unione pan-malese \u00e8 basata sulla comprensione della similitudine della razza e una lingua, religione e cultura comune nei gruppi etnici del \"Mondo malese\". L'antico concetto del \"Nusantara\" (termine con la quale gli indonesiani definiscono il proprio arcipelago) avanza una tesi storica secondo la quale i territori della Malesia Britannica, del Borneo del Nord e delle Indie Orientali olandesi fossero stati in alcuni casi gi\u00e0 uniti alla stessa \"Nusantara\", da imperi autoctoni come Srivijaya, Majapahit, il Sultanato di Malacca e il Sultanato di Johor-Riau.\nAlla fine degli anni venti, l'idea di formare una nuova nazione indipendente nacque dalle persone delle Indie Orientali olandesi, nello specifico dai \"pribumi\" istruiti (autoctoni indonesiani). Nella Penisola Malese, l'idea di una Grande Malesia fu proposta. Nelle Indie Orientali britanniche, i giovani attivisti indonesiano erano pi\u00f9 interessati dall'idea di formare un'Indonesia indipendente. Nel 1928, il \"Sumpah Pemuda\" fu dichiarato a Giacarta da alcuni giovani attivisti nazionalisti che proclamarono tre ideali: una Patria, una Nazione e una Lingua unica.\nIl gruppo nazionalista malese Kesatuan Melayu Muda, fondato nel 1938 da Ibrahim Hj Yaacob, \u00e8 una delle entit\u00e0 pi\u00f9 importanti ad aver adottato questo concetto come obiettivo.\nSeconda guerra mondiale.\nDurante la seconda guerra mondiale, una Grande Indonesia ha collaborato con il Giappone contro il Regno Unito e i Paesi Bassi. Questa cooperazione era nata sulla speranza che il Giappone fondesse le Indie Orientali, la Malesia e il Borneo e donasse loro l'indipendenza. Questi adepti conclusero che sotto l'occupazione giapponese di questa regione, la formazione di una Grande Indonesia sarebbe stata possibile. Nel luglio del 1945, il KRIS (\"Kesatuan Rakyat Indonesia Semenanjung\") o l'Unione popolare della penisola indonesiana, il cui nome sarebbe stato in seguito cambiato in \"Kekuatan Rakyat Indonesia Istimewa\" (Forze speciali popolari indonesiane) nacque nella Malesia Britannica sotto l'impulso di Ibrahim Yaacob e del dottor Burhanuddin Al-Hemy con l'obiettivo dell'indipendenza dal Regno Unito e la fusione con l'Indonesia. Questo piano fu consultato con Sukarno e Hatta.\nIl 12 agosto 1945, Ibrahim Yaacob incontra di nuovo Sukarno, Hatta e il dottor Radjiman a Taiping, nel Perak. Sukarno arriva dall'aeroporto cittadino con il suo volo da Saigon verso Giacarta. Precedentemente, Sukarno fu convocato da Hisaichi Terauchi a Da Lat per discutere dell'indipendenza dell'Indonesia e per ricevere delle direttive da Terauchi, ovvero che il Giappone autorizz\u00f2 la stessa indipendenza. Durante l'incontro, Yaacob avanza la sua idea di unire la penisola malese all'Indonesia. Proprio durante questo breve incontro che Sukarno, insieme a Hatta, hanno serrato la mano di Ibrahim Yaacob e hanno dichiarato di formare una sola nazione per tutti i popoli della regione .\nTuttavia, il 15 agosto 1945, Hirohito dichiara la resa del Giappone via radio. L'Indonesia dichiara la propria indipendenza il 17 agosto dello stesso anno. Accusato di aver collaborato con il Giappone, il 19 agosto Yaacob si invola verso Giacarta con un aereo militare giapponese per cercare rifugio con sua moglie Mariatun Haji Siraj oltre ai suoi suoceri Onan Haji Siraj et Hassan Manan. Ibrahim Yaacob, che si \u00e8 battuto per l'unione della penisola malese all'Indonesia, ha risieduto a Giacarta fino alla sua morten nel 1979. Con la caduta del Giappone nell'agosto del 1945, tutte le idee di unione tra l'Indonesia e la Malesia furono abbandonate.\nDopo la dichiarazione d'indipendenza dell'Indonesia, attraverso la rivoluzione tra il 1945 e il 1949, l'arcipelago ottenne alla fine la riconoscenza internazionale e la propria indipendenza dei Paesi Bassi. Dall'altra parte dello stretto, la penisola malese rest\u00f2 ancora praticamente sotto il controllo del Regno Unito.\nConfronto e ideale della Grande Indonesia.\nDopo la fine della Seconda guerra mondiale, l'idea di una Grande Indonesia non \u00e8 stata pi\u00f9 all'ordine del giorno per oltre dieci anni. Verso la fine degli anni '50, Sukarno si \u00e8 fortemente opposto all'iniziativa di decolonizzazione britannica che avrebbe portato alla formazione della Malaysia che avrebbe incluso la Penisola Malese e il Borneo del Nord. Le relazioni politiche tenui hanno portato al Konfrontasi all'inizio degli anni sessanta, che fu una guerra non-dichiarata con alcune battaglie sui confini e delle invasioni nei territori del Borneo. Sukarno accus\u00f2 la Malesia di essere uno Stato fantoccio del Regno Unito per ristabilire il neocolonialismo nel Sud-Est Asiatico e impedire le intenzioni indonesiane di un'egemonia regionale. Tuttavia, secondo un'altra analisi, la campagna di Sukarno contro la formazione della Malesia aveva come obiettivo riunire la penisola e il Borneo del Nord con l'Indonesia.\nAlla fine del 1965, l'avvento del Movimento 30 settembre in Indonesia caus\u00f2 la perdita del potere di Sukarno e l'arrivo del generale Suharto al potere in Indonesia. A causa dei conflitti interni, l'Indonesia perde il suo interesse a conservare una politica ostile nei confronti della Malesia e la guerra fin\u00ec l\u00ec. Il 28 maggio 1966, una conferenza tenuta a Bangkok ufficializz\u00f2 gli accordi tra la Federazione della Malesia e la Repubblica d'Indonesia per terminare il conflitto. Le ostilit\u00e0 cessarono a giugno e il trattato fu firmato l'11 agosto, anche se fu riconosciuto ufficialmente solo dieci anni dopo. Con questi accordi, l'Indonesia e la Malesia accettarono di essere due Stati differenti e riconobbero l'indipendenza e la sovranit\u00e0 l'una dell'altra.\nDopo l'accordo, l'Indonesia si occup\u00f2 dei suoi problemi nel costruire un'economia che restasse unita malgrado fosse una nazione multietnica e diversificata. Il risultato fu che durante il mandato di Suharto, la liber\u00e0 e la democrazia furono sacrificate in nome della stabilit\u00e0 e dell'unit\u00e0 nazionale. Nel 1975, l'Indonesia annesse l'ex-colonia portoghese del Timor Est che ottenne l'indipendenza effettiva solo nel 1999. L'Indonesia soffr\u00ec da subito di diversi problemi, dalla crisi economica ai movimenti indipendentisti nell'Aceh e nella Papua Occidentale, passando per i problemi di terrorismo. I vari governi furono pi\u00f9 interessati a definirsi come un'Indonesia che tentava di sviluppare un sentimento nazionale, definendosi come una nazione multietnica (cos\u00ec definita da Bhinneka Tunggal Ika: Unit\u00e0 nella diversit\u00e0) sotto la Pancasila come ideologia nazionale con delle rivendicazioni territoriali solamente da Sabang nell'Aceh fino a Merauke nella Papua Occidentale. Come la pi\u00f9 grande nazione del Sud-Est Asiatico, l'Indonesia sembra soddisfatta nel conservare le proprie ambizioni assumendo il ruolo di \"capo\" all'interno dell'Associazione delle nazioni del Sud-Est Asiatico.\nDall'altro lato, la Malesia ebbe dei problemi nella formazione della nazione per cause interrazziali, in particolare tra la maggioranza malese le minoranze cinesi e indiane; il problema \u00e8 ancora presente nell'attuale politica malese. I problemi razziali e i disaccordi sulla cittadinanza e i privilegi tra i Bumiputra e i cinesi e gli indiani della Malesia hanno poi causato la separazione di Singapore dalla Malesia alla fine degli anni '60. Nel Borneo del Nord, il Regno del Brunei ha deciso di non seguire il Sarawak e il Sabah nel riunirsi con la Malesia e il Brunei rest\u00f2 sotto controllo britannico fino al 1984. Come ogni paese occupato con i rispettivi problemi, l'idea di un'unione tra le due entit\u00e0 chiamata Grande Malesia o Grande Indonesia \u00e8 scomparsa, malgrado sia rimasta un'idea irredentista."}
{"id": "4883083", "revid": "767487", "url": "https://it.wikipedia.org/wiki?curid=4883083", "title": "Pitch Dark", "text": "Pitch Dark \u00e8 il settantottesimo album in studio del chitarrista statunitense Buckethead, pubblicato il 25 febbraio 2014 dalla Hatboxghost Music.\nSi tratta del cinquantesimo disco appartenente alla serie \"Buckethead Pikes\"."}
{"id": "4883084", "revid": "726373", "url": "https://it.wikipedia.org/wiki?curid=4883084", "title": "Dolina Risnik", "text": "La dolina Risnik \u00e8 una imponente dolina carsica di crollo nei pressi del centro abitato di Divaccia (Slovenia). Misura tra i 400\u00a0m e i 500\u00a0m di larghezza per una profondit\u00e0 di circa 70\u00a0m.\nFormazione.\nLa genesi di questo tipo di dolina \u00e8 dovuta ad un collasso della massa rocciosa sottostante dovuto, probabilmente, al crollo della volta di una caverna sotterranea o di una galleria percorsa da un fiume sotterraneo.\nNella fattispecie, si ipotizza che sia il Timavo a fluire sotto la Dolina Risnik. A supportare questa tesi v'\u00e8 la presenza, nelle vicinanze, delle famose Grotte di San Canziano/\u0160kocjan (\u0160kocjanske Jame), nelle quali il Timavo si inabissa, per poi ricomparire sul fondo del vicino Abisso dei Serpenti (Kacna Jama) e proseguire il suo corso sotto l'altopiano carsico triestino per sgorgare infine nei pressi di Duino sotto forma di risorgiva."}
{"id": "4883089", "revid": "767487", "url": "https://it.wikipedia.org/wiki?curid=4883089", "title": "The Easiest Way (film 1917)", "text": "The Easiest Way \u00e8 un film muto del 1917 diretto da Albert Capellani.\nTrama.\nLaura Murdock \u00e8 una giovane attrice rimasta al verde che, per vivere, accetta di diventare l'amante di Willard Brockton, un ricco broker. L'estate seguente, mentre si trova a Denver con la sua compagnia teatrale, Laura incontra John Madison, un giornalista squattrinato di cui si innamora. Il giovane sta tentando la fortuna con le miniere d'oro e Brockton, che \u00e8 venuto nel West per Laura, ride all'idea che lei, cos\u00ec amante del lusso, lo lasci per quel tipo senza il becco di un quattrino. Lei, invece, insiste nell'affermare che aspetter\u00e0 John finch\u00e9 lui non avr\u00e0 avuto successo. Al suo ritorno a New York, Laura non riesce a trovare un altro lavoro e, disperata, si rimette con Brockton. Madison, che finalmente ha trovato l'oro, si precipita da lei ma scopre il suo tradimento. Abbandonata da entrambi gli uomini, Laura tenta il suicidio cercando di annegare nel fiume, ma viene salvata e portata in ospedale. Madison, venuto a conoscenza dell'accaduto, corre in ospedale dove le dichiara il suo amore. Ma per Laura ormai \u00e8 troppo tardi e la giovane donna muore tra le braccia dell'amato.\nProduzione.\nIl film fu prodotto dalla Clara Kimball Young Film Corporation. Venne girato al Garden Theater di New York.\nDistribuzione.\nDistribuito dalla Selznick Distributing Corporation e dalla Mid-West Photo Play Corp., il film usc\u00ec nelle sale cinematografiche USA nell'aprile 1917. Venne distribuito anche all'estero: in Portogallo, dove usc\u00ec il 18 aprile 1922, venne ribattezzato \"O Caminho Dif\u00edcil\", in Francia \"La Voie facile\".\nNon si conoscono copie esistenti della pellicola che viene considerata presumibilmente perduta."}
{"id": "4883090", "revid": "729019", "url": "https://it.wikipedia.org/wiki?curid=4883090", "title": "Sof'ja Aleksandrovna Urusova", "text": "Biografia.\nEra la terzogenita di Aleksandr Michajlovi\u010d Urusov (1766-1853), e di sua moglie, Ekaterina Petrovna Tati\u0161eva (1775-1855), sorella del diplomatico Dmitrij Pavlovi\u010d Tati\u0161ev. In famiglia, Sof'ja era solita parlare in inglese.\nNel 1820 venne presentata a corte. Secondo i contemporanei, la sua bellezza suscit\u00f2 l'invidia di tutti, ma in realt\u00e0, era una ragazza gentile e dolce.\nDurante le celebrazioni dell'incoronazione, Sof'ja venne notata da Nicola I. Nel 1827 da Mosca si trasfer\u00ec alla corte di San Pietroburgo e divenne damigella d'onore dell'imperatrice Alessandra Feodorovna.\nMatrimonio.\nPreoccupato per la sua sorte, l'imperatore voleva farla sposare al nipote Pavel Kostantinovi\u010d Aleksandrov, che, pur essendo innamorato della principessa, aveva paura di questo \"onore\". La zia di Sof'ja, Julija Konopka, vedeva la nipote come la moglie del conte Ivan Illarionovi\u010d Voroncov-Da\u0161kov.\nIl 30 agosto 1832 venne annunciato il fidanzamento di Sof'ja con il principe Leon Hieronim Radziwi\u0142\u0142 (1804-1886). La cerimonia ebbe luogo il 28 gennaio 1833.\nCon il matrimonio cess\u00f2 di essere oggetto di scandalo e la societ\u00e0 perse interesse per lei.\nMorte.\nMor\u00ec il 17 luglio 1889 a Parigi."}
{"id": "4883092", "revid": "436907", "url": "https://it.wikipedia.org/wiki?curid=4883092", "title": "Rainy Days (Buckethead)", "text": "Rainy Days \u00e8 il settantanovesimo album in studio del chitarrista statunitense Buckethead, pubblicato il 1\u00ba marzo 2014 dalla Hatboxghost Music.\nDescrizione.\nQuarantaseiesimo disco appartenente alla serie \"Buckethead Pikes\", \"Rainy Days\" \u00e8 stato pubblicato in contemporanea a \"Roller Coaster Track Repair\", 47\u00ba album appartenente alla medesima serie."}
{"id": "4883093", "revid": "767487", "url": "https://it.wikipedia.org/wiki?curid=4883093", "title": "Roller Coaster Track Repair", "text": "Roller Coaster Track Repair \u00e8 l'ottantesimo album in studio del chitarrista statunitense Buckethead, pubblicato il 1\u00ba marzo 2014 dalla Hatboxghost Music.\nIl disco.\nQuarantasettesimo disco appartenente alla serie \"Buckethead Pikes\", \"Roller Coaster Track Repair\" \u00e8 stato pubblicato in contemporanea a \"Rainy Days\", 46\u00ba album appartenente alla medesima serie e contiene due soli brani della durata di circa 15 minuti ciascuno."}
{"id": "4883097", "revid": "890623", "url": "https://it.wikipedia.org/wiki?curid=4883097", "title": "Menevia", "text": ""}
{"id": "4883098", "revid": "729019", "url": "https://it.wikipedia.org/wiki?curid=4883098", "title": "Sebastiano D'Imm\u00e8", "text": "Biografia.\nSebastiano D'Imm\u00e8 nacque a Militello in Val di Catania il 1\u00ba gennaio del 1965, visse tra le provincie di Catania e di Caltanissetta e consegu\u00ec il diploma di maturit\u00e0 scientifica.\nNel 1984 entr\u00f2 nei Carabinieri, dapprima per il servizio di leva, poi come carabiniere semplice e, dopo un corso biennale presso la Scuola allievi sottufficiali carabinieri di Firenze, nel 1989 fu promosso vicebrigadiere e destinato a Vimercate. Promosso a brigadiere nel 1991, inizia a prestare servizio al Nucleo Operativo del Comando Provinciale dei Carabinieri di Como (oggi Nucleo investigativo), il reparto in borghese che svolge le attivit\u00e0 operativo-investigative su larga scala.\nIl 1\u00ba giugno 1995 si spos\u00f2, stabilendo la residenza ad Arcore e il 1\u00ba settembre dello stesso anno fu promosso a maresciallo.\nLa morte.\nIl 6 luglio 1996, mentre si trovava in servizio con altri colleghi, nei pressi di Locate Varesino, per svolgere indagini su un gruppo di rapinatori, verso mezzogiorno D'Imm\u00e8 ferm\u00f2 una Fiat Croma rubata con a bordo tre membri della banda (tra i quali c'era Luigi Bellitto, gi\u00e0 autore dell'omicidio di un negoziante un anno prima). I rapinatori esplosero una ventina di colpi di kalashnikov in direzione dei militari: D'Imm\u00e8 venne raggiunto da alcuni proiettili, ma replic\u00f2 ugualmente al fuoco con la sua Beretta M12. Bellitto lo colp\u00ec con un'altra raffica facendolo cadere, agonizzante, sul selciato, colpito in totale da quattro proiettili: uno all'occhio destro, due alla spalla e un altro a un piede. D'Imm\u00e8 mor\u00ec il giorno dopo all'Ospedale di Circolo e Fondazione Macchi di Varese.\nGli assassini restarono latitanti per un mese e mezzo, fino al 23 agosto 1996, quando nei giardinetti di largo Rio De Janeiro, a Milano, Luigi Bellitto e Rocco Agostino (un complice) furono intercettati da una pattuglia dei Carabinieri: nella sparatoria che ne segu\u00ec, Bellitto fu centrato da una pallottola, che gli trapass\u00f2 fegato e pancreas e mor\u00ec poche ore dopo all'Ospedale Fatebenefratelli; il complice, invece, colpito da sette proiettili al braccio e alle gambe, fu arrestato.\nIl 18 maggio del 1998 a D'Imm\u00e8 fu conferita, alla memoria, la Medaglia d'oro al valor militare.\nNel 1998 \u00e8 stato intitolato a Sebastiano D'IMME il 3\u00ba corso biennale Allievi Marescialli dell'Arma dei Carabiniieri."}
{"id": "4883103", "revid": "830939", "url": "https://it.wikipedia.org/wiki?curid=4883103", "title": "Gioacchino Di Marzo", "text": "Fu bibliotecario della Comunale di Palermo, storiografo, tra fondatori della moderna storia dell'arte siciliana.\nBiografia.\nNel 1851 entra a far parte del corpo dei Chierici. Fu Protonotario Apostolico, Ciantro e Cappellano Maggiore della Cappella Palatina.\nNel 1855 traduce e commenta il \"Lexicon topographicum\" di Vito Amico (\"Dizionario topografico della Sicilia\", Palermo 1855; 2a ediz. ibid. 1858, 2 voll.).\nDal 1858 al 1864 stampa a Palermo i quattro volumi \"Delle Belle Arti in Sicilia dai Normanni alla fine del sec. XVI\", mettendo in discussione perfino le illustrazioni del Serradifalco e di Saverio Cavallari, le induzioni del Gravina, con vaste indagini documentarie ed ampie trattazioni sintetiche su argomenti di Storia dell'arte siciliana, medievale e moderna, smentendo scrittori come l'Avolio, Melchiorre Galeotti, il padre Marchesi, La Farina, Grosso-Cacopardo, Agostino Gallo.\nPochi anni dopo il suo ingresso nella Biblioteca Comunale di Palermo, pubblica due importanti codici, l'uno su \"La storia di Troia di anonimo siciliano del secolo XIV\" (1863), l'altro \"Delle origini e vicende di Palermo di Pietro Ranzano\" (1864), per cui Michele Amari, ministro della Pubblica istruzione, lo nomin\u00f2 socio della Real Commissione pei testi di lingua.\nAll'apice della carriera da direttore della Biblioteca Comunale, dopo averne tracciata la storia in un discorso, nel 1875, in occasione del primo centenario della sua istituzione, ha gi\u00e0 pubblicato un catalogo ragionato dei manoscritti conservati, oltre alla stampa della \"Biblioteca Storica e Letteraria di Sicilia\" (1869-1886) in ventotto volumi, che fanno seguito a quelli del Caruso e del Gregorio, raccogliendo la vita pubblica e privata, intellettuale e morale della Sicilia e particolarmente della sua capitale, Palermo, dagli inizi del 1500 fino alla fine del 1700, tramite le notizie che ne danno diaristi e cronisti contemporanei, come Rocco Pirri, Filippo Paruta, Vincenzo Auria, il Mongitore, il Marchese di Villabianca.\n\u00c8 del 1868 la prima stesura delle \"Memorie storiche di Antonello Gagini e dei suoi figli e nipoti, scultori siciliani del secolo XVI\", da cui pi\u00f9 tardi deriver\u00e0 \"I Gagini e la scultura in Sicilia nei secoli XV e XVI\" (1880-1883).Scopr\u00ec a Messina importanti documenti Antonelliani.\nFece parte di varie importanti Accademie scientifiche e letterarie, come la R. Accademia di Brera di Milano; membro della R. Commissione Araldica in Palermo. Il Ministero della Pubblica Istruzione lo chiam\u00f2 a far parte del Consiglio Tecnico del R. Commissariato per le Antichit\u00e0 e Belle Arti in Sicilia e della Commissione per la Conservazione dei Monumenti della Provincia di Palermo.\nMor\u00ec nel 1916, lo stesso anno di due altri grandi rappresentanti della cultura siciliana: Giuseppe Pitr\u00e8 e Salvatore Salomone Marino."}
{"id": "4883104", "revid": "1543377", "url": "https://it.wikipedia.org/wiki?curid=4883104", "title": "Esercito dei Mujaheddin", "text": "L'Esercito dei Mujaheddin \u00e8 una coalizione di gruppi ribelli, creata nel contesto della guerra civile siriana, con l'obiettivo di combattere contro la formazione jihadista dello Stato Islamico dell'Iraq e Levante. Il nome deriva dalle formazioni islamiche afghane dei Mujaheddin le quali si opponevano alla occupazione Sovietica durante la Guerra in Afghanistan (1979-1989).\nLa nuova coalizione viene fondata il 2 gennaio 2014, nel corso della guerra interna tra le varie milizie ribelli che si oppongono al governo baathista di Bashar al-Assad.\nL'Esercito dei Mujaheddin accusa lo Stato Islamico dell'Iraq e Levante di aver minato la sicurezza e la stabilit\u00e0 nelle aree a nord della Siria, conquistate dalle formazioni ribelli, e di aver imposto un regime islamista violento che ne aliena il sostegno popolare.\nLe aree di combattimento dell'Esercito dei Mujaheddin sono principalmente i governatorati di Aleppo e Idlib, dove agisce in collaborazione con l'Esercito Siriano Libero e il Fronte Islamico. Il numero di miliziani \u00e8 sconosciuto. Alcune stime contano pi\u00f9 di 5.000 uomini. L'Esercito dei Mujaheddin, anche per ricercare l'appoggio popolare, non annovera tra le sue file combattenti stranieri. \nLa coalizione \u00e8 composta dai seguenti gruppi:"}
{"id": "4883107", "revid": "436907", "url": "https://it.wikipedia.org/wiki?curid=4883107", "title": "Rainy Days", "text": ""}
{"id": "4883135", "revid": "287204", "url": "https://it.wikipedia.org/wiki?curid=4883135", "title": "Pseudaphritidae", "text": "Gli Pseudaphritidae sono una famiglia di pesci ossei d'acqua marina, salmastra e dolce appartenenti all'ordine Perciformes. Comprende il solo genere \"Pseudaphritis\" (Castelnau, 1872) con due specie.\nDistribuzione e habitat.\n\"Pseudaphritis undulatus\" \u00e8 stato segnalato solo nell'arcipelago Chonos, in Cile, \"Pseudaphritis urvillii\" \u00e8 presente nell'Australia sudorientale e in Tasmania. Quest'ultima specie \u00e8 catadroma, passa la vita nei corsi d'acqua dolce e scende presso gli estuari in occasione della riproduzione.\nDescrizione.\nSono allungati con due pinne dorsali di cui la seconda molto pi\u00f9 lunga e simile alla pinna anale. La pinna caudale \u00e8 tronca.\n\"Pseudaphritis urvillii\" raggiunge i 36\u00a0cm.\nBiologia.\n\"Pseudaphritis urvillii\" \u00e8 carnivoro e caccia all'agguato sul fondo di torrenti e fiumi a corrente lenta."}
{"id": "4883140", "revid": "281901", "url": "https://it.wikipedia.org/wiki?curid=4883140", "title": "Pseudaphritis", "text": ""}
{"id": "4883143", "revid": "599013", "url": "https://it.wikipedia.org/wiki?curid=4883143", "title": "Rhonda Smith", "text": "Biografia.\nHa sposato l'italiano Mario Banchero, da cui ha avuto il figlio Paolo, anch'egli un cestista."}
{"id": "4883144", "revid": "1543377", "url": "https://it.wikipedia.org/wiki?curid=4883144", "title": "Kuka sen opettaa (singolo)", "text": "Kuka sen opettaa \u00e8 un singolo della cantante pop Kaija Koo, pubblicato il 21 febbraio 2014 dalla Warner Music Finland. Il brano \u00e8 stato composto da Jonna K\u00e4rkk\u00e4inen e Mikko Tamminen e scritto da Paula Vesala.\nIl singolo \u00e8 entrato nelle classifiche brani pi\u00f9 scaricati raggiungendo la diciannovesima posizione nella classifica dei singoli pi\u00f9 venduti e la seconda posizione nella classifica dei singoli pi\u00f9 scaricati.\nCover di Sanni.\nKuka sen opettaa \u00e8 un singolo della cantante pop finlandese Sanni. \u00c8 stato pubblicato il 20 ottobre 2017 attraverso la Warner Music Finland. Il singolo fa parte del repertorio prodotto durante la settima edizione del format televisivo finlandese \"Vain el\u00e4m\u00e4\u00e4\".\nIl singolo \u00e8 entrato nelle classifiche finlandesi, in particolare quella dei brani pi\u00f9 scaricati e in quella dei brani pi\u00f9 ascoltati in streaming."}
{"id": "4883146", "revid": "300067", "url": "https://it.wikipedia.org/wiki?curid=4883146", "title": "Rhonda Banchero", "text": ""}
{"id": "4883150", "revid": "767487", "url": "https://it.wikipedia.org/wiki?curid=4883150", "title": "Snookeroo", "text": "Snookeroo \u00e8 un brano di Ringo Starr scritto da Elton John (il quale suona anche nel brano) e Bernie Taupin. \u00c8 stato incluso nell'album \"Goodnight Vienna\" del 1974 e successivamente pubblicato come singolo.\nIl brano.\nIl brano parla di Ringo Starr; Bernie Taupin l'ha descritta come una \"cosa\" biografica. Quando Starr chiese ad Elton John di scrivere una canzone, la chiese carina e commerciale; il pianista gli rispose che Taupin aveva scritto dei versi simili a quelli che componeva Ringo, e li music\u00f2. Il titolo \u00e8 un riferimento al gioco per biliardi snooker.\nPubblicazione.\nUK.\nNel Regno Unito \u00e8 stato pubblicato al lato A di un singolo; il lato B era \"Oo-Wee\", una composizione di Starr e Vini Poncia. Il singolo, con il numero di catalogo R 6004, venne pubblicato dalla Apple Records il 21 febbraio 1975. Fu il primo singolo di Starr a non entrare nelle classifiche. Il singolo era senza copertina, ma venne pubblicizzato con un manifesto raffigurante la pagella di Richard Starkey (vero nome di Ringo) della classe 2C. Tra i voti, vi \u00e8 una A in condotta, A in aspetto generale ed A in puntualit\u00e0. Oltre a questi voti, si nota anche che i giorni di assenza siano 34 e che, nella classe, Richard \u00e8 il ventitreesimo, anche se l'ottavo in matematica.\nAmerica Settentrionale.\nIn America del Nord, \"Snookeroo\" venne pubblicata come lato B di \"No No Song\". Il singolo \u00e8 giunto alla terza posizione nella classifica Billboard Pop 100 e alla prima in quella canadese.\nAltri stati.\nSia che in Germania che in Spagna che nei Paesi Bassi il singolo venne pubblicato con al lato B \"Oo-Wee\". In Germania il singolo venne pubblicato dalla Apple Records e dalla EMI Electrola con il numero di serie 1C 006-05 821. In Spagna venne pubblicato dalla Apple con il numero di catalogo J 006-06821. Nei Paesi Bassi il singolo entr\u00f2 nei negozi il 21 febbraio 1975, come in Gran Bretagna; venne venduto dalla Apple con il numero di serie 5C 006-05821. In Messico il singolo venne pubblicato dalla Apple con il numero di catalogo 7693, ma con al lato B \"No No Song\", ribattezzata \"La Cancion Del No No (No No Song)\"."}
{"id": "4883151", "revid": "15756", "url": "https://it.wikipedia.org/wiki?curid=4883151", "title": "L'ingenua libertina", "text": "L'ingenua libertina (\"L'Ing\u00e9nue libertine\") \u00e8 un romanzo della scrittrice francese Colette, pubblicato per la prima volta nel 1909.\nTrama.\nUna brava ragazza di famiglia parigina, Minne, si scopre profondamente annoiata dal suo solito ambiente quotidiano fatto di comodit\u00e0 esteriori e nessuna sorpresa. Lei \u00e8 una grande appassionata delle gesta di un gruppo di banditi che opera attorno a Levallois-Perret, delle cui avventure criminose legge sul giornale di nascosto dalla madre.\nHa un discreto rapporto di confidenza solamente col cugino Antoine, segretamente innamorato di lei. Una sera per\u00f2, stanca di pensare invano al capo di quei banditi di cui tanto sogna di nome Curly, Minne prende in mano il proprio destino e s'imbarca nottetempo alla volta di Parigi.\nPochi anni dopo quella sua fuga Minne ha oramai sposato Antoine, senza d'altronde trovare molta felicit\u00e0 altrove tranne che nello svagarsi con ripetute relazioni extraconiugali. Il marito sa che Minne va alla ricerca di quel piacere che il matrimonio non \u00e8 stato in grado di concederle.\nGli amanti occasionali della moglie non danno ad Antoine alcuna noia o fastidio, sicuro com'\u00e8 che anche lei presto si rassegner\u00e0 nel condurre una vita del tutto prevedibile e noiosa tra le sue braccia e non ipotizzando in alcun modo che l'autentica felicit\u00e0 possa giungere inaspettatamente a Minne anche senza di lui."}
{"id": "4883152", "revid": "380453", "url": "https://it.wikipedia.org/wiki?curid=4883152", "title": "Ay\u00e7a Naz \u0130htiyaro\u011flu", "text": ""}
{"id": "4883159", "revid": "1573940", "url": "https://it.wikipedia.org/wiki?curid=4883159", "title": "Micronycteris sanborni", "text": "Micronycteris sanborni () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 55,5 e 65\u00a0mm, la lunghezza dell'avambraccio tra 32 e 34\u00a0mm, la lunghezza della coda tra 12 e 14\u00a0mm, la lunghezza del piede tra 8 e 9\u00a0mm, la lunghezza delle orecchie tra 19 e 21\u00a0mm e un peso fino a 8\u00a0g.\nAspetto.\nLa pelliccia \u00e8 corta. Le parti dorsali sono marroni con la base dei peli bianca, mentre le parti ventrali sono bianche. Il muso \u00e8 allungato, la foglia nasale \u00e8 ben sviluppata, lanceolata e con la porzione anteriore saldata al labbro superiore soltanto alla base, mentre sul labbro inferiore \u00e8 presente un cuscinetto carnoso a forma di V. Le orecchie sono grandi, ovali, ricoperte di peli lungo il margine anteriore e unite sulla testa da una membrana ben sviluppata con un profondo incavo centrale. Il trago \u00e8 corto, triangolare e con un piccolo incavo alla base del margine posteriore. La coda \u00e8 lunga circa la met\u00e0 dell'ampio uropatagio. Il calcar \u00e8 lungo come il piede. Il cariotipo \u00e8 2n=28 FNa=50.\nEcolocazione.\nEmette ultrasuoni sotto forma di impulsi di breve durata a frequenza modulata iniziale tra 75,6 e 104 kHz, finale tra 51,8 e 68,8 kHz e con massima energia a circa 74 kHz. \u00c8 sempre presente una seconda armonica.\nBiologia.\nComportamento.\nSi rifugia probabilmente all'interno di grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta negli stati brasiliani dell'Amazonas, Cear\u00e1, Minas Gerais, Piau\u00ed, Tocantins, Mato Grosso do Sul, Sergipe, Para\u00edba, Bahia, Pernambuco e nella Bolivia centro-occidentale.\nVive nei boschi umidi, nel cerrado e caatinga.\nStato di conservazione.\nLa IUCN Red List, considerato che ci sono ancora poche informazioni circa l'estensione del proprio areale, lo stato della popolazione, le minacce e i requisiti ecologici, classifica \"M.sanborni\" come specie con dati insufficienti (DD)."}
{"id": "4883214", "revid": "810736", "url": "https://it.wikipedia.org/wiki?curid=4883214", "title": "Ghiaccio nove", "text": ""}
{"id": "4883226", "revid": "1305772", "url": "https://it.wikipedia.org/wiki?curid=4883226", "title": "Monte Rachais", "text": "Il monte Rachais, la cui vetta a 1050 \u00e8 chiamata Quichat, costituisce l'estremit\u00e0 sud del Massiccio della Chartreuse.\nIl versante meridionale d\u00e0 sul monte Jalla, sulla Bastiglia e su Grenoble. A est, \u00e8 separato dal monte Saint-Eynard dal Col de Vence, a nord, la val de Vence lo stacca dal monte \u00c9coutoux, mentre a ovest \u00e8 separato dal monte N\u00e9ron dal colle di Cl\u00e9menci\u00e8res.\nAll'estremit\u00e0 nord-est della montagna si trova la sorgente del torrente Charmeyran.\nUn tempo la cima del Rachais era raggiunta da una seggiovia che partiva dalla Bastiglia, proseguimento della funivia di Grenoble Bastille: oggi \u00e8 dismessa ma sono ancora visibili i piloni dell'infrastruttura.\nArea protetta.\nNel 2007, il monte Rachais e il monte Jalla sono stati classificati dalla Direction r\u00e9gionale de l'Environnement (in lingua italiana \"Direzione Regionale dell'Ambiente\") \"zone naturelle d'int\u00e9r\u00eat \u00e9cologique, faunistique et floristique\" di tipo I (ZNIEFF, in lingua italiana \"area naturale di interesse ecologico, faunistico e floristico\"): l'area protetta si estende su 633,36 ettari nei territori dei comuni di Grenoble, Corenc, Quaix-en-Chartreuse, Saint-Martin-le-Vinoux e la Tronche.\nL'interesse ecologico del sito risiede nell'essere una delle colonie meridionali pi\u00f9 ricche dei dintorni di Grenoble, nota agli appassionati per la variet\u00e0 della flora e della fauna dovuta alle diversit\u00e0 degli ambienti presenti: dalle scarpate, alle falesie, ai fitti querceti, alle praterie xerofite, ai poggi verdeggianti.\nFlora.\nIl ginepro turifero (\"Juniperus thurifera\"), protetto nel Rodano-Alpi e il terebinto (\"Pistacia terebinthus\") sono tra le specie che prediligono il clima mediterraneo del Monte Jalla. Un'altra pianta ben rappresentata a queste altitudini e che cresce nei boschi radi caratterizzati da terreno calcareo \u00e8 l'elleborina minore (\"Epipactis microphylla\"), un'erbacea della famiglia delle Orchidaceae.\nFauna.\nL'entomofauna \u00e8 ricca, cos\u00ec come l'avifana. La coronilla dondolina (\"Coronilla emerus\") presente fino a 1000 metri d'altitudine nelle praterie aride, d\u00e0 riparo a numerose specie di insetti, tra cui la \"Polyommatus hispanus\", una farfalla diffusa nella regione mediterranea. La presenza del gufo reale (\"Bubo bubo\"), del falco pecchiaiolo occidentale (\"Pernis apivorus\") e dell'av\u00e8rla piccola (\"Lanius collurio\") \u00e8 confermata. Tra i mammiferi si segnala la presenza della lepre europea (\"Lepus europaeus\")"}
{"id": "4883228", "revid": "300067", "url": "https://it.wikipedia.org/wiki?curid=4883228", "title": "Rhonda Smith-Banchero", "text": ""}
{"id": "4883229", "revid": "300067", "url": "https://it.wikipedia.org/wiki?curid=4883229", "title": "Rhonda Smith Banchero", "text": ""}
{"id": "4883231", "revid": "965296", "url": "https://it.wikipedia.org/wiki?curid=4883231", "title": "Retinoato", "text": ""}
{"id": "4883232", "revid": "599013", "url": "https://it.wikipedia.org/wiki?curid=4883232", "title": "Arjan Sheta", "text": "Caratteristiche tecniche.\n\u00c8 un difensore centrale di ruolo.\nNazionale.\nHa esordito con la Nazionale albanese nel 2002.\nStatistiche.\nPresenze e reti nei club.\n\"Statistiche aggiornate al 22 dicembre 2016.\""}
{"id": "4883236", "revid": "287204", "url": "https://it.wikipedia.org/wiki?curid=4883236", "title": "Timosseno", "text": "Biografia.\nFu eletto per la prima volta stratego per l'anno 225-224 a.C. succedendo ad Iperbata, nonostante il comando supremo della lega achea fosse stato offerto, come di consueto ad anni alterni, ad Arato di Sicione. Quest'ultimo aveva infatti rifiutato l'incarico da una parte perch\u00e9 adirato per le accuse che gli erano state mosse per aver abbandonato Lidiada durante la battaglia di Dime e dall'altra, secondo Plutarco, per la situazione drammatica in cui versava la lega, duramente sconfitta da Sparta al Monte Liceo, a Ladocea e a Dime.\nDopo la svolta della guerra contro Cleomene III, quando Arato si alle\u00f2 col re di Macedonia Antigono III Dosone, Timosseno \u00e8 nuovamente citato da Plutarco al comando delle truppe inviate da Arato stesso, all'epoca di nuovo stratego, in aiuto ad Argo che, senza attendere i rinforzi macedoni, si era ribellata a Sparta dando inizio alla contro-offensiva achea contro Sparta.\nNegli anni successivi, Timosseno si altern\u00f2 altre due volte con Arato come stratego, nel 223-222 a.C. e nel 221-220 a.C. ed esercit\u00f2 per l'ultima volta questo incarico nel 216-215 a.C. Plutarco testimonia che alla fine della sua terza strategia, quando, dopo la definitiva sconfitta di Cleomene (222 a.C.) e la morte di Antigono (221 a.C.) gli Etoli si erano ribellati agli Achei ma Timosseno indugiava ad intervenire perch\u00e9 il suo mandato era in scadenza, Arato si adir\u00f2 con lui e prese il comando cinque giorni prima che Timosseno avesse terminato ufficialmente il suo incarico."}
{"id": "4883238", "revid": "486946", "url": "https://it.wikipedia.org/wiki?curid=4883238", "title": "Marchiol-Emisfero-Site", "text": ""}
{"id": "4883240", "revid": "287204", "url": "https://it.wikipedia.org/wiki?curid=4883240", "title": "Carlo Cresti", "text": "Biografia.\nSi diplom\u00f2 al liceo artistico e successivamente studi\u00f2 alla facolt\u00e0 di architettura dell'Universit\u00e0 di Firenze, laureandosi nel 1962.\nNel contempo oper\u00f2 nelle arti figurative, ottenendo alcuni riconoscimenti; prefer\u00ec comunque dedicarsi con maggiore impegno allo svolgimento delle attivit\u00e0 di architetto, docente universitario e storico dell'architettura.\nAttivo nella progettazione di architetture, arredamenti e oggetti, tra le sue opere si ricordano un edificio per abitazioni in via Lanza, a Firenze (1966), l'arredamento della chiesa di San Martino a Campi Bisenzio (1968) e la sala di Michelangelo Buonarroti al Museo nazionale del Bargello (1970)..\nAutore particolarmente prolifico, fu direttore della rivista \"La Nuova Citt\u00e0\" fondata da Giovanni Michelucci e cur\u00f2 studi monografici su Le Corbusier e Alvar Aalto, oltre ai volumi \"Architetti e ingegneri della Toscana dell'Ottocento\" (1978), \"Architettura e fascismo\" (1986), \"Il liberty a Firenze\" (1982), \"Orientalismi nelle architetture d'Occidente\" (1999) e \"Museologia e museografia. Teoria e prassi\" (2006). Fu protagonista indiscusso dello studio della storia dell'architettura fiorentina tra le due guerre."}
{"id": "4883243", "revid": "298229", "url": "https://it.wikipedia.org/wiki?curid=4883243", "title": "John Fuhrer", "text": "Biografia.\nFuhrer partecip\u00f2 alla gara del salto triplo ai Giochi olimpici di , dove giunse quarto.\nDopo le Olimpiadi fu allenatore di football americano, allenando prima i Doane Tigers di Crete e poi i Pittsburg State Gorrilas di Pittsburg, in Kansas."}
{"id": "4883244", "revid": "422900", "url": "https://it.wikipedia.org/wiki?curid=4883244", "title": "John Fuhler", "text": ""}
{"id": "4883245", "revid": "486946", "url": "https://it.wikipedia.org/wiki?curid=4883245", "title": "Vini Fantini-Nippo-De Rosa", "text": ""}
{"id": "4883246", "revid": "767487", "url": "https://it.wikipedia.org/wiki?curid=4883246", "title": "Magda (film 1917)", "text": "Magda \u00e8 un film muto del 1917 diretto da \u00c9mile Chautard e interpretato da Clara Kimball Young.\nLa storia, che ebbe anche altre versioni cinematografiche, si basa sul lavoro di Hermann Sudermann che conobbe varie messe in scena in lingua inglese. A Broadway, \"Magda\" - nella traduzione di Louis N. Parker - fu portata sul palcoscenico diverse volte: nel 1902 da Mrs. Patrick Campbell, nel ruolo del titolo, affiancata da George Arliss e da Charles E. Bryant.\nNel 1916, era apparso sugli schermi \"Revelation\", un adattamento cinematografico prodotto dall'American Film Manufacturing Company che aveva come protagonisti due noti attori teatrali, Constance Crawley e Arthur Maude, anche regista del film.&lt;br&gt; \nNel 1938, in Germania, Zarah Leander avrebbe interpretato il ruolo di Magda von Schwartze mentre Heinrich George avrebbe rivestito i panni di suo padre nel film \"Casa paterna\", diretto da Carl Froelich.\nTrama.\nOrgogliosa e ambiziosa, Magda non sopporta pi\u00f9 la vita rigidamente controllata del suo piccolo villaggio. Mandata via da casa dopo che ha rifiutato di sposare un giovane pastore, la ragazza va in citt\u00e0 dove vuole studiare canto. Qui, si innamora di Kellner e accetta di sposarlo. Per scoprire, poco tempo dopo, che il matrimonio \u00e8 stato solo una farsa. Ingannata e abbandonata, Magda si ritrova tra le braccia un bambino. Per sopravvivere, canta per le strade. Un giorno, un suo ex insegnante la ritrova e comincia a darle lezioni di canto. L'allieva rivela una voce meravigliosa che la porta presto al successo. Riconciliatasi con i suoi, Magda ha per\u00f2 una discussione furibonda con il padre che vuole imporle, per il buon nome della famiglia, di sposare Kellner il quale, adesso, si fa avanti per offrirle un vero matrimonio. Ma Magda rifiuta quel simulacro di matrimonio riparatore. Il padre, in preda alla rabbia, muore. Ora Magda deve decidere da sola il proprio destino, da donna libera.\nProduzione.\nIl film fu prodotto dalla Clara Kimball Young Film Corporation (come C.K.Y. Film Corp.). Il primo girato con la compagnia dopo la rottura con Selznick. Le riprese furono effettuate nei vecchi studi della Thanhouser di New Rochelle che erano stati affittati dalla societ\u00e0 di Clara Kimball quando la casa di produzione fondata nel 1909 da Edwin Thanhouser aveva chiuso i battenti.\nDistribuzione.\nDistribuito dalla Select Pictures Corporation (Select Star Series), il film usc\u00ec nelle sale cinematografiche statunitensi nell'ottobre 1917.\nNon si conoscono copie esistenti della pellicola che viene considerata presumibilmente perduta."}
{"id": "4883251", "revid": "287204", "url": "https://it.wikipedia.org/wiki?curid=4883251", "title": "Long Beach Stingrays", "text": "Le Long Beach Stingrays sono state una franchigia di pallacanestro della ABL, con sede a Long Beach, in California, attive dal 1997 al 1998.\nDisputarono una stagioni nella ABL, perdendo la finale con le Columbus Quest per 3-2. Si sciolsero il 26 agosto del 1998."}
{"id": "4883253", "revid": "300067", "url": "https://it.wikipedia.org/wiki?curid=4883253", "title": "Trisha Stafford-Odom", "text": ""}
{"id": "4883254", "revid": "300067", "url": "https://it.wikipedia.org/wiki?curid=4883254", "title": "Trisha Stafford Odom", "text": ""}
{"id": "4883267", "revid": "11959", "url": "https://it.wikipedia.org/wiki?curid=4883267", "title": "Yazid I", "text": ""}
{"id": "4883277", "revid": "709565", "url": "https://it.wikipedia.org/wiki?curid=4883277", "title": "ISFJ", "text": ""}
{"id": "4883278", "revid": "88740", "url": "https://it.wikipedia.org/wiki?curid=4883278", "title": "Ky\u016bkyoku!! Hentai Kamen", "text": "Ky\u016bkyoku!! Hentai Kamen (\u7a76\u6975!!\u5909\u614b\u4eee\u9762, \"Ky\u016bkyoku!! Hentai Kamen\") \u00e8 una serie manga scritta ed illustrata da Keishu Ando. Serializzata originariamente dalla Sh\u016beisha sulla rivista \"Weekly Sh\u014dnen Jump\" tra il 1992 e il 1993. L'opera, di genere umoristico, \u00e8 incentrata sulla figura di un liceale che, messo un paio di mutande sul volto, acquista forza ed agilit\u00e0 straordinarie; scoperto il suo potenziale \"perverso\" il protagonista decide di mettere al servizio del bene e della comunit\u00e0 il suo superpotere.\nTrama.\nKyosuke Shikijo \u00e8 un semplice studente liceale dallo spiccato senso di giustizia. Un giorno, tornando da scuola, salva da un gruppo di teppisti una ragazza, che per contraccambiare il favore lo invita a prendere qualcosa con lei. I due scoprono chiacchierando di andare allo stesso istituto e cos\u00ec cominciano a vedersi assiduamente, poich\u00e9 tra i due si sviluppa una forte attrazione romantica reciproca.\nQuando Aiko viene presa in ostaggio durante una rapina a mano armata in una banca, Kyosuke decide di salvarla. Non volendo esporre il proprio volto, copre il suo viso con quello che poi scopre essere - con suo grande imbarazzo - un paio di mutande femminili. Eppure il capo di biancheria intima risveglia a sua insaputa i poteri latenti del cervello umano e cos\u00ec Kyosuke, gi\u00e0 promettente atleta di kempo, acquista dei veri e propri superpoteri. Presentandosi ai rapinatori come Hentai kamen, \"il pervertito mascherato\", Kyosuke sconfigge i malviventi e salva gli ostaggi.\nDa quel giorno il ragazzo decide di usare il proprio potere per farsi garante della giustizia e protettore dei pi\u00f9 deboli.\nMedia.\nManga.\nLa serie \u00e8 stata pubblicata in sei volumi tankobon dal 1993 al 1994.\nLive action.\nIl 6 aprile 2013 \u00e8 uscito in anteprima l'adattamento live-action, poi distribuito nelle sale di tutto il Giappone dal 13 aprile .\nIl film, diretto da Y\u016bichi Fukuda, presenta nel cast Ryohei Suzuki nel ruolo principale di Kyosuke e Fumika Shimizu nel ruolo di Aiko. \nLa pellicola \u00e8 inoltre accompagnata dai brani \"Emotions\" dei Man with a Mission e \"Blast\" degli Anthem."}
{"id": "4883280", "revid": "767487", "url": "https://it.wikipedia.org/wiki?curid=4883280", "title": "HK Hentai Kamen", "text": "HK Hentai Kamen \u00e8 un film del 2013, diretto da Y\u016bichi Fukuda ed adattamento live action della serie \"Ky\u016bkyoku!! Hentai Kamen\" manga ideata da Keishu Ando.\nTrama.\nQuando il detective Shikijo fa irruzione in un dungeon, la disinibita mistress gli tiene testa e lo seduce con pratiche BDSM. I due finiscono per innamorarsi e dalla loro unione nasce Kyosuke.\nIl diciassettenne Kyosuke Shikijo \u00e8 un ragazzo goffo e timido verso le ragazze, incapace, inoltre, di sopportare le ingiustizie al punto da intromettersi spesso nelle risse causate da teppisti e bulli, con i quali il ragazzo finisce sempre per avere la peggio.\nQuando in classe gli viene presentata Aiko, la nuova arrivata, Kyosuke subito se ne innamora. Lo stesso giorno, mentre si rimprovera di non averla invitata a cena, scopre che un gruppo di rapinatori si \u00e8 barricato in una banca con alcuni ostaggi, fra cui la sua compagna Aiko.\nIncapace di aspettare l'intervento della polizia, Kyosuke si intrufola nell'edificio e messo KO un membro della banda, ne indossa i vestiti per cogliere di sorpresa i malviventi rimasti con gli ostaggi, tuttavia nella confusione scambia la maschera del rapinatore con un paio di mutande l\u00ec a terra e nel momento in cui accoglie sul viso l'indumento femminile il ragazzo libera tutto il suo potenziale nascosto ed acquista dei superpoteri.\nSalvata Aiko e consegnati i criminali alla giustizia, un nuovo eroe \u00e8 nato: Hentai Kamen.\nNonostante gli ideali di giustizia che muovono il \"pervertito mascherato\", vi sono persone a lui ostili, come Tamao Ogane, capo del club di karate dell'istituto di Kyosuke ed Aiko , desideroso di abbattere la scuola per dissotterrare il tesoro che vi \u00e8 sepolto. Tamao, incapace di sconfiggere Hentai Kamen in uno scontro frontale, gli manda contro una lunga serie di sicari mascherati, che vengono sconfitti uno dopo l'altro.\nL'ultimo avversario dell'eroe pervertito risulta infine essere lo stesso insegnante di matematica dell'istituto, il professor Towatari, che, pur di screditare Hentai kamen, ne aveva assunto l'identit\u00e0 per rovinare la sua immagine pubblica.\nSconfitto anche Towatari, a Kyosuke non rimane che affrontare Tamao e il suo pericoloso robottone mecha. Per debellare tale calamit\u00e0, il ragazzo chiede ad Aiko di poter indossare le sue mutandine ed ella, imbarazzata, accetta. Liberato cos\u00ec tutto il suo potenziale, Hentai Kamen sconfigge Tamao e le sue mire distruttive."}
{"id": "4883285", "revid": "767487", "url": "https://it.wikipedia.org/wiki?curid=4883285", "title": "Sonja Tate", "text": ""}
{"id": "4883288", "revid": "2091899", "url": "https://it.wikipedia.org/wiki?curid=4883288", "title": "Villa Aprile", "text": "Villa Aprile o Riario Sforza ad Ercolano, fu costruita nella seconda met\u00e0 del Settecento, ed \u00e8 una delle pi\u00f9 grandi del Miglio d\u2019Oro e, sebbene non sia tra le pi\u00f9 sfarzose, conserva uno dei parchi pi\u00f9 suggestivi e scenografici di tutta l'area vesuviana.\nStoria.\nFu costruita dal duca Girolamo Riario Sforza sul tratto pi\u00f9 suggestivo del Miglio d\u2019Oro, subito fuori dall'abitato di Res\u00ecna, oggi Ercolano, laddove la strada Regia delle Calabrie prosegue larga e diritta verso il confine con Torre del Greco.\nLa struttura originaria, sebbene di dimensioni pi\u00f9 ridotte, era gi\u00e0 dotata di un parco rigoglioso, al punto che Carlo Celano cos\u00ec scriveva nel 1792: \u201cLa bella villa Riario pu\u00f2 chiamarsi la regina delle ville non solo di questi luoghi; ma di tutta Napoli, di quelle che \u2018a privati appartengono, niuna essendovene che la eguagli in magnificenza, buon gusto e splendidezza\u201d. All'ingresso del parco, davanti l'esedra centrale, fu realizzata un'ampia peschiera con al centro una statua in marmo di Prometeo.\nAlla morte del Duca la propriet\u00e0 pass\u00f2 ai suoi tre figli e quindi, nel 1818 a sua nipote Giovanna, moglie del maresciallo Nugent. Costei apport\u00f2 importanti modifiche all'edificio e al parco, costellandolo di strutture di gusto neoclassico: tempietti, finti ruderi, colonne corinzie, chalet alpino con laghetto di ninfee, grotte e cascate.\nNel 1864 la villa fu venduta ai Galante che la tennero solo per pochi anni finch\u00e9, nel 1879, fu ceduta alla famiglia Aprile che l'ha mantenuta fino agli anni recenti. Oltre alle residenze private, gli Aprile destinarono parte dell'edificio ad albergo di lusso. Tra la fine dell'Ottocento e la prima met\u00e0 del Novecento fu un luogo di mondanit\u00e0 ed eleganza, accogliendo ospiti illustri tra cui il conte Carlo Sforza e il Primo Ministro Antonio Salandra.\nAttualmente la villa, restaurata nella struttura e nel parco, \u00e8 sede di un albergo a quattro stelle."}
{"id": "4883289", "revid": "16758", "url": "https://it.wikipedia.org/wiki?curid=4883289", "title": "Hockey Club Valpellice 2013-2014", "text": "Questa pagina contiene i dati relativi alla stagione hockeystica 2013-2014 della societ\u00e0 di hockey su ghiaccio Hockey Club Valpellice."}
{"id": "4883290", "revid": "709565", "url": "https://it.wikipedia.org/wiki?curid=4883290", "title": "ISFP", "text": ""}
{"id": "4883293", "revid": "767487", "url": "https://it.wikipedia.org/wiki?curid=4883293", "title": "Hey! Baby", "text": "Hey! Baby, conosciuta anche come Hey Baby o Hey Baby (Uhh, Ahh), \u00e8 una canzone scritta da Bruce Channel e Margaret Cobb; quest'ultima ha realizzato la prima incisione del brano nel 1961, pubblicata dalla LeCam records, una casa discografica texana. Dopo che divenne un successo su scala locale, la Smash Records la pubblic\u00f2 su scala nazionale. Il singolo rimase alla prima posizione della Billboard Hot 100 per tre settimane, fino al 10 marzo 1962. La canzone \u00e8 caratterizzata da un riff di armonica suonato da Delbert McClinton, il quale poco dopo diede alcuni consigli su come suonare lo strumento a John Lennon, che utilizz\u00f2 i suoi consigli nei brani \"Love Me Do\" e \"Please Please Me\". Lennon incluse la canzone sul suo jukebox. In Dirty Dancing - Balli proibiti \u00e8 presente una band che reinterpreta la versione di Bruce Channel.\nLe versioni del brano.\nBruce Channel.\nOltre che alla presenza di McClinton, nel brano ci fu anche Ray Torres alla batteria. Il lato B era \"Dream Girl\".\nClassifiche.\nSulla classifica Billboard Hot 100 il singolo \u00e8 arrivato al primo posto, mentre su quella R&amp;B al secondo. Anche nel Regno Unito il singolo \u00e8 arrivato alla seconda posizione.\nAnne Murray.\nAnne Murray incluse \"Hey! Baby\" nell'album \"The Hottest Night of the Year\", e la pubblic\u00f2 come singolo, con al lato B \"Song for the Mira\"; il singolo, pubblicato dalla Capitol Records, venne prodotto da Jim Ed Norman, ed entr\u00f2 nei mercati a maggio 1982.\nClassifiche.\nNella classifica country canadese, il singolo scalz\u00f2 \"Love Will Turn You Around\" di Kenny Rogers, e venne scalzato da \"Put Your Dreams Away\" di Mickey Gilley.\nDJ \u00d6tzi.\nDJ \u00d6tzi pubblic\u00f2 un singolo contenente una \"cover\" del brano, ribattezzata \"Hey Baby (Uhh, Ahh)\" il 31 luglio 2000; il disco, pubblicato dalla Hit Galaxy e dalla EMI Electrola, venne prodotto da Christian Seitz, Claus Marcus e Klaus Biedermann, \u00e8 stato estratto dall'album \"Love, Peace &amp; Vollgas\". Il singolo venne ristampato nel 2002, quando divenne, non ufficialmente, la canzone protagonista della Coppa del mondo per club FIFA dello stesso anno.\nRingo Starr.\nRingo Starr ha incluso una \"cover\" del brano nel suo album \"Ringo's Rotogravure\" del 1976. La canzone venne messa in commercio come singolo il 22 novembre dello stesso anno negli USA, questo \u00e8 arrivato alla settantaquattresima posizione della classifica Billboard Pop 100; il disco venne pubblicato dalla Atlantic Records con il numero di serie 45-3371. Nel Regno Unito, dove il 45 giri \u00e8 stato pubblicato una settimana dopo, non \u00e8 entrato in classifica; il disco \u00e8 stato pubblicato dalla Polydor Records con il numero di serie 2001 699. Il lato B era \"Lady Gaye\". La sua versione \u00e8 stata inclusa nella raccolta \"\"."}
{"id": "4883302", "revid": "709565", "url": "https://it.wikipedia.org/wiki?curid=4883302", "title": "ISTJ", "text": ""}
{"id": "4883304", "revid": "767487", "url": "https://it.wikipedia.org/wiki?curid=4883304", "title": "Angie Potthoff", "text": "Carriera.\nAllenatrice.\nDal 2005 al 2010 \u00e8 stata assistente allenatore della University of Notre Dame.\nDirigente.\nNel luglio del 2014 \u00e8 stata nominata \"Athletic Director\" alla \"Chartiers Valley High School\""}
{"id": "4883310", "revid": "709565", "url": "https://it.wikipedia.org/wiki?curid=4883310", "title": "ISTP", "text": ""}
{"id": "4883312", "revid": "599013", "url": "https://it.wikipedia.org/wiki?curid=4883312", "title": "La'Shawn Brown", "text": ""}
{"id": "4883313", "revid": "34392", "url": "https://it.wikipedia.org/wiki?curid=4883313", "title": "Intelligo, ut credam", "text": ""}
{"id": "4883315", "revid": "300067", "url": "https://it.wikipedia.org/wiki?curid=4883315", "title": "LaShawn Brown", "text": ""}
{"id": "4883316", "revid": "300067", "url": "https://it.wikipedia.org/wiki?curid=4883316", "title": "La Shawn Brown", "text": ""}
{"id": "4883317", "revid": "287204", "url": "https://it.wikipedia.org/wiki?curid=4883317", "title": "Arch\u00e9", "text": ""}
{"id": "4883318", "revid": "300067", "url": "https://it.wikipedia.org/wiki?curid=4883318", "title": "Lashawn Brown", "text": ""}
{"id": "4883321", "revid": "34392", "url": "https://it.wikipedia.org/wiki?curid=4883321", "title": "Credo, ut intelligam", "text": ""}
{"id": "4883324", "revid": "287204", "url": "https://it.wikipedia.org/wiki?curid=4883324", "title": "Columbus Quest", "text": "Le Columbus Quest sono state una franchigia di pallacanestro della ABL, con sede a Columbus, nell'Ohio, attive dal 1996 al 1998.\nDisputarono tre stagioni nella ABL, vincendo il titolo nel 1996-97 e nel 1997-98. Nel 1998-99 erano al comando della \"Eastern Conference\" quando la lega fall\u00ec."}
{"id": "4883327", "revid": "1632387", "url": "https://it.wikipedia.org/wiki?curid=4883327", "title": "Brando Pacitto", "text": "Biografia.\nInizia a recitare nel laboratorio teatrale dell'attore e drammaturgo Thomas Otto Zinzi. Nel 2006 recita nel ruolo di Ges\u00f9 bambino accanto ad Alessandro Gassmann e Ana Caterina Morariu nella fiction tv \"La Sacra Famiglia\". Nel 2007 recita a fianco a Pierfrancesco Favino e a Isabella Ferrari in \"Liberi di giocare\" di Francesco Miccich\u00e8. Nel 2009 interpreta il ruolo di Lorenzo nel film tv \"Al di l\u00e0 del lago\" accanto a Kaspar Capparoni e Gioia Spaziani. Nel 2010 \u00e8 tra gli interpreti della fiction \"Al di l\u00e0 del lago\", concepita come sequel del film televisivo del 2009, con gli stessi interpreti principali. Nel 2011 \u00e8 nel cast di \"Dov'\u00e8 mia figlia\" diretto da Monica Vullo, con Claudio Amendola e Serena Autieri. Nel 2012 interpreta il ruolo di Simone Annicchiarico all'et\u00e0 di 15 anni nella fiction in due puntate \"Walter Chiari - Fino all'ultima risata\" diretta da Enzo Monteleone, con Alessio Boni e Bianca Guaccero.\nPacitto \u00e8 anche un surfista. In questa disciplina ha vinto il \"King of the Groms\" 2012.\nNel 2013 gira la fiction di Rai 1 campione d'ascolti \"Braccialetti rossi\", in cui interpreta il ruolo di Vale, uno dei ragazzi protagonisti. Nello stesso anno partecipa anche alla fiction \"Una buona stagione\", in onda sempre su Rai 1.\nNel 2015 partecipa al videoclip \"L'estate addosso\" di Jovanotti e all'omonimo film diretto da Gabriele Muccino uscito al cinema il 15 settembre 2016.\nIl 21 giugno 2018 \u00e8 protagonista, insieme a Mirko Trovato, di \"Indifesa\", docufilm prodotto da Palomar e girato in Per\u00f9 a sostegno dell\u2019associazione Terre des hommes in onda su Rai 1.\nNel 2018-2020, sempre al fianco di Mirko Trovato, interpreta Fabio nella serie televisiva italiana \"Baby\" distribuita da Netflix."}
{"id": "4883329", "revid": "547034", "url": "https://it.wikipedia.org/wiki?curid=4883329", "title": "Villa Favorita (Ercolano)", "text": "La Villa Favorita di Ercolano, pi\u00f9 esattamente Real Villa della Favorita, \u00e8 situata nel tratto di Corso Resina (al civico 291) denominato Miglio d\u2019Oro. \u00c8 una delle pi\u00f9 sontuose ville vesuviane del XVIII secolo. \nFu realizzata nel 1768 da Ferdinando Fuga e nel 1792 fu acquistata da Ferdinando IV di Borbone che la destin\u00f2 a residenza reale.\nAttualmente \u00e8 propriet\u00e0 del Ministero di Grazia e Giustizia.\nStoria.\nFerdinando Fuga, gi\u00e0 impegnato a Napoli, realizz\u00f2 l'edificio a partire dal 1762 su un preesistente casino appartenente alla famiglia del Duca Beretta di Simari. Dopo poco la villa e il parco furono acquistati da Stefano Reggio e Gravina, principe di Jaci e di Campofiorito (1700-1790). Nel 1768, a lavori appena conclusi, il principe organizz\u00f2 un fastoso ricevimento in onore dei Principi reali Ferdinando e Maria Carolina d'Austria, novelli sposi e al quale parteciparono anche il granduca Leopoldo di Toscana, con la consorte Maria Luisa di Borbone, che sarebbero divenuti Imperatori d'Austria.\nAlla morte del principe di Aci, nel 1792 la villa entr\u00f2 nel patrimonio del sovrano, secondo le volont\u00e0 testamentarie del principe. Ferdinando IV di Borbone vi trasfer\u00ec l'Accademia degli Ufficiali di Marina.\nNel 1799 la villa fu restaurata e abbellita e il parco fu ampliato fino al mare con l'acquisizione della casina dei Zezza. Sulla costa fu realizzato un approdo per consentire l'accesso dal mare. A seguito degli eventi che portarono alla nascita e alla caduta della Repubblica Partenopea, Ferdinando IV fece ritorno a Napoli da Palermo sbarcando alla Favorita il 27 giugno 1802. Il re don\u00f2 la villa al suo secondogenito Leopoldo, principe di Salerno, che realizz\u00f2 un nuovo corpo di fabbrica adiacente, scuderie e depositi ma soprattutto la imprezios\u00ec con giochi (i modellini si trovano esposti al Palazzo Reale di Caserta) e intrattenimenti alla moda tra cui balan\u00e7oires a foggia di cavallo, barca, e sedia e la palazzina delle montagne russe e lo rendeva accessibile ai sudditi nei giorni di festa.\nAnche durante il regno di Gioacchino Murat la villa fu utilizzata dal sovrano francese in occasione di feste di corte. \nCon il ritorno dei Borbone la villa fu nuovamente restaurata e ridecorata da Enrico Alvino per volont\u00e0 di Ferdinando II.\nTra il 1879 e il 1885 il governo italiano ospit\u00f2 Ism\u0101\u02bf\u012bl Pasci\u00e0, deposto Kediv\u00e8 d'Egitto venuto in esilio in Italia. Molti ambienti del primo piano furono decorati in uno stile orientale \u201calla turca\u201d.\nNel 1893 la villa fu acquistata dal demanio dalla principessa di Santobuono che la tenne fino al 1936 e torn\u00f2 al demanio per essere poi destinata ad usi militari. La sezione del parco sul mare fu ceduta a privati e da allora ha seguito un corso di eventi indipendenti dal resto della villa.\nNell'immediato dopoguerra ospit\u00f2 il convitto dei Salesiani per l'educazione e l'assistenza agli orfani di guerra. \nAttualmente \u00e8 di propriet\u00e0 del Ministero di Grazia e Giustizia ed appartiene alla Scuola Superiore di Polizia Penitenziaria.\nArte e architettura.\nL'edificio su Corso Resina presenta una facciata a due piani scandita da coppie di lesene e interrotta dai due portali laterali in piperno e dalle due finestre centrali di cui quella superiore, in corrispondenza del salone ellittico, apre su un balcone anch'esso in piperno ed \u00e8 sormontata da stemmi nobiliari. Ma l'elemento pi\u00f9 significativo \u00e8 la grande scalea semicircolare in pietra che si apre sulla facciata posteriore, mettendo il comunicazione la terrazza dinanzi al grande salone ellittico con il parco retrostante.\nL'apparato decorativo interno \u00e8 molto interessante perch\u00e9 frutto dell'alternarsi di stili e gusti dei proprietari che si sono succeduti. Philipp Hackert dipinse tra il 1787 e il 1797 le vedute dei porti del Regno di Napoli (trasferiti nel 1879 alla Reggia di Caserta), mentre le sale al primo piano furono ridecorate in stile arabeggiante in occasione del soggiorno di Ismail Pasci\u00e0. Al secondo piano vi sono ambienti decorati in stile cinese. Il salone centrale era decorato con un grandioso pavimento a mosaico in marmo proveniente dalla villa di Tiberio a Capri ed oggi sito nel Museo di Capodimonte a Napoli. Adiacente all'edificio principale vi \u00e8 una piccola cappella e un corpo di fabbrica a tre piani realizzato per volont\u00e0 di Leopoldo di Borbone, per ospitare pi\u00f9 comodamente la corte.\nIl parco, che necessita di un intervento di risanamento, ospita peschiere e chioschi in stile moresco. Nonostante fosse separato dalla parte inferiore sul mare, resta l'area verde storica pi\u00f9 grande della costa vesuviana dopo il parco della Reggia di Portici.\nIl Parco sul Mare della Villa Favorita.\nIl Parco sul Mare della Villa Favorita \u00e8 quella parte del parco della Real Villa che Ferdinando IV acquist\u00f2 dai Zezza per creare un'unica grande area verde che conducesse dalla villa sul Miglio d'Oro a mare. Qui furono realizzati gli interventi decorativi e ricreativi da parte di Leopoldo di Borbone. \nA fine Ottocento fu alienato e destinato per buona parte ad uso agricolo. A fine anni sessanta del secolo scorso fu separato anche fisicamente dal parco superiore con la realizzazione dell'attuale via Gabriele D'Annunzio.\nIn seguito al terremoto del 23 novembre 1980 il parco fu adattato dal Comune di Ercolano a campo container per gestire l'emergenza abitativa.\nAcquisito dall'Ente per le Ville Vesuviane, l'area del Parco a Mare della Favorita \u00e8 stata risistemata a prato e lecceto, e sono stati restaurati gli edifici presenti tra cui la Palazzina delle Montagne Russe e la bella Palazzina dei Mosaici cos\u00ec chiamata per il rivestimento dei muri del vestibolo e del salone con cocci multicolori di madreperla e porcellana che formano eleganti cornici policrome.\nAl termine del parco un passaggio sottoposto alla linea ferroviaria conduce all'approdo borbonico, costituito da due cafehaus con torrette simmetriche davanti ai quali si apre una piccola esedra da cui si accede sul molo, ricostruito nel 1989 e ulteriormente nel 2004 con l'apposizione di una barriera frangiflutti per proteggerlo dalle mareggiate e una piattaforma di ormeggio per i collegamenti marittimi con Napoli."}
{"id": "4883344", "revid": "1573940", "url": "https://it.wikipedia.org/wiki?curid=4883344", "title": "Palazzo Municipale (Ercolano)", "text": "La sede del Comune di Ercolano ubicato in Corso Resina n. 39 \u00e8 una delle ville vesuviane del XVIII secolo su Corso Resina nel tratto tra il confine dopo la Reggia di Portici e gli Scavi archeologici di Ercolano.\nLa villa era gi\u00e0 esistente a met\u00e0 del XVII secolo, riportata sulla mappa del duca di Noja, con un giardino a parterres e un agrumeto. Apparteneva alla famiglia Passaro che la don\u00f2 nel 1875 al Comune di Res\u00ecna che prima apr\u00ec i giardini come villa comunale e poi si trasfer\u00ec da Palazzo Capracotta nel 1887. \nTra i lavori eseguiti nell'Ottocento vi \u00e8 la soprelevazione del secondo piano. \nA sinistra del lungo androne con volta a botte a cassettoni si accede allo scalone che conduce al piano nobile. \nQui si entra in un ambiente di gusto neoclassico, con colonne doriche ed eleganti motivi floreali. Sulla destra una luminosa balconata si affaccia sul parco retrostante e di fronte si apre la elegante Sala Consiliare ornata con bassorilievi e pareti colorate che richiamano gli stili pompeiani e il blu dell'antica Ercolano.\nIl giardino ancora oggi \u00e8 destinato a villa comunale e conserva alcune piante secolari."}
{"id": "4883345", "revid": "287204", "url": "https://it.wikipedia.org/wiki?curid=4883345", "title": "New England Blizzard", "text": "Le New England Blizzard sono state una franchigia di pallacanestro della ABL, con sede a Hartford, nel Connecticut, attive dal 1996 al 1998.\nDisputarono tre stagioni nella ABL, disputando i play-off nel 1997-98."}
{"id": "4883346", "revid": "1573940", "url": "https://it.wikipedia.org/wiki?curid=4883346", "title": "Villa Ruggiero", "text": "Sita in Via A. Rossi n. 42, \u00e8 una delle ville pi\u00f9 piccole tra quelle del Miglio d\u2019Oro a Ercolano ma non per questo meno interessante dal punto di vista artistico e architettonico.\nStoria e arte.\nLa villa fu costruita dal barone Enrico Petti nella seconda met\u00e0 del \u2018700 e dal 1863 fu acquistata dalla famiglia Ruggiero che ne mantenne la propriet\u00e0 fino al 1985 quando fu acquisita dall'Ente per le Ville Vesuviane e restaurata.\nPoco distante da Corso Resina, dove sono allineate le residenze pi\u00f9 grandi del Miglio d'Oro, la villa si sviluppa su tre livelli intorno a un cortile ellittico chiuso verso il giardino da una profonda esedra.\nLa facciata \u00e8 in elegante gusto rococ\u00f2 impreziosita da un grande portale in piperno e marmo bianco. La facciata posteriore, rivolta verso il Vesuvio, \u00e8 pi\u00f9 articolata come per quasi tutte le ville del Miglio d'Oro, e presenta un'ampia serliana che sostiene la terrazza del piano nobile creando una galleria trasversale interposta tra il vestibolo esagonale e il cortile. Le ringhiere panciute sono intervallate da quattro piedritti a bugne lisce su cui erano collocati quattro busti in terracotta, purtroppo, asportati recentemente da ignoti. Le tre finestre che si aprono sulla terrazza sono incorniciate da cartigli e volute in stucco e quella centrale, pi\u00f9 alta, \u00e8 sormontata da una nicchia con il busto in terracotta di San Gennaro rivolto verso il Vesuvio come nella tradizione delle ville vesuviane.\nGli ambienti del piano nobile si articolano intorno al grande salone delle feste, elegantemente affrescato con motivi floreali, naturalistici e riquadri e ovali di gusto pompeiano.\nSul cortile affacciano le scuderie laterali, con gli elementi in piperno ancora ben conservati.\nAttraversando il cancello in ferro battuto si sale al giardino con il viale centrale fiancheggiato da panche e concluso da una nicchia che chiude l'asse prospettico dal portale d'ingresso. Su un lato dell'edificio si apre un agrumeto, tipico della composizione dei parchi vesuviani del Settecento che alternavano aree a giardino e aree ad agrumeto.\nNell'Ottocento l'impianto originario a due livelli \u00e8 stato accresciuto di un terzo livello e del prolungamento dell'ala settentrionale.\nLa villa ospita uffici del Comune di Ercolano tra cui la Biblioteca comunale \u201cG.Buonajuto\u201d.\nHa anche ospitato aule di didattica della Scuola Superiore di Studi Manageriali Sto\u00e0 e le sedi del Patto Territoriale del Miglio d'Oro e dell'agenzia di sviluppo Tess Costa del Vesuvio.\nCuriosit\u00e0.\nI quattro busti trafugati rappresentavano le quattro stagioni dell'anno e le quattro stagioni della vita e presumibilmente raffiguravano in veste mitica i proprietari della villa.\nSul retro concavo di ciascun busto, visibili dal cortile e dal giardino, erano scolpite a bassorilievo figure apotropaiche della tradizione popolare come demoni e pipistrelli.\nIn tal modo, intorno alla terrazza, coesisteva il sacro, rappresentato dal busto di San Gennaro, posto a protezione della villa dalle eruzioni del Vesuvio ed elementi della superstizione popolare per allontanare gli influssi negativi dalla villa e dai suoi abitanti."}
{"id": "4883352", "revid": "619191", "url": "https://it.wikipedia.org/wiki?curid=4883352", "title": "Villa Durante", "text": "Sita sul Miglio d\u2019Oro di Ercolano, Villa Durante \u00e8 segnalata sulla mappa del Duca di Noja come \u201cPodere e Casino del Principe di Teora\u201d ed il Celano la cita come Villa Mirella. Per le forme e l'apparato decorativo \u00e8 considerata opera di Ferdinando Sanfelice.\nNell'Ottocento divenne propriet\u00e0 della famiglia Durante che la ingrand\u00ec con nuovi corpi di fabbrica e l'elevazione del secondo piano. La facciata si presenta uniforme, con due portali d'ingresso in piperno e lo stemma di famiglia al centro \u201cDurante Deo Domus Est\u201d sormontato dai resti di una statuina di S. Michele Arcangelo che ricorda una analoga di Domenico Vaccaro nella chiesa napoletana dedicata al Santo.\nL'edificio \u00e8 a pianta triangolare ed occupa l'intero isolato compreso tra il Corso Resina, Via G. Marconi e Via A. Rossi: l'asimmetria della forma fa s\u00ec che il portale di sinistra introduca ad un vestibolo e ad un cortiletto secondario, mentre quello di destra, in corrispondenza dell'ala pi\u00f9 profonda, d\u00e0 accesso a un originale cortile circolare con la cappella gentilizia dedicata a San Gennaro.\nDato lo spazio ristretto dell'isolato, il giardino di delizie fu realizzato di fronte alla villa, sull'altro lato della \u2018'\u2019Via Regia delle Calabrie'\u2019' al quale si accedeva attraverso un portale monumentale in piperno. Nel 1878 il giardino fu ceduto a Salvatore Barbato, ed annesso alla sua propriet\u00e0, oggi nota come Villa Tosti di Valminuta. \nVilla Durante ospit\u00f2 per anni l'abate Maccarone, noto per i congegni meccanici da lui realizzati."}
{"id": "4883353", "revid": "34392", "url": "https://it.wikipedia.org/wiki?curid=4883353", "title": "Conquista di Ceuta", "text": ""}
{"id": "4883355", "revid": "767487", "url": "https://it.wikipedia.org/wiki?curid=4883355", "title": "Villa Signorini", "text": "Villa Signorini ad Ercolano (indirizzo Via Roma n. 43) fu realizzata nella met\u00e0 del Settecento in uno stile che richiama le architetture di Domenico Antonio Vaccaro.\nPassata pi\u00f9 volte di propriet\u00e0, nel 1911 fu acquistata da Paolo Signorini, proprietario della Cirio, dal quale prende il nome.\nA pianta quadrata, presenta un portale bugnato di piperno e finestre con stucchi barocchi. Al piano nobile si apre una loggia centrale e due angolari, originariamente aperte su due terrazzi quadrati.\n\u00c8 una delle poche ville vesuviane del XVIII secolo a conservare pressoch\u00e9 invariate le volumetrie originali, senza alcuna superfetazione ottocentesca.\nAgli inizi del Novecento furono aggiunte due scale simmetriche per mettere in comunicazione il terrazzo del piano nobile con il giardino.\nGli ambienti del piano nobile sono riccamente ed elegantemente decorati, alcuni con affreschi originali del Settecento con finte architetture prospettiche, come nella Reggia di Portici e in Villa Campolieto sul Miglio d'oro a Ercolano.\nIl giardino, confinante con il parco della Reggia, presenta eleganti aiuole all'italiana, agrumeti, una fontana in piperno con la statua di Leda, e due padiglioni quadrati ad archi con cupola maiolicata.\nLa villa oggi ospita eventi, manifestazioni, ricevimenti e un albergo di lusso."}
{"id": "4883356", "revid": "478814", "url": "https://it.wikipedia.org/wiki?curid=4883356", "title": "Alejandro Gonz\u00e1lez (tennista)", "text": "Ha vinto nel circuito Challenger quattro titoli in singolare e cinque in doppio. Nel circuito maggiore ha disputato una semifinale in doppio e due quarti di finale in singolare. Nel 2013 ha raggiunto la finale alle ATP Challenger Tour Finals, versione del circuito minore delle ATP Finals, perdendo da Filippo Volandri in tre set. I suoi migliori ranking ATP sono stati il 70\u00ba in singolare nel giugno 2014 e il 177\u00ba in doppio nell'agosto 2010."}
{"id": "4883357", "revid": "1573940", "url": "https://it.wikipedia.org/wiki?curid=4883357", "title": "Villa Granito di Belmonte", "text": "La Villa Granito di Belmonte (indirizzo Corso Resina n. 11) risale alla prima met\u00e0 del Settecento ed \u00e8 rilevata sulla mappa del Duca di Noja. \nFu realizzata per i principi Granito di Belmonte all'incrocio tra la Via Regia delle Calabrie (oggi Corso Resina) e la via Cecere (oggi Via Roma) e appartiene al gruppo di ville nobiliari del Settecento nel territorio di Ercolano comprese tra la Reggia di Portici e il centro di Res\u00ecna.\nBench\u00e9 separata fisicamente dalle ville del Miglio d'Oro le avvicina per eleganza e originalit\u00e0. \nLa facciata \u00e8 irregolare, con un corpo di fabbrica sporgente sul lato sinistro. Il bel portale \u00e8 in piperno, decorato con volute in stucco, presenti anche sui timpani delle finestre del piano nobile. L'androne a volta, affrescata con lo stemma nobiliare dei Granito, introduce al cortile chiuso verso il mare da una elegante scala che costituisce l'elemento pi\u00f9 caratterizzante dell'edificio: due rampe simmetriche, coperte da volte ribassate, si raccordano sul retro dell'ampia loggia belvedere. Lo stile e le decorazioni ricordano altri esempi realizzati dal Vaccaro. \nNell'Ottocento, oltre alla soprelevazione di un secondo piano come avvenuto per quasi tutte le ville del Settecento, \u00e8 stata ampliata l'ala su via Roma fino a coprire un lato della scala monumentale. \nGli ambienti del piano nobile conservano tracce delle decorazioni originali.\nNel 1911 la villa fu venduta da Gioacchino di Belmonte a Paolo Signorini, proprietario della Cirio, che la acquist\u00f2 insieme ad un'altra villa poco distante su via Roma che ancora oggi porta il suo nome. Per questo \u00e8 anche nota come Villa Signorini II o di Sopra."}
{"id": "4883360", "revid": "115068272", "url": "https://it.wikipedia.org/wiki?curid=4883360", "title": "Discao Meravigliao", "text": "Discao meravigliao \u00e8 il nono album dello showman italiano Renzo Arbore, inciso in studio con le canzoni della trasmissione \"Indietro tutta!\" e pubblicato il 15 febbraio 1988.\nIl disco.\nAnche se non presenta ottimi arrangiamenti, il disco \u00e8 comunque gradevole, soprattutto per i testi ironici consueti nelle opere di Arbore. Le canzoni sono inedite, a cominciare da \"Cacao meravigliao\" (il finto \"sponsor\" della trasmissione), un brano a ritmo di samba che parla di quel dolce, cantato da Paola Cortellesi, mentre in \"Grazie dei fiori bis\" Renzo Arbore e Nino Frassica riprendono un po' il tema della canzone di Nilla Pizzi indicando che quelle d'oggi sono canzonette. \"Cocco rock\" \u00e8 un brano veloce che lascia spazio alle \"ragazze coccod\u00e8\", mentre in \"S\u00ec, la vita \u00e8 tutt'un quiz\" e \"Vengo dopo il tigg\u00ec\", rispettivamente sigla iniziale e finale della trasmissione, Arbore esalta i suddetti programmi televisivi. \"Canzone esagerata (c'\u00e8 chi c'ha)\", cantata da Nino Frassica, mostra invidia per i ricchi, mentre il liscio \"Pirul\u00ec\" non d'accordo con i perdenti, infine \"Io faccio 'o show\", gi\u00e0 presente nell'album \"Prima che sia troppo tardi\" \u00e8 cantata da Arbore, che sottolinea di star bene quando fa uno show con gli amici.\nLa copertina.\nNino Frassica e Renzo Arbore, con i costumi di scena, su sfondo giallo con scritta \"discao meravigliao\" in testa e un'enorme scritta \"Indietro tutta\" in basso, con una cornice di azzurro acceso. "}
{"id": "4883361", "revid": "1318658", "url": "https://it.wikipedia.org/wiki?curid=4883361", "title": "Pnina Salzman", "text": "Biografia.\nSoprannominata \"la first lady del piano\" Salzman ha mostrato un'attitudine precoce per il pianoforte, e ha dato il suo primo recital all'et\u00e0 di otto anni. Il pianista e insegnante francese Alfred Cortot la ud\u00ec mentre suonava nel 1932 quando era studente al Ron Shulamit Conservatory e la invit\u00f2 a Parigi per studiare.\nDopo il diploma presso l'Ecole Normale de Musique divenne allieva di Magda Tagliaferro al Conservatorio di Parigi, dove vinse la \"Premier Prix de Piano\" nel 1938, a 16 anni.\nGrazie al violinista Bronis\u0142aw Huberman collabor\u00f2 a lungo con l'Orchestra filarmonica d'Israele, che Huberman aveva fondato.\nNel 1963 divenne il primo israeliano ad essere invitata a suonare nell'URSS e, nel 1994, il primo pianista israeliano invitato a suonare in Cina. Oltre ad esibirsi come solista, faceva parte dell'Israel Piano Quartet.\nEra docente e direttrice del dipartimento di pianoforte a Tel Aviv, ed \u00e8 stata membro della giuria di numerosi concorsi pianistici, tra cui i concorsi \"Arthur Rubinstein\", \"Vladimir Horowitz\" e \"Marguerite Long\".\nHa avuto molti allievi, tra cui Dror Elimelech, Nimrod David Pfeffer, Elisha Abas, Iddo Bar-Shai e Yossi Reshef.\nPremi.\nNel 2006, Salzman \u00e8 stata insignita del Premio Israele per la musica ."}
{"id": "4883363", "revid": "125170575", "url": "https://it.wikipedia.org/wiki?curid=4883363", "title": "Darryl Jackson", "text": ""}
{"id": "4883365", "revid": "33689", "url": "https://it.wikipedia.org/wiki?curid=4883365", "title": "Cleomene (cinico)", "text": "Fu allievo di Cratete di Tebe e si dice che fu insegnante di Timarco di Alessandria e di Echecle di Efeso, l'ultimo dei quali sar\u00e0 maestro di Menedemo.\nScrisse un'opera sui \"Pedagoghi\" () della quale Diogene Laerzio ha conservato un aneddoto riguardante Diogene di Sinope."}
{"id": "4883368", "revid": "767487", "url": "https://it.wikipedia.org/wiki?curid=4883368", "title": "Ervin Llani", "text": "Carriera.\nClub.\nIn carriera ha giocato con squadre come: , Lushnja, Elbasani, La\u00e7i.\nNazionale.\nLlani ha collezionato con la Nazionale Under-21 ben 15 presenze.\nHa esordito con la Nazionale maggiore invece nel 2010."}
{"id": "4883371", "revid": "599013", "url": "https://it.wikipedia.org/wiki?curid=4883371", "title": "Emiliano Veliaj", "text": "Carriera.\nNazionale.\nHa esordito con la Nazionale albanese nell'amichevole giocata il 28 marzo 2010 contro l', terminata con una vittoria per 1 a 0, subentrando al minuto 88.\nStatistiche.\nPresenze e reti nei club.\n\"Statistiche aggiornate al 6 aprile 2019.\""}
{"id": "4883372", "revid": "767487", "url": "https://it.wikipedia.org/wiki?curid=4883372", "title": "The Rise of Susan", "text": "The Rise of Susan \u00e8 un film muto del 1916 diretto da Stanner E.V. Taylor che ha come protagonista Clara Kimball Young.\nNel film, l'attrice sfoggia le eleganti creazioni di Lucile, una famosa casa di moda creata dall'inglese Lady Duff Gordon, una stilista che aveva come clienti i nomi celebri del jet set e che lavor\u00f2 anche come costumista per il teatro e il cinema.\nTrama.\nIl padre di Susan mantiene la famiglia lavorando in una prestigiosa casa di moda. La figlia viene richiesta come modella e i suoi modi eleganti colpiscono la signora Luckett, un'arrampicatrice sociale. Cos\u00ec, quando una contessa, ospite d'onore al ricevimento che la signora ha organizzato, le manda una nota di scuse dove le annuncia che non potr\u00e0 intervenire, lei pensa di sostituirla con Susan, spacciandola per l'aristocratica che le ha dato buca. Nel corso della serata, con i suoi modi alteri e aristocratici, la ragazza inganna tutti e diventa la star del ricevimento. Tra gli ammiratori, spicca il ricco Clavering Gordon che - con irritazione della signora Luckett, madre di Ninon - si innamora di Susan. Cos\u00ec, quando lui le si dichiara, lei accetta la proposta di matrimonio. Ma Sinclair La Salle, il segretario della signora Luckett, che \u00e8 a parte del segreto, minaccia di rivelare a tutti la vera identit\u00e0 della ragazza, Susan - dopo aver confessato in pubblico la sua vera condizione - sparisce. Abbandonato sull'altare, Clavering torna da Ninon, che sposa. Ma la donna \u00e8 una tossicodipendente e le su condizioni peggiorano sempre di pi\u00f9, finch\u00e9 - qualche anno dopo - finisce ricoverata in ospedale. L\u00ec lavora, come infermiera, Susan. Quando rivede la sua antica rivale, Ninon, accecata dalla rabbia, prende delle forbici e ferisce agli occhi l'altra. Poi si uccide, gettandosi dalla finestra. In questo modo, Clavering incontra l'infermiera della sua defunta moglie, riconosce Susan e tra i due nasce nuovamente l'amore. Si sposeranno e la donna riacquister\u00e0 piano piano la vista.\nProduzione.\nIl film fu prodotto dalla Peerless Productions con i titoli di lavorazione \"Cosette\" e \"The Story of Susan\".\nDistribuzione.\nDistribuito dalla World Film, il film usc\u00ec nelle sale cinematografiche USA il 18 dicembre 1916 con il titolo originale \"The Rise of Susan\". In Francia, dove fu distribuito il 7 novembre 1919 dalla Select Films, fu ribattezzato \"La Comtesse Suzanne\".\nFu l'ultimo film di Clara Kimball Young distribuito dalla World Film. Secondo Kevin Brownlow in \"Behind the Mask of Innocence\", l'uscita della pellicola fu ritardata di un anno."}
{"id": "4883373", "revid": "599013", "url": "https://it.wikipedia.org/wiki?curid=4883373", "title": "Rezart Dabulla", "text": "Carriera.\nClub.\nHa giocato per molte stagioni nel KF Tirana, squadra con la quale ha collezionato pi\u00f9 di 200 presenze.\nNazionale.\nHa esordito con la Nazionale albanese il 10 febbraio 1999 in amichevole contro la Macedonia, con la quale ha giocato dal 1999 fino al 2003, ed ha collezionato 5 presenze."}
{"id": "4883379", "revid": "2134764", "url": "https://it.wikipedia.org/wiki?curid=4883379", "title": "Julian Ahmataj", "text": "Carriera.\nNazionale.\nHa collezionato 2 presenze con la nazionale albanese."}
{"id": "4883387", "revid": "767487", "url": "https://it.wikipedia.org/wiki?curid=4883387", "title": "The Foolish Virgin (film 1916)", "text": "The Foolish Virgin \u00e8 un film muto del 1916 sceneggiato e diretto da Albert Capellani che ha come protagonisti Clara Kimball Young e Conway Tearle.\nBasato sul romanzo di Thomas F. Dixon Jr., il film ebbe un remake nel 1924, un altro \"The Foolish Virgin\" che fu diretto da George W. Hill.\nTrama.\nImbevuta di fantasie romantiche e cavalleresche, Mary Adams \u00e8 una giovane insegnante che vive staccata dalla realt\u00e0. Quando, un giorno viene salvata da un'aggressione da Jim Anthony, lei lo identifica subito con Sir Galahad. Ma Jim, a dire il vero, \u00e8 un malvivente. Deluso dal suo lavoro di inventore dopo che le sue invenzioni gli sono state rubate, si \u00e8 dato ai furti. Sposa Mary, tenendola per\u00f2 all'oscuro delle sue attivit\u00e0 illecite. Venendo a sapere che la madre, con la quale ha perso ogni contatto, vive tra le montagne del North Carolina, Jim convince la moglie a farle visita. La madre, per\u00f2, neppure riconosce il figlio ma permette alla coppia di rimanere a dormire da lei. Scopre cos\u00ec che Jim ha nascosto dei gioielli rubati in una borsa e tenta di uccidere il proprio figlio. Mary ritrova il marito ferito con una coltellata e corre a chiamare un medico. Il dottor Mulford salva Jim ma poi lo consiglia di ritornare sulla retta via. Il giovane segue il consiglio. Si redime, restituisce i gioielli rubati e si riconcilia con la moglie.\nProduzione.\nIl film fu prodotto dalla Clara Kimball Young Film Corporation. Venne girato nei Blach\u00e9 Studios di Fort Lee, in New Jersey.\nDistribuzione.\nDistribuito dalla Lewis J. Selznick Enterprises, il film usc\u00ec nelle sale cinematografiche statunitensi il 26 settembre 1916 con il titolo originale \"The Foolish Virgin\". In Francia, fu distribuito come \"La Vierge folle\" il 26 dicembre 1919.\nNon si conoscono copie esistenti della pellicola che viene considerata presumibilmente perduta."}
{"id": "4883395", "revid": "1350874", "url": "https://it.wikipedia.org/wiki?curid=4883395", "title": "Telefono Amico Gay", "text": "Il Telefono Amico Gay \u00e8 un servizio di volontariato di ascolto telefonico dedicato in particolare a persone LGBT in crisi o in stato di particolare disagio emozionale. Attualmente in Italia \u00e8 attivo il numero verde contro omofobia e transfobia Gay Help Line 800 713 713.\nPropositi.\nIl Telefono Amico Gay condivide scopo e modalit\u00e0 del Telefono Amico e nasce con l'intenzione di dare ascolto, informazione e supporto telefonico specialistico alle persone con problematiche o disagi nell'ambito delle tematiche LGBT come ad esempio omofobia, discriminazione, coming out, outing, identit\u00e0 di genere, problematiche legate alla sessualit\u00e0 ed alle malattie sessualmente trasmissibili (MTS), all'accettazione o all'auto-accettazione dell'omosessualit\u00e0, della bisessualit\u00e0, della transessualit\u00e0, del travestitismo che possono essere causa o concausa di situazioni di solitudine, di violenza, di bullismo, di mobbing, di stalking, di problematiche relazionali e familiari, violenza domestica o violenza sessuale che possono portare paura, ansia, nevrosi, psicosi o al suicidio.\nGay Help Line.\nIl numero verde Gay Help Line 800 713 713 \u00e8 attivo su tutto il territorio nazionale. Il servizio \u00e8 stato fondato nel 2006. Nel corso degli anni diversi personaggi famosi sono stati testimonial del servizio, tra cui Mara Maionchi. Nel 2016, in occasione dei dieci anni di attivit\u00e0 del servizio \u00e8 stato realizzato il singolo L'Amore Merita, certificato disco d'oro. Nel 2020 il servizio ha avuto come testimonial gli attori Greta Ragusa, Pietro Turano, Liliana Fiorelli, Sergio Ruggeri, Federica Zacchia e Vittorio Magazz\u00f9. Il servizio \u00e8 disponibile anche via chat tramite Speakly. Nel 2020 il servizio viene inserito tra le fonti ufficiali dell'Osce per il monitoraggio dei crimini d'odio verso le persone LGBT, attraverso il lavoro svolto da Gay Center, che attualmente gestisce il servizio.\nEtica deontologica.\nLa deontologia professionale impone finalit\u00e0, principi e metodi secondo le Norme Internazionali e la Carta Nazionale dei Telefoni Amici del 1974 ed il servizio offre gratuitamente ed in forma anonima, ascolto, informazione e supporto alla persona, con riservatezza ed empatia, secondo le modalit\u00e0 del Counseling, nel pieno rispetto dell'individuo e della problematica esposta, apartitico, aconfessionale e non giudicante."}
{"id": "4883407", "revid": "1543377", "url": "https://it.wikipedia.org/wiki?curid=4883407", "title": "BNP Paribas Open 2014 - Qualificazioni singolare femminile", "text": "Le qualificazioni del singolare femminile del BNP Paribas Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4883409", "revid": "287204", "url": "https://it.wikipedia.org/wiki?curid=4883409", "title": "Calcogenuri", "text": "Un calcogenuro \u00e8 un composto chimico comprendente almeno un anione calcogeno e almeno un elemento elettropositivo. Bench\u00e9 tutti gli elementi del gruppo 16 siano chiamati calcogeni, il termine calcogenuro \u00e8 di solito riservato a solfuri, seleniuri e tellururi, e non agli ossidi. I metalli sono presenti come calcogenuri in molti minerali. In xerografia si usano vetri fotoconduttori contenenti calcogenuri. Vari pigmenti e catalizzatori sono basati su calcogenuri. Un comune lubrificante solido \u00e8 il calcogenuro metallico MoS2.\nCalcogenuri dei metalli alcalini e alcalino terrosi.\nI monocalcogenuri dei metalli alcalini e dei alcalino terrosi sono composti salini, incolori e spesso solubili in acqua. I solfuri tendono a dare idrolisi per formare derivati che contengono anioni SH-. I calcogenuri dei metalli alcalini cristallizzano spesso con la struttura tipo antifluorite, mentre quelli alcalino terrosi con la struttura tipo cloruro di sodio.\nCalcogenuri dei metalli di transizione.\nI calcogenuri dei metalli di transizione possono possedere una variet\u00e0 di stechiometrie e strutture. I pi\u00f9 comuni e pi\u00f9 importanti dal punto di vista tecnologico sono i calcogenuri con stechiometrie semplici, con rapporti metallo/calcogenuro 1:1 e 1:2. Casi estremi sono esemplificati da fasi molto ricche in metallo, come Ta2S, dove sono presenti estesi legami metallo-metallo, e composti ricchi in calcogeno come Re2S7 dove sono presenti estesi legami calcogeno-calcogeno.\nNel classificare questi materiali lo ione calcogenuro \u00e8 spesso visto come un dianione, cio\u00e8 come S2\u2013, Se2\u2013 o Te2\u2013, ma in realt\u00e0 i calcogenuri dei metalli di transizione sono specie molto covalenti, e non ioniche, come indicato dalle loro propriet\u00e0 di semiconduttori.\nMonocalcogenuri.\nA questa categoria appartengono vari pigmenti, tra i quali il solfuro di cadmio, nonch\u00e9 molti dei minerali importanti per l'estrazione di metalli. I monocalcogenuri metallici hanno formula generale MQ, dove M \u00e8 un metallo di transizione e Q \u00e8 S, Se o Te. Nella maggior parte dei casi questi composti cristallizzano in una delle tre strutture seguenti. La prima struttura \u00e8 quella tipo blenda di zinco o sfalerite, dove l'impacchettamento degli anioni solfuro ha simmetria cubica e gli ioni Zn2+ occupano met\u00e0 dei siti tetraedrici; ne risulta un reticolo diamantoide. La seconda struttura alternativa \u00e8 quella tipo wurtzite, dove la connettivit\u00e0 degli atomi \u00e8 simile (tetraedrica) ma la simmetria del cristallo \u00e8 esagonale. La terza struttura \u00e8 quella tipo \narseniuro di nichel dove metallo e calcogenuro hanno rispettivamente coordinazione ottaedrica e prismatica trigonale. Sono inoltre possibili casi di composti non stechiometrici.\nDicalcogenuri.\nI dicalcogenuri dei metalli di transizione hanno formula generale MQ2, dove M \u00e8 un metallo di transizione e Q \u00e8 S, Se o Te. I membri pi\u00f9 importanti sono i disolfuri, composti neri diamagnetici, insolubili in tutti i solventi, con propriet\u00e0 di semiconduttori. Dal punto di vista elettronico in genere si considerano derivati di cationi M4+, dove M4+ pu\u00f2 essere Ti4+ (configurazione d0), V4+ (configurazione d1) o Mo4+ (configurazione d2). Il disolfuro di titanio \u00e8 stato studiato come possibile catodo per batterie ricaricabili, sfruttando la sua capacit\u00e0 di farsi intercalare reversibilmente dal litio. Il disolfuro di molibdeno MoS2 \u00e8 contenuto nella molibdenite, principale minerale del molibdeno; \u00e8 usato come lubrificante solido e come catalizzatore di desolforazione.\nIn genere i dicalcogenuri dei metalli di transizione adottano strutture a strati tipo ioduro di cadmio oppure tipo disolfuro di molibdeno. Nella struttura tipo CdI2 i metalli hanno coordinazione ottaedrica. Nella struttura tipo MoS2, che non si osserva nel caso degli alogenuri, i metalli hanno coordinazione trigonale prismatica. In queste strutture il legame metallo-calcogeno \u00e8 forte, mentre il legame calcogeno-calcogeno tra uno strato e l'altro \u00e8 debole. Per questa ragione questi materiali si prestano a processi di intercalazione con metalli alcalini; il processo \u00e8 accompagnato da trasferimento di carica, con riduzione a M(III) dei centri M(IV).\nPirite e solfuri correlati.\nA differenza degli altri dicalcogenuri metallici sopracitati, si considera che il comune minerale pirite contenga cationi Fe2+ e anioni disolfuro(2\u2013), S22\u2013. La struttura di FeS2 pu\u00f2 essere tipo pirite o marcasite. Disolfuri nella parte destra del blocco d (Mn, Fe, Co, Ni) adottano solo la struttura tipo pirite, mentre quelli della parte sinistra del blocco d (V, Ti, Mo, W) si considerano costituiti da cationi M4+ e anioni S2\u2013.\nTricalcogenuri.\nVari metalli, specie della parte sinistra del blocco d (Gruppi del Ti, V, Cr e Mn) formano anche tricalcogenuri. Si considera di solito che questi materiali possano essere descritti come M4+(Q22\u2013)(Q2\u2013), dove Q = S, Se, Te. Un esempio ben noto \u00e8 il triseleniuro di niobio, NbSe3. Un altro esempio \u00e8 il MoS3, composto amorfo prodotto trattando lo ione [MoS4]2\u2013 con acido:\nCalcogenuri dei gruppi principali.\nSi conoscono derivati dei calcogeni per tutti gli elementi dei gruppi principali, esclusi i gas nobili. Le loro stechiometrie seguono in genere gli andamenti attesi, come ad esempio SiS2, B2S3, Sb2S3, ma ci sono varie eccezioni come ad esempio P4S3, un composto usato per la produzione dei fiammiferi accendibili ovunque. Le strutture di molti di questi composti non sono determinate da problemi di impacchettamento, ma dalla direzionalit\u00e0 dei legami covalenti.\nIl calcogeno assume un numero di ossidazione positivo quando si lega con alogeni, azoto e ossigeno; di conseguenza questi composti non sono classificati come calcogenuri. Un esempio \u00e8 SCl2. "}
{"id": "4883416", "revid": "354397", "url": "https://it.wikipedia.org/wiki?curid=4883416", "title": "Calcogenuro", "text": ""}
{"id": "4883417", "revid": "28592", "url": "https://it.wikipedia.org/wiki?curid=4883417", "title": "Palazzo Menshikov", "text": ""}
{"id": "4883429", "revid": "1543377", "url": "https://it.wikipedia.org/wiki?curid=4883429", "title": "Cellula staminale placentare", "text": "Le cellule staminali placentari sono cellule staminali contenute nella placenta. A seconda del tipo di tessuto placentare, si possono estrarre cellule staminali dai villi coriali o dalla membrana amniotica (staminali amniotiche).\nSi tratta di cellule staminali dal notevole potenziale applicativo e terapeutico, oggetto di trial clinici e di pratiche consolidate di medicina rigenerativa e ricostruttiva.\nLe principali applicazioni sull'uomo sono connesse alla rigenerazione dei tessuti oculari , in primis la cornea.\n\u00c8 possibile estrarre e crioconservare le cellule staminali estratte dalla placenta al momento del parto, pratica che consente di disporre per lungo tempo delle cellule ottenute. Esistono banche private che offrono servizi di conservazione delle cellule staminali placentari."}
{"id": "4883437", "revid": "307923", "url": "https://it.wikipedia.org/wiki?curid=4883437", "title": "Giovanni Maria Fontana", "text": ""}
{"id": "4883442", "revid": "46291", "url": "https://it.wikipedia.org/wiki?curid=4883442", "title": "Jumellea", "text": "Jumellea \u00e8 un genere di piante appartenente alla famiglia delle Orchidacee.\nIl nome del genere \u00e8 un omaggio al botanico francese Henri Lucien Jumelle (1866-1935).\nDescrizione.\nSono orchidee epifite o litofite che si caratterizzano per le infiorescenze uniflore, con fiori stellati invariabilmente di colore bianco, con sepali e petali di uguale lunghezza, saldati alla base, e un labello intero, con solco centrale collegato all'orifizio dello sperone; il gimnostemio contiene 2 pollinii globosi o subglobosi.\nLe diverse specie si differenziano in base alla lunghezza dello sperone, alle dimensioni dei fiori, alla presenza o assenza di fusto, alla forma delle foglie.\nBiologia.\nAl pari delle altre Angraecinae, la riproduzione della maggior parte delle specie di \"Jumellea\" \u00e8 legata alla impollinazione entomofila da parte di farfalle notturne della famiglia Sphingidae. Tale interrelazione evolutiva \u00e8 legata alla particolare morfologia del loro fiore, il cui lungo sperone nettarifero risulta accessibile solo ad insetti dotati di una lunga spirotromba. \n\u00c8 stata inoltre documentata la possibilit\u00e0 di autoimpollinazione, come nel caso di \"Jumellea stenophylla\". Il ricorso a tale modalit\u00e0 \u00e8 probabilmente un adattamento evolutivo intervenuto in assenza di specifici impollinatori, in corso di colonizzazione di una nuova isola.\nDistribuzione e habitat.\nLe specie del genere \"Jumellea\" sono diffuse prevalentemente in Madagascar, ove \u00e8 concentrata la maggiore biodiversit\u00e0, in alcune isole dell'oceano Indiano occidentale (Comore, isole Mascarene) e nell'Africa centro-orientale.\nTassonomia.\nIl genere comprende le seguenti specie:"}
{"id": "4883448", "revid": "114237350", "url": "https://it.wikipedia.org/wiki?curid=4883448", "title": "Kenny Morrison", "text": "Morrison \u00e8 famoso per aver interpretato Atreyu in \"La storia infinita 2\". Il suo primo ruolo \u00e8 stato come Tom McKaskel nel film tv \"Pronti a morire\", basato sul romanzo di Louis L'Amour. Morrison \u00e8 anche apparso in diverse serie tv tra cui \"Vita col nonno\", \"Casalingo Superpi\u00f9\" e \"Genitori in blue jeans\". Ha avuto un ruolo cameo in un episodio della serie \"\", in cui interpretava il giovane Gerron.\nNegli anni 2000 ha partecipato anche ad altri film, tra cui \"Little Athens\". \nMorrison \u00e8 anche fotografo e ha diretto un video ed un documentario."}
{"id": "4883452", "revid": "110157", "url": "https://it.wikipedia.org/wiki?curid=4883452", "title": "Enemm\u00e4n kuin el\u00e4\u00e4", "text": "Enemm\u00e4n kuin el\u00e4\u00e4 \u00e8 il secondo album di studio della band rock finlandese Haloo Helsinki!, pubblicato il 28 agosto 2009 dalla EMI Music Finland. L'album \u00e8 entrato nella classifica della classifica album finlandese, rimanendoci per 4 settimane consecutive e raggiungendo la settima posizione."}
{"id": "4883457", "revid": "47767", "url": "https://it.wikipedia.org/wiki?curid=4883457", "title": "Casimiro III", "text": ""}
{"id": "4883459", "revid": "400694", "url": "https://it.wikipedia.org/wiki?curid=4883459", "title": "Tyco Toys", "text": "Tyco Toys \u00e8 stata un'azienda statunitense produttrice di giocattoli e videogiochi fondata nel 1926. Acquisita dalla Mattel, dal 1997 ne \u00e8 diventata una sua divisione.\nStoria.\nLa Mantua Metal Products era una ditta metallurgica di Woodbury Heights, nel New Jersey, fondata nel 1926 da John Tyler e la sua famiglia. Negli anni trenta la ditta inizia a produrre modellini di treni in scala H0, divenendo una ditta leader nel settore del modellismo ferroviario.\nTra il 1942 e il 1945, la produzione di modellini ferroviari viene sospesa, poich\u00e9 la ditta si concentra nella produzione di equipaggiamento di precisione di misurazione e mappatura per l'esercito e la Marina statunitense durante la Seconda Guerra Mondiale, ottenendo l'Army-Navy \u2018E\u2019 Award per l'eccellenza nella produzione nel 1945. Dopo la guerra la compagnia torna alla produzione di modellini ferroviari.\nNel 1957 con i kit in scala H0 \"ready-to-run\" (\"pronto a correre\"), la compagnia lancia il marchio Tyco (che sta per Tyler Company). Molti modellini in metallo Tyco e Mantua, quali quelli a vapore, sono oggi oggetto da collezione.\nNegli anni sessanta, la Tyco sposta la sua produzione dai kit di treni venduti nei negozi di modellismo e aggiunge una line di auto da corsa elettriche da usare nelle apposite piste, anche dette \"slot car\". La produzione di auto da corsa elettriche inizia nel 1963. Come divisione di ci\u00f2 che diverr\u00e0 la Sara Lee Corporation, la Tyco continua a crescere.\nDagli anni settanta, la Tyco orienta la sua produzione sul consumo di massa. La compagnia diviene Tyco Industries, nome con cui viene venduta nel 1970 alla Consolidated Foods, in un'era di conglomerato.\nNegli anni ottanta la Tyco domina il mercato delle piste da corsa elettriche, producendo anche i primi autotreni elettrici con il nome di US-1 Trucks e una linea di auto telecomandate. La diversificazione della produzione continua nel 1989, quando la Tyco acquisisce la Ideal Toy Company, che detiene il marchio View-Master, il Magna Doodle e la linea di bambole Ideal Nursery. Negli anni novanta la compagnia introduce nuove produzioni come aeroplani, cloni del Lego e gadget legati alla serie televisiva \"Sesamo apriti\". Nel 1991 ottiene un buon successo la bambola della sirenetta, ispirata al personaggio del film Disney \"La sirenetta\" del 1989. La Tyco acquista inoltre la Matchbox, marchio di modellini di automobili, nel 1993. Nel 1995 la Tycho Preschool ottiene la licenza per produrre i giocattoli legati al \"Children's Television Workshop\". Un anno pi\u00f9 tardi la Tyco Preschool lancia una nuova linea basata sulla popolare serie televisiva \"Sesamo apriti\". Quando la Tyco viene acquistata dalla Mattel, il 27 marzo 1997, \u00e8 la terza maggiore compagnia di giocattoli negli Stati Uniti. Il marchio sopravvive come divisione della Mattel con il nome Tyco R/C, mentre la maggior parte della linea legata a \"Sesamo apriti\", la Magna Doodle e il View-Master, vengono trasferiti alla divisione Fisher-Price.\nI modellini ferroviari della Tyco sono stati acquistati dalla famiglia Tyler nel 1977, rivivendo sotto il marchio Mantua Industries. La tyco ha terminato la produzione di modellini ferroviari dopo il 1993. Molti dei modellini di treni erano prodotti dalla Mantua e dalla International Hobby Corporation. Nel 2001 la Mantua termina la produzione dei suoi trenini e vende il prodotto alla Model Power Company, che ne continua la produzione di qualche esemplare, compresi i treni a vapore e il marchio Mantua Classics."}
{"id": "4883461", "revid": "98378832", "url": "https://it.wikipedia.org/wiki?curid=4883461", "title": "Amenemhat", "text": "Amenemhat, o Amenemhet (anche Ammenemes, variante ellenizzata usata in certe letterature pi\u00f9 antiche) \u00e8 un nome proprio egizio che significa letteralmente \"Amon \u00e8 di fronte\" o \"davanti\". Pu\u00f2 riferirsi a vari personaggi vissuti prevalentemente nel Medio Regno dell'Egitto:"}
{"id": "4883463", "revid": "89396622", "url": "https://it.wikipedia.org/wiki?curid=4883463", "title": "Calibrazione del colore", "text": "Nell'elaborazione digitale delle immagini, la calibrazione del colore \u00e8 il processo con cui si misura e/o si mette a punto la risposta cromatica di un dispositivo di input o di output in modo da ricondurla a uno stato noto.\nFunzionamento.\nNei flussi di lavoro basati sul modello dell'International Color Consortium (ICC), la calibrazione \u00e8 il punto di partenza per la successiva caratterizzazione del dispositivo, e per la creazione di un corrispondente profilo. Al di fuori del modello ICC, per \"calibrazione\" si intende talvolta l'atto di ricondurre un dispositivo a uno spazio dei colori standard. Il dispositivo che deve essere calibrato viene spesso indicato come \"fonte della calibrazione\"; lo spazio colore che serve come standard viene chiamato \"target della calibrazione\". Tutti i dispositivi coinvolti in un processo di gestione del colore devono essere opportunamente calibrati se si vuole che la risposta cromatica sia fedele ed omogenea in tutte le fasi del processo.\nLa forma pi\u00f9 comune di calibrazione \u00e8 quella usata nella fotografia digitale, e ha lo scopo di ottenere omogeneit\u00e0 cromatica fra dispositivi come fotocamere, scanner, monitor e stampanti. La calibrazione viene generalmente fatta attraverso colorimetri tristimolo (per i dispositivi di output come gli schermi) o spettrofotometri (per dispositivi di input o di output)."}
{"id": "4883467", "revid": "61051", "url": "https://it.wikipedia.org/wiki?curid=4883467", "title": "Margherita Zanon", "text": "Carriera.\nGli esordi con il Vicenza.\nEsordisce con la maglia del l'8 settembre 2008 in Coppa Italia contro la Carianese, segnando subito una tripletta che decide l'incontro. Esordisce in Serie B il 5 ottobre 2008 contro il , per poi segnare la sua prima rete in campionato il 30 novembre 2008, contro il Verona Frutta+.\nIl quadriennio con lo \u017densk\u00fd-Padova.\nL'anno dopo passa allo , con il quale esordisce in Coppa Italia proprio contro il Vicenza. In campionato, esordisce con la maglia patavina l'11 ottobre 2009, per poi marcare le prime reti con il club veneto il 29 novembre 2009 contro il Trasaghis, al quale realizza subito una tripletta. Due giornate dopo, realizza un'altra tripletta al Pasiano. Conclude la stagione mettendo a segno anche due doppiette, contro il Fortissimi ed il Montale, concludendo la prima stagione con 10 reti in 18 gare.\nL'anno successivo gioca 21 partite realizzando 14 reti, firmando anche due poker: il primo il 20 marzo 2011 contro il Caprera: un poker siglato in appena trenta minuti di gioco.; il secondo il 17 aprile 2011 contro Le Maddalene. A fine stagione, la squadra passa in Serie A2.\nEsordisce in Serie A2 contro il San Zaccaria il 9 ottobre 2011. Trova la prima rete in categoria, il 27 novembre 2011 contro il Castelvecchio. Nel corso della stagione firma anche due doppiette: la prima il 4 dicembre 2011 contro il San Carlo Pontevi, la seconda il 13 maggio 2012 contro la sua ex-squadra del Vicenza. Anche l'anno successivo firma due doppiette: la prima il 25 novembre 2012 contro il Real Meda, la seconda il 7 aprile 2013 contro il Tradate Abbiate.\nComplessivamente, in maglia patavina segna 24 reti in 39 partite di Serie B, ed altre 19 reti in 46 presenze in Serie A2. In totale marca 44 reti in 90 presenze con lo \u017densk\u00fd Padova.\nL'arrivo al Chiasiellis.\nDurante il calciomercato estivo 2013 viene ingaggiata dal per la stagione entrante, con cui esordisce in Coppa Italia il 1\u00ba settembre. Segna la prima rete con la maglia biancoceleste l'8 settembre, proprio in Coppa, nel match di ritorno contro il Bearzi. Trova la prima rete in Serie A il 26 ottobre 2013 contro il . Poche settimane dopo si ripete, segnando anche la sua prima rete in trasferta, nella vittoria sull', marcando il gol partita al 92'. La squadra, che durante il campionato non riesce a superare la parte bassa della classifica, chiude al dodicesimo posto e, anche a causa del formato che prevede ben sei retrocessioni, viene relegata alla Serie B, tuttavia la societ\u00e0 non riuscendo ad avere il necessario supporto economico decide di non iscriversi al campionato svincolando tutte le proprie atlete.\nIl passaggio al Vittorio Veneto.\nLibera da impegni contrattuali Zanon viene ingaggiata dal : compagine della Serie B che l'anno prima aveva sfiorato la promozione in massima serie. Dopo aver esordito in Coppa Italia nella vittoria contro il Bearzi, segna una doppietta alla prima di campionato contro la , ripetendosi alla seconda giornata contro il Due Monti. A fine campionato condivide con le compagne la storica promozione della societ\u00e0 alla Serie A.\nStatistiche.\nPresenze e reti nei club.\n\"Aggiornato al 23 settembre 2017\"."}
{"id": "4883469", "revid": "15756", "url": "https://it.wikipedia.org/wiki?curid=4883469", "title": "Abbazia di Alvastra", "text": "Il monastero di Alvastra (\"Alvastra kloster\") era un monastero cistercense situato a Omberg nel comune di \u00d6desh\u00f6g. Alvastra fu fondata nel 1143 dai monaci provenienti dal monastero francese di Clairvaux contemporaneamente di un altro importante monastero svedese medievale, quello di Nydala.\nQuesti due monasteri furono le prime sedi dell'ordine cistercense in Scandinavia. Il monastero di Alvastra, in particolare, costitu\u00ec un centro molto importante di spiritualit\u00e0 e in seguito di amministrazione ecclesiastica sin da quando alcuni suoi monaci lasciarono l'abbazia per fondarne altre da lei dipendenti (Monastero di Julita, Varnhem e Gudsberga) e diffondere il cattolicesimo nell'Europa del Nord.\nAlvastra fu anche punto di riferimento per i monasteri femminili di Vreta, Askeby e Riseberga.\nL'attivit\u00e0 del monastero, sia come centro di spiritualit\u00e0 che come punto di riferimento per le prime missioni cattoliche in Svezia, continu\u00f2 ininterrotta sino alla sua distruzione nel 1530, insieme a molti altri monasteri cattolici, durante il periodo della Riforma protestante. Oggi rimangono del monastero solo poche rovine della Chiesa abbaziale e parte dell'antico monastero dei religiosi cistercensi.\nStoria.\nFondazione del monastero.\nStando a quando racconta l'Exordium magnum fu Ulvhild H\u00e5konsdotter, moglie del Re Sverker I di Svezia, ad invitare i monaci francesi ad Alvastra in accordo con i progetti missionari di S. Bernardo.\nSecondo un'altra fonte, i resoconti del monaco e vescovo Hans Brask, il territorio su cui fu poi costruito il monastero era parte del morgengabio di Sverker alla moglie Ulvhild ma questa fonte non chiarisce il rapporto di Sverker con la fondazione del monastero. A tal proposito l'Exordium cita solo la moglie di Sverker come fondatrice, mentre un manoscritto redatto nel monastero di Vitsk\u00f8l considera entrambi i coniugi regnanti come mecenati e fondatori dell'abbazia di Alvastra.\nNon si hanno informazioni certe, invece, sul perch\u00e9 i sovrani scelsero proprio l'ordine benedettino nella sua variante cistercense e da dove attinsero l'idea di fondare un nuovo monastero. Sappiamo per certo che, appena costruito, esso fu posto sotto la giurisdizione del vescovo di Link\u00f6ping, un tale Gisle.\nQuesto vescovo aveva partecipato ad un sinodo nella citt\u00e0 di Lund nel 1139 insieme al legato papale Theodignus (cistercense anch'egli) e all'arcivescovo Eskil. \u00c8 molto probabile, quindi, che sia stato Theodignus a pubblicizzare il proprio ordine e a persuadere i due ecclesiastici ad affidare ai cistercensi la cristianizzazione della Svezia, allora in gran parte ancora pagana.\nQuesti vescovi avrebbero, in seguito, convinto i regnanti Sverker e Ulvhild ad invitare i monaci cistercensi in Svezia. Una conferma di questa teoria sarebbe la regola monastica adottata sia ad Alvastra che a Nydala. Essa, come tutte quelle delle comunit\u00e0 nella diocesi di Link\u00f6ping di quel periodo, seguono perfettamente le direttive del vescovo Gisle.\nComunque siano andate le vicende della fondazione, le cronache e i documenti dell'epoca riportano l'arrivo, nel 1143, di un certo numero di monaci insieme ad alcuni laici pellegrini proveniente dall'abbazia di Chiaravalle che giunti in Svezia si divisero in due gruppi minori andando ad abitare i nuovi centri di Alvastra e Nydala. Molti furono entusiasti delle nuove sedi mentre altri, come il futuro abate di Alvastra Gerhard si sarebbero lamentati e avrebbero pregato Bernardo di Chiaravalle di poter rimanere in Francia. Bernardo ordin\u00f2 che sarebbe dovuto andare comunque in Svezia ma che avrebbe potuto tornare in Francia da vecchio per morire ed essere sepolto a Clairvaux. Gerhard obbed\u00ec e torn\u00f2 nel paese d'origine solo cinquant'anni pi\u00f9 tardi, nel 1193, dopo aver guidato per quasi 40 anni il neonato monastero di Alvastra.\nI rapporti con il monastero francese non furono mai interrotti e da questo provenivano le direttive per l'amministrazione della vita religiosa.\nSimilmente a quanto avveniva per gli altri abati dell'ordine, infatti, anche quelli di Alvastra dovevano partecipare al capitolo generale annuale a C\u00eeteaux. Tuttavia la grande distanza di Alvastra dal comune francese comportava un impiego spropositato di tempo e costi, sicch\u00e9 nel 1217 Alvastra ottenne una deroga per la quale i monasteri svedesi e norvegesi potevano partecipare al capitolo con scadenza quinquennale anzich\u00e9 annuale.\nPrimo periodo.\nIl territorio attorno al monastero di Alvastra era stato abitato sin dall'et\u00e0 della pietra ed era isolato dagli altri insediamenti in osservanza alle regole dell'ordine cistercense che privilegiava un certo ascetismo. Non c'erano infatti costruzioni nei dintorni e quelle poche temporanee che esistevano erano state costruite gi\u00e0 prima dell'arrivo dei monaci. \u00c8 presumibile che l'edificio della chiesa abbaziale sia stato iniziato solamente dopo l'arrivo dei cistercensi. Alla costruzione lavorarono alcuni tecnici mandati da Clairvaux insieme ad altri laici che si prestarono come architetti.\nParteciparono ai lavori anche alcuni popolani che impararono le tecniche di costruzione dai monaci francesi e le applicarono in seguito anche nella costruzione della Chiesa di Heda a \u00d6desh\u00f6g nei dintorni di Alvastra.\nQuando il re Sverker I di Svezia verr\u00e0 ucciso (1156), sar\u00e0 il primo re ad essere sepolto nel monastero di Alvastra. La chiesa diventer\u00e0 in seguito luogo di sepoltura scelto da tutti gli appartenenti alla famiglia reale di Stenkil a cominciare dall'inizio del XIII secolo. La chiesa fu anche luogo di sepoltura di un'altra personalit\u00e0 importante: l'arcivescovo Stefan. Egli aveva sostituito il primo arcivescovo di Svezia ma al termine della sua vita torn\u00f2 al monastero di Alvastra dove cui era stato monaco per trascorrere in meditazione gli ultimi suoi anni ed essere sepolto l\u00ec. La chiesa abbaziale fu consacrata nel 1185, anno in cui fu presumibilmente completata. Tuttavia il restante edificio del monastero non era ancora concluso e i lavori continuarono ancora a lungo. Nel frattempo i monaci arrivati in Svezia abitarono in temporanee costruzioni in legno.\nL'afflusso di monaci e pellegrini ad Alvastra era incessante, e gi\u00e0 nel 1150 erano arrivati ad Alvastra cos\u00ec tanti monaci che fu necessario costruire un altro monastero dipendente dal primo. Anche qui furono Sverker I di Svezia e sua moglie Ulvhild a finanziare i lavori. Una parte di questi nuovi monaci, una dozzina, erano quelli al seguito del futuro abate Henry proveniente da Clairvaux.\nQuesto gruppo di religiosi aveva cristianizzato per prima l'isola di Lur\u00f6 sul lago V\u00e4nern e fonderanno in seguito l'Abbazia di Varnhem.\nI monaci fondatori del nuovo monastero partirono da Alvastra nel 1160 cristianizzando per prima la citt\u00e0 di Vibye spostandosi in seguito, tra il 1174 e il 1185 a \"Saba\" come chiameranno il monastero di Julita. Primo abate di questo nuovo monastero fu Roberto che divent\u00f2 poi vescovo di V\u00e4ster\u00e5s.\nIl monastero e Santa Brigida di Svezia.\nVerso la met\u00e0 del XIV secolo si osserva una solida connessione tra Alvastra e Santa Brigida con il suo Ordine del SS. Salvatore. Intorno al 1340 S. Brigida e suo marito Ulf Gudmarsson compirono un pellegrinaggio a Santiago di Compostela. Tornati dal viaggio i coniugi decisero di passare il resto della loro vita nell'osservanza di una regola monastica andando a vivere in un monastero. Si trasferirono ad Alvastra poich\u00e9 questa si trovava proprio nelle vicinanze dei feudi di Ulf, nel territorio di Ulv\u00e5sa. Il marito di S. Brigida mor\u00ec quattro anni dopo e fu seppellito nella cappella del monastero stesso. Quello stesso anno, la futura santa si trasfer\u00ec in una casa vicina al monastero e l\u00ec visse fino a che non decise di partire per un secondo pellegrinaggio, in compagnia del confessore e della figlia Caterina, per Roma nel 1349. Pur lontana, Brigida mantenne frequenti rapporti epistolari con Peter Olofsson, vicepriore dell'abbazia di Alvastra. Fu proprio questo monaco e padre spirituale di Alvastra a tradurre in latino le \"Rivelazioni\", l'opera pi\u00f9 importante di S. Brigida. Peter Olofsson fu anche l'autore della prima regola dell'ordine brigidino (\"Regula Sancti Salvatoris\") dettata dalla Santa stessa durante la sua permanenza nel monastero di Alvastra.\nAlla morte di S. Brigida nel 1373 Peter Olofsson aiutato da un prete di nome Peter scrisse anche la prima biografia della santa. Questa primissima biografia, insieme a un testo contenente le prove della santit\u00e0 di Brigida, fu mandato alla Curia romana per dare inizio al processo di canonizzazione che culmin\u00f2 nel 1391 con la proclamazione di santit\u00e0 di Brigida.\nIl testo delle Rivelazioni di S. Brigida, oltre ad essere un testo cardine per la mistica medievale, ci fornisce alcune informazioni utili per la ricostruzione storica della vita nel monastero di Alvastra nel XIV secolo oltre a fornirci un quadro della situazione in Svezia al tempo della Peste nera. Brigida, infatti, afferma di aver ricevuto una visione nella quale gli erano stati rivelati i nomi dei monaci di Alvastra che sarebbero morti per la peste e in quale ordine. Questi erano in numero di 33 e dalle parole di Brigida desumiamo che il monastero doveva contare intorno al 1350 circa 41 monaci. Un'altra disgrazia che colp\u00ec il monastero in quel periodo furono gli incendi. Due di questi sono noti dalle fonti; il primo si sarebbe espanso nel 1312 e distrusse l'intero monastero. Il successivo scoppi\u00f2 nel 1415 partendo dalla casa dell'abate e sviluppandosi danneggiando gran parte degli edifici annessi.\nA parte queste calamit\u00e0 che potremmo definire naturali (la peste e gli incendi), Alvastra sub\u00ec in maniera pesante l'influenza di un altro cambiamento epocale dei secoli XIV-XV: lo Scisma d'Occidente che lacer\u00f2 la chiesa con le sue conseguenti contese tra papi e antipapi. Nel 1380 fu mandato dalla sede papale di Avignone nelle terre del Nord Europa in visita apostolica un monaco di Clairvaux di nome Johannes di Chassignolle. L'inviato papale fu ferito in una rivolta scatenata dall'abate di Alvastra, Matteus Kopp, di risaputa fedelt\u00e0 al trono papale di Roma. L'abate Matteus si rifiut\u00f2 di pagare al monaco Johannes una somma in segno di ammenda e fu per questo cacciato dal monastero.\nMatteus Kopp, tuttavia, non fu salvo da conseguenze per il suo gesto di rivolta. La sede generale di Clairvaux, infatti, diede ordine agli abati di Esrom e Varnhem di studiare il caso e di assegnare al monastero di Alvastra la sanzione che essi avrebbero ritenuto necessaria. I due ecclesiastici, dopo aver esaminato il caso, giunsero alla conclusione che l'abate Kopp meritasse la scomunica e l'espulsione permanente dall'ordine. La pena fu ufficializzata nel 1381.\nIntorno al 1486 la comunit\u00e0 di Alvastra fond\u00f2 un terzo monastero a Husby nel Nord del Dalarna e questo fu uno degli ultimi monasteri cistercensi fondati in europa prima della riforma protestante. L'abate del tempo, Magnus di Alvastra, chiam\u00f2 il nuovo monastero Gudsberga (in latino nelle fonti come \"Mons Domini\") e fu proprio un monaco di Alvastra di nome Staffan a diventare il suo primo abate.\nDalla Riforma a oggi.\nLa Riforma protestante e il suo progressivo diffondersi in Svezia nel XVI secolo rese la vita e l'attivit\u00e0 dei monasteri cattolici sempre pi\u00f9 difficile a causa delle diverse leggi che di volta in volta venivano varate per limitare il vecchio culto cattolico. Tra le altre cose fu stabilito nel 1527 che i monasteri fossero diretti da laici e non pi\u00f9 da religiosi di qualsivoglia ordine e grado e il re Gustavo Vasa promise protezione a quei monaci che avessero, \"motu suo\", abbandonato i monasteri.\nNel 1529 mor\u00ec per malattia l'ultimo abate religioso di Alvastra e al suo posto fu scelto il cavaliere Nils Svensson. Questi si rivel\u00f2 un ottimo dirigente per l'abbazia ma anche se i monaci erano spinti a rimanere nel monastero e Nils Svensson pagava loro il sostentamento, tuttavia il monastero si svuot\u00f2 nel giro di pochi anni a causa delle generali condizioni a cui erano costretti coloro che ancora professavano la fede cattolica.\nLa sorte di Alvastra, una volta che si fu svuotato, fu comune a quella di tanti altri monasteri nel periodo successivo alla riforma: fu utilizzata come cava di pietra. La demolizione di Alvastra inizi\u00f2 nel 1544 e i materiali da qui estratti vennero utilizzati nella costruzione del Castello di Vadstena sotto Gustavo Vasa e poi sotto Per Brahe il Vecchio a partire dal 1570. Una buona parte delle risorse di Alvastra furono, invece, destinate per l'erezione del castello di Visings\u00f6. Il sovrano Giovanni III di Svezia nel tentativo di riportare il cattolicesimo in Svezia, critic\u00f2 aspramente lo smantellamento del monastero di Alvastra e pens\u00f2 di creare una nuova diocesi cattolica che avesse proprio in Alvastra la sua sede vescovile. Tuttavia di questo ricco e importante monastero non rimaneva molto e in quegli anni croll\u00f2 anche il resto degli edifici. La chiesa abbaziale fu bruciata nel 1567 durante l'incursione in \u00d6sterg\u00f6taland di Daniel Rantzau e il progetto di Giovanni III non pot\u00e9 realizzarsi.\nSuccessivamente nel 1797 la municipalit\u00e0 di Hjo tent\u00f2 di riutilizzare le rovine di Alvastra per la costruzione della propria chiesa cittadina ma questo tentativo non fu mai realizzato concretamente.\nDal 1600-1700 iniziarono gli studi archeologici e le raffigurazioni, tuttora visibili, delle rovine di Alvastra. La prima che \u00e8 arrivata sino ai nostri giorni \u00e8 di Mathias Palbitzki che fu nel XVII secolo uno dei proprietari del territorio su cui si ergono le rovine. In seguito anche Elias Brenner e Erik Dahlbergh nel XVIII secolo fecero delle raffigurazioni del monastero, utili per ricostruire la storia del sito archeologico dopo il suo abbandono e distruzione.\nI primi scavi archeologici di cui si ha notizia risalgono agli anni '20 dell'Ottocento e furono effettuati sotto la supervisione di Leonard R\u00e4f che si prodig\u00f2 anche per la conservazione del sito archeologico intentando una serie di cause contro quei proprietari del sito che avevano utilizzato il monastero come cava di pietra.\nTra il 1921 e il 1955 sono stati effettuati i pi\u00f9 completi e precisi scavi e ricerche sul monastero di Alvastra, prima sotto la guida di Otto Fr\u00f6din e, dopo la sua morte, sotto la guida di Ingrid Swartling.\nCaratteristiche architettoniche.\nAlvastra segue architettonicamente le caratteristiche dell'ordine cistercense a cui \u00e8 per la sua storia intimamente legata. La cantoria della chiesa abbaziale \u00e8 sita a Est, mentre a Sud si erge il giardino circondato dal chiostro. Il monastero fu diviso ulteriormente nelle sezioni a sud e a est (destinate ai monaci) e in quella separata a ovest dove lavoravano e vivevano i laici. Anche la stessa chiesa fu divisa tenendo conto della presenza dei laici; si costruirono pertanto due cantorie, una dedicata ai monaci e l'altra al popolo rispettivamente a Est e a Ovest.\nLa chiesa come anche molti degli edifici del monastero erano costruiti in pietra calcarea, estratta dalle miniere di Borghamn.\nLa chiesa abbaziale.\nLa chiesa di cui il monastero era dotata aveva una pianta a croce. Il prototipo ricostruito dagli archeologi \u00e8 rappresentato dall'Abbazia di Fontenay con un perimetro esterno che si estende per circa 45,5 metri. Lo spazio interno si divide in tre navate al cui centro si trovava una barriera di legno che separava la sezione destinata ai monaci da quella per i laici. Sono presenti anche due cappelle, una a Nord e l'altra a Sud del presbiterio che venivano utilizzate per le messe private. Nella navata centrale si trova, inoltre, la tomba di Sverker I di Svezia e della sua famiglia.\nPer quanto riguarda il soffitto, gli archeologi hanno ricostruito l'esistenza di un'unica volta a botte, di cui tuttavia rimangono solo alcuni resti sulla parte ovest delle rovine. Ogni lato di questa parte occidentale del monastero presentava un vestibolo che fungevano da anticamera alle navate vere e proprie. Il vestibolo Nord poteva essere anche raggiunto dall'ala occidentale del monastero (destinata ai monaci). Quello meridionale invece poteva essere raggiunto dalla sezione del monastero destinato ai laici l\u00ec residenti oppure dal chiostro interno. Questa struttura con vestiboli e diversi accessi \u00e8 un particolare che contraddistingue Alvastra ed che \u00e8 molto difficile ritrovare fuori dalla Svezia tra i monasteri cistercensi.\nLa sezione occidentale del monastero \u00e8 importante anche per la presenza di una grande finestra con arco acuto che per\u00f2 deve essere stato aggiunto sicuramente pi\u00f9 tardi del XIII secolo per via del suo raffinato e complicato intaglio che fa pensare all'arte gotica. Swartling suggerisce che sia stato aggiunto intorno al 1312 durante i lavori di ricostruzione dopo l'incendio.. Dalle rappresentazioni del monastero risalenti al XVII secolo, sappiamo che una finestra simile era presente anche sul lato orientale, oggi totalmente distrutto.\nPer quanto riguarda le navate a Nord e a Sud, quella meridionale \u00e8 conservata solo fino a un'altezza di 9,5 metri e si pu\u00f2 ancora notare ci\u00f2 che rimane di una scala che portava ai dormitori dei monaci. A nord dei dormitori si trovava la sacrestia. Sono ancora conservate altre alla gi\u00e0 citata scala e ai resti della sacrestia, anche gli archi a tutto sesto che conducevano alle due cappelle laterali a Sud.\nTra le cappelle conservatesi, quella sul lato Nord \u00e8 famosa per essere cappella che conteneva la tomba del marito di Santa Brigida, il lagman di Nericia, Ulf Gudmarsson che mor\u00ec ad Alvastra nel 1344. La suddetta tomba fu aperta e studiata nel 1827 e si trova ora al Museo di Storia di Stoccolma\nL'altra cappella, pi\u00f9 piccola, serv\u00ec molto probabilmente come luogo di sepoltura per l'arcivescovo Stefan, primo arcivescovo di Svezia ad essere anche svedese per nascita dopo il primo periodo in cui gli ecclesiastici erano stati quasi tutti stranieri o missionari. Stefan era anche stato monaco ad Alvastra prima di diventare vescovo.\nEdifici a Est.\nIl locale meglio conservato del lato orientale \u00e8 la sacrestia posizionata verso Nord. Si tratta di una stanza di 4x7 metri sormontata da una volta a crociera.\nIl pavimento della sacrestia \u00e8 pi\u00f9 basso di ca. 65\u00a0cm rispetto al livello del suolo e presenta una sola piccola finestra (rivolta verso est), motivo per cui questo locale \u00e8 abbastanza buio durante tutta il giorno. Sulla parete orientale della sacrestia sono state trovate, durante gli scavi, tracce di un antico altare. Molto probabilmente era dedicato a san Johannes D\u00f6paren. Il locale della sacrestia aveva la funzione di deposito per gli oggetti sacri e il vestiario e quindi di luogo di preparazione per la messa ma non \u00e8 escluso che servisse anche da cappella privata dell'abate.\nProcedendo verso meridione e allontanandosi dalla sacrestia si incontrano le rovine di quella che era la sala capitolare di cui oggi rimane ben poco. Qui ci si riuniva, come consuetudine negli ordini monastici sia per ascoltare i \"capitoli\" (da cui il nome della sala) della regola sia per ascoltare le pi\u00f9 importanti novit\u00e0 e sia per prendere secondo una procedura democratica le decisioni pi\u00f9 importanti per la vita della comunit\u00e0. La sala capitolare divenne anche il luogo di sepoltura privilegiato per gli abati. La sala capitolare di Alvastra doveva essere grande all'incirca 7x12 metri e divisa in due campate. Anche se oggi questa parte dell'abbazia \u00e8 andata persa, gli archeologi sono riusciti a ricostruire dalle fonti medievali la presenza di una entrata alta 1,2 metri e di una finestra larga 2,50 che aveva la funzione di permettere ai laici presenti nell'abbazia di potersi sedere e ascoltare le riunioni dei monaci, pur non avendo essi diritto di parola nel capitolo. L\u00ec dove doveva esserci questa grande finestra, sono state trovate le basi di quattro piccole colonne, oggi conservate al Museo di Storia di Stoccolma che tuttavia non risalgono al periodo di attivit\u00e0 del monastero ma sembrano un'aggiunta del periodo successivo alla riforma protestante.\nAccanto alla sala capitolare si trova un piccolo corridoio che doveva terminare con una scala (non pi\u00f9 visibile) che conduceva agli ambienti di lavoro dei monaci e a un paio di locali dalla funzione sconosciuta posizionati a Sud del monastero. Tutta la parte sud del monastero era occupata dagli ambienti destinati ai monaci, in particolare dai dormitori dai quali era comunque possibile accedere alla chiesa attraverso una scala secondaria (\"natttrappa\", lett. scala notturna) utilizzata per le preghiere notturne. Di giorno si utilizzava, invece, un'altra scala, detta \"dagtrappa\" (scala diurna) che conduceva alla chiesa passando per il chiostro. La scala notturna \u00e8 l'unica ad essersi conservata.\nA Est del monastero si trovano inoltre tre edifici che si ipotizza abbiano servito da abitazione per l'abate e da \"casa infirmatorum\" cio\u00e8 ospedale per malati e per monaci anziani.\nLato meridionale e lato occidentale.\nIl lato sud ospitava anche il refettorio e la cucina del monastero. Questa parte del monastero era adibita inoltre anche ad altre importanti funzioni pratiche: da una fabbrica di inchiostro al locale destinato alla cucitura di stivali. In questa stessa parte del monastero, quattro volte l'anno i monaci si sottoponevano al salasso nell'allora diffusa credenza di prevenire molte malattie.\nIl refettorio che segue immediatamente questi locali \u00e8 oggi quasi completamente distrutto ma al tempo d'oro del monastero doveva essere abbastanza grande (14,5x7 metri).\nQui i monaci consumavano i loro pasti che erano preparati nella cucina adiacente che preparava da mangiare anche per il vicino refettorio destinato ai laici residenti presso il monastero e posizionato sul lato occidentale del monastero. Ai lati del refettorio per i laici era situato una loro propria sala capitolare e gli ambienti di lavoro e il dormitorio per laici oggi non pi\u00f9 conservato. Anche questo secondo dormitorio aveva, come quello per i monaci, un accesso notturno alla chiesa e uno diurno attraverso il chiostro. Tracce di questi due accessi alla chiesa abbaziale sono stati rinvenuti durante gli scavi.\nChiostro e giardino.\nLa chiesa abbaziale e le mura del monastero racchiudono un giardino quadrato che fungeva da originario chiostro. Oltre ai vari ingressi ai locali del monastero, il chiostro comprendeva anche una nicchia sul lato della sacrestia che fungeva da piccola biblioteca. Questa nicchia chiamata \"armarium\" \u00e8 ancora visibile oggi ed \u00e8 grande 1,80 x 2,15 metri e spessa mezzo metro.\nAlmeno all'inizio, l'ordine cistercense infatti non aveva bisogno di molto spazio per i libri, ritenendo necessario possedere solo quelli che servivano ogni giorno per la celebrazione dei riti e della messa. Col passare del tempo, Alvastra si doto di un patrimonio librario sempre maggiore e alla fine del Medioevo possedeva una collezione di libri tra le pi\u00f9 grandi in Svezia. Gi\u00e0 alla fine del XIII secolo l'\"armarium\" non bastava pi\u00f9 a contenere i libri di cui si era dotata Alvastra. Non \u00e8 tuttavia ancora chiaro quale dei locali abbia assunto in seguito la funzione di biblioteca ma un'ipotesi convincente \u00e8 che fosse la stanza posizionata a Nord della sacrestia.\nNel chiostro a Nord si riunivano i monaci e l'abate per la lettura e la meditazione e durante il giorno, l'abate sedeva in un posto apposito tuttora riconoscibile da alcuni segni sulle pareti della chiesa.\nIl chiostro ebbe un'altra importante funzione: fu utilizzato anch'esso come luogo di sepoltura. Di questo utilizzo si \u00e8 sicuri per lo meno per quanto riguarda la parte nord del chiostro mentre non si sono ancora effettuati scavi nelle altre sezioni.\nAl centro della sezione sud del chiostro \u00e8 presente un \"lavatorium\", cio\u00e8 il luogo in cui i monaci si lavavano le mani prima di recarsi in refettorio per consumare i loro pasti."}
{"id": "4883474", "revid": "1573940", "url": "https://it.wikipedia.org/wiki?curid=4883474", "title": "Chiesa di San Martino dei Lombardi", "text": "La chiesa di San Martino dei Lombardi \u00e8 una piccola chiesa ipogea situata nel rione \"Lombardi\" presso il Sasso Barisano di Matera.\nDescrizione.\nLa chiesa, oggi murata, \u00e8 dedicata a San Martino e costituisce il tipico esempio di chiesa profanata e diventata abitazione. L'impianto, infatti, ha subito diverse trasformazioni a causa delle varie destinazioni d'uso a cui \u00e8 stata sottoposta.\nSolo l'ingresso conserva ancora tracce significative del luogo di culto."}
{"id": "4883478", "revid": "125098555", "url": "https://it.wikipedia.org/wiki?curid=4883478", "title": "Campionato africano di calcio femminile 2014", "text": "Il Campionato africano di calcio femminile 2014 \u00e8 stata l'11\u00aa edizione del torneo e si \u00e8 svolta in Namibia dall'11 al 25 ottobre 2014. Il torneo, organizzato dalla Confederation of African Football (CAF), aveva validit\u00e0 anche come qualificazioni al Campionato mondiale di calcio femminile 2015 determinando l'accesso delle tre Nazionali femminili migliori qualificate alla fase finale in Canada.\nLa \u00e8 riuscita ad aggiudicarsi il torneo per la nona volta superando il in finale.\nQualificazioni.\nLe qualificazioni prevedevano due turni a eliminazione diretta. Le vincitrici del secondo turno si sono qualificate per la fase finale.\nAl torneo si sono iscritte 25 nazioni, record assoluto della manifestazione.\nPrimo turno.\nL'andata \u00e8 stata giocata tra il 13 e il 15 febbraio 2014, il ritorno tra il 28 febbraio e il 2 marzo 2014. Le prime tre classificate dell'edizione 2012 ( e ) sono state ammesse direttamente al secondo turno.\nSecondo turno.\nL'andata \u00e8 stata giocata tra il 23 e il 25 maggio 2014, il ritorno tra il 6 e l'8 giugno 2014.\nStatistiche.\nPremi.\nQuesti sono i premi individuali conferiti al termine del torneo."}
{"id": "4883483", "revid": "322321", "url": "https://it.wikipedia.org/wiki?curid=4883483", "title": "Chiesa di San Nicola de Cupa", "text": "La chiesa di San Nicola de Cupa, sorge a Matera presso il Sasso Caveoso.\nDescrizione.\nNon si \u00e8 in grado di definire la data di fondazione della Chiesa. Dalle fonti scritte si evince che, in occasione della visita pastorale di mons. Saraceno (1543-1544), la struttura era in buone condizioni. \nResta molto poco dell'aspetto originario a causa delle numerose trasformazioni nel tempo."}
{"id": "4883486", "revid": "287204", "url": "https://it.wikipedia.org/wiki?curid=4883486", "title": "Siklosnagyfalu", "text": ""}
{"id": "4883487", "revid": "64527364", "url": "https://it.wikipedia.org/wiki?curid=4883487", "title": "Trentino e Alto Adige", "text": ""}
{"id": "4883489", "revid": "287204", "url": "https://it.wikipedia.org/wiki?curid=4883489", "title": "Somogyapati", "text": ""}
{"id": "4883490", "revid": "287204", "url": "https://it.wikipedia.org/wiki?curid=4883490", "title": "Somogyharsagy", "text": ""}
{"id": "4883491", "revid": "287204", "url": "https://it.wikipedia.org/wiki?curid=4883491", "title": "Somogyviszlo", "text": ""}
{"id": "4883492", "revid": "287204", "url": "https://it.wikipedia.org/wiki?curid=4883492", "title": "Sosvertike", "text": ""}
{"id": "4883493", "revid": "287204", "url": "https://it.wikipedia.org/wiki?curid=4883493", "title": "Szabadszentkiraly", "text": ""}
{"id": "4883494", "revid": "287204", "url": "https://it.wikipedia.org/wiki?curid=4883494", "title": "Szagy", "text": ""}
{"id": "4883495", "revid": "287204", "url": "https://it.wikipedia.org/wiki?curid=4883495", "title": "Szalanta", "text": ""}
{"id": "4883496", "revid": "287204", "url": "https://it.wikipedia.org/wiki?curid=4883496", "title": "Szarasz", "text": ""}
{"id": "4883497", "revid": "287204", "url": "https://it.wikipedia.org/wiki?curid=4883497", "title": "Szaszvar", "text": ""}
{"id": "4883498", "revid": "287204", "url": "https://it.wikipedia.org/wiki?curid=4883498", "title": "Szebeny", "text": ""}
{"id": "4883499", "revid": "287204", "url": "https://it.wikipedia.org/wiki?curid=4883499", "title": "Szederkeny", "text": ""}
{"id": "4883500", "revid": "287204", "url": "https://it.wikipedia.org/wiki?curid=4883500", "title": "Szekelyszabar", "text": ""}
{"id": "4883501", "revid": "287204", "url": "https://it.wikipedia.org/wiki?curid=4883501", "title": "Szello", "text": ""}
{"id": "4883502", "revid": "287204", "url": "https://it.wikipedia.org/wiki?curid=4883502", "title": "Szentdenes", "text": ""}
{"id": "4883504", "revid": "287204", "url": "https://it.wikipedia.org/wiki?curid=4883504", "title": "Szentegat", "text": ""}
{"id": "4883506", "revid": "287204", "url": "https://it.wikipedia.org/wiki?curid=4883506", "title": "Szentlaszlo", "text": ""}
{"id": "4883508", "revid": "585241", "url": "https://it.wikipedia.org/wiki?curid=4883508", "title": "Distretto della Desna", "text": "Il distretto di Desna () \u00e8 uno dei 10 distretti amministrativi in cui \u00e8 suddivisa la citt\u00e0 di Kiev."}
{"id": "4883511", "revid": "287204", "url": "https://it.wikipedia.org/wiki?curid=4883511", "title": "Szilvas", "text": ""}
{"id": "4883513", "revid": "46291", "url": "https://it.wikipedia.org/wiki?curid=4883513", "title": "Stokesia laevis", "text": "Stokesia laevis \u00e8 una specie di pianta angiosperma dicotiledone della famiglia delle Asteraceae. \" Stokesia laevis\" \u00e8 anche l'unica specie del genere Stokesia . Il genere \"Stokesia\" \u00e8 anche l'unico genere della sottotrib\u00f9 Stokesiinae .\nEtimologia.\nIl nome \"generico\" (\"Stokesia\") \u00e8 stato dato in onore del botanico e medico inglese Jonathan Stokes (1755-1831), quello \"specifico\" (\"laevis\" = liscio in latino) fa riferimento all'habitus della pianta.\nIl nome scientifico della specie \u00e8 stato definito dai botanici John Hill (1716-1775) e Edward Lee Greene (1843-1915) nella pubblicazione \"Erythea; a Journal of Botany, West American and General. Berkeley, CA\" (Erythea 1: 3) del 1893. Il genere \u00e8 stato definito dal magistrato e botanico francese Charles Louis L'H\u00e9ritier de Brutelle (1746-1800) nella pubblicazione \"Sertum Anglicum: seu Plantae Rariores quae in Hortis juxta Londinum, Imprimis in Horto Regio Kewensi Excoluntur, ab Anno 1786 ad Annuum 1787 Observatae. Paris\" (Sert. Angl. [1]: 27) nel 1789. La sottotrib\u00f9 \u00e8 stata definita dal botanico americano contemporaneo Harold Ernest Robinson (1932 -) nella pubblicazione \"Proceedings of the Biological Society of Washington\" del 1999.\nDescrizione.\nLe piante di questa specie sono delle erbe perenni provviste di peli semplici o aracnoidi per lo pi\u00f9 sugli steli. Possono arrivare ad una altezza compresa tra 2 e 5 dm. Gli organi interni di queste piante contengono lattoni sesquiterpenici.\nLe foglie, picciolate (lunghezza del picciolo: 3 \u2013 12\u00a0cm), sono per lo pi\u00f9 basali, quelle lungo il caule sono disposte in modo alternato e sessile. La lamina ha delle forme da ovate a lanceolate oppure lanceolato-lineari. Le facce sono glabre. Le venature sono di tipo pennato. Dimensione delle foglie inferiori: larghezza 1 \u2013 5\u00a0cm; lunghezza 8 \u2013 15\u00a0cm. Dimensione delle foglie superiori: larghezza 1 \u2013 3\u00a0cm; lunghezza 5 \u2013 12\u00a0cm.\nLe infiorescenze sono formate da capolini solitari, peduncolati; eventualmente sono raggruppati in lasse cime. I capolini sono composti da un involucro emisferico formato da 40 - 50 brattee embricate su 3 -4 serie che fanno da protezione al ricettacolo sul quale s'inseriscono i fiori. Le brattee dell'involucro sono persistenti; quelle esterne sono di tipo filiforme con margini spinulosi. Il ricettacolo \u00e8 privo di pagliette. Diametro dei capolini: 6 \u2013 12\u00a0cm. Dimensione dell'involucro: larghezza 25 \u2013 45\u00a0mm; lunghezza 25 \u2013 45\u00a0mm. Lunghezza delle brattee esterne: 15 \u2013 35\u00a0mm. Lunghezza delle brattee interne: 10 \u2013 15\u00a0mm.\nI fiori, da 60 a 70 per ogni capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nCalice: i sepali del calice sono ridotti ad una coroncina di squame.\nCorolla: il colore della corolla \u00e8 bluastro (ma anche bianca) di tipo liguliforme. Lunghezza delle corolle esterne: 15 \u2013 25\u00a0mm. Lunghezza delle corolle interne: 12 \u2013 15\u00a0mm.\nAndroceo: gli stami sono 5 con filamenti liberi e distinti, mentre le antere sono saldate in un manicotto (o tubo) circondante lo stilo. Le antere sono glabre (specialmente le appendici) e prive di ghiandole; la base \u00e8 arrotondata. Il polline \u00e8 tricolporato (con tre aperture sia di tipo a fessura che tipo isodiametrica o poro) e la parte pi\u00f9 esterna dell'esina \u00e8 sollevata a forma di creste e depressioni (polline \"lophato\").\nGineceo: lo stilo \u00e8 filiforme, provvisto di ghiandole e privo di nodi basali. Gli stigmi dello stilo sono due divergenti. La pubescenza \u00e8 formata da peli appuntiti. L'ovario \u00e8 infero uniloculare formato da 2 carpelli. Gli stigmi hanno la superficie stigmatica interna.\nI frutti sono degli acheni con pappo. Gli acheni, con 3 - 4 coste ghiandolose, sono provvisti di rafidi, ma sono privi di fitomelanina. Il pappo \u00e8 formato da 4 - 5 scaglie decidue. Lunghezza dell'achenio: 8 \u2013 12\u00a0mm.\nDistribuzione e habitat.\nLe piante di questa specie sono distribuite nella parte sud-orientale degli Stati Uniti. L'habitat preferito sono le radure boschive (pinete umide e avvallamenti), le paludi e in generale le zone umide, le savane e i fossati per lo pi\u00f9 lungo le pianure costiere fino ad una quota di 100 . Fioriscono da giugno a settembre.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questo gruppo appartengono alla trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Stokesiinae appartengono al clade relativo all'America.\nDa un punto di vista filogenetico la sottotrib\u00f9 si \u00e8 separata precocemente dal resto della trib\u00f9: si trova pi\u00f9 o meno in una posizione \"basale\" tra le sottotrib\u00f9 Gymnantheminae e Centrapalinae.\nLa sottotrib\u00f9, e quindi i suoi generi, si distingue per i seguenti caratteri (gli ultimi tre caratteri sono unici per la trib\u00f9):\nLa specie di questa voce presenta il seguente numero cromosomico: 2n = 14.\nIl basionimo per questa specie \u00e8: \"Carthamus laevis\" .\nSinonimi.\nI sinonimi della specie sono:\nI sinonimi del genere sono:"}
{"id": "4883515", "revid": "181699", "url": "https://it.wikipedia.org/wiki?curid=4883515", "title": "Szilagy", "text": ""}
{"id": "4883516", "revid": "110157", "url": "https://it.wikipedia.org/wiki?curid=4883516", "title": "Chiesa di San Rocco (Matera)", "text": "La chiesa di San Rocco, costruita nel 1348, \u00e8 un'antica chiesa rupestre di Matera.\nDescrizione.\nLa chiesa di San Rocco \u00e8 annessa al monastero dei Padri Riformati. I numerosi rimaneggiamenti nel corso dei secoli hanno alterato completamente la struttura, compresa la facciata."}
{"id": "4883517", "revid": "287204", "url": "https://it.wikipedia.org/wiki?curid=4883517", "title": "Szoke", "text": ""}
{"id": "4883519", "revid": "199745", "url": "https://it.wikipedia.org/wiki?curid=4883519", "title": "Stokesia", "text": ""}
{"id": "4883520", "revid": "287204", "url": "https://it.wikipedia.org/wiki?curid=4883520", "title": "Szoked", "text": ""}
{"id": "4883521", "revid": "585241", "url": "https://it.wikipedia.org/wiki?curid=4883521", "title": "Distretto \u0160ev\u010denko", "text": "Il distretto di \u0160ev\u010denko () \u00e8 uno dei 10 distretti amministrativi in cui \u00e8 suddivisa la citt\u00e0 di Kiev."}
{"id": "4883522", "revid": "205197", "url": "https://it.wikipedia.org/wiki?curid=4883522", "title": "Szoreny", "text": ""}
{"id": "4883523", "revid": "199745", "url": "https://it.wikipedia.org/wiki?curid=4883523", "title": "Stokesiinae", "text": ""}
{"id": "4883525", "revid": "585241", "url": "https://it.wikipedia.org/wiki?curid=4883525", "title": "Distretto di Obolon", "text": "Il distretto di Obolon () \u00e8 uno dei 10 distretti amministrativi in cui \u00e8 suddivisa la citt\u00e0 di Kiev.\nIl distretto di Obolon \u00e8 servito dalla metro Blu (stazioni Obolon, Minska, Eroi del Dnipro)."}
{"id": "4883526", "revid": "287204", "url": "https://it.wikipedia.org/wiki?curid=4883526", "title": "Szuliman", "text": ""}
{"id": "4883527", "revid": "247222", "url": "https://it.wikipedia.org/wiki?curid=4883527", "title": "Enlightened Rogues", "text": "Enlightened Rogues \u00e8 il settimo album discografico in studio del gruppo musicale statunitense The Allman Brothers Band, pubblicato nel febbraio del 1979.\nFormazione.\nOspiti:\nNote aggiuntive:"}
{"id": "4883528", "revid": "287204", "url": "https://it.wikipedia.org/wiki?curid=4883528", "title": "Szur", "text": ""}
{"id": "4883529", "revid": "287204", "url": "https://it.wikipedia.org/wiki?curid=4883529", "title": "Tarros", "text": ""}
{"id": "4883530", "revid": "287204", "url": "https://it.wikipedia.org/wiki?curid=4883530", "title": "Tekes", "text": ""}
{"id": "4883531", "revid": "439868", "url": "https://it.wikipedia.org/wiki?curid=4883531", "title": "Distretto di Podil", "text": "Il distretto di Podil () \u00e8 uno dei 10 distretti amministrativi in cui \u00e8 suddivisa la citt\u00e0 di Kiev. \nDescrizione.\nIl suo centro \u00e8 costituito dalla piazza Kontraktowa e la sua via pi\u00f9 rappresentativa \u00e8 la Discesa di Sant'Andrea."}
{"id": "4883532", "revid": "287204", "url": "https://it.wikipedia.org/wiki?curid=4883532", "title": "Tesenfa", "text": ""}
{"id": "4883533", "revid": "287204", "url": "https://it.wikipedia.org/wiki?curid=4883533", "title": "Teseny", "text": ""}
{"id": "4883534", "revid": "287204", "url": "https://it.wikipedia.org/wiki?curid=4883534", "title": "Tormas", "text": ""}
{"id": "4883535", "revid": "287204", "url": "https://it.wikipedia.org/wiki?curid=4883535", "title": "Totszentgyorgy", "text": ""}
{"id": "4883536", "revid": "247222", "url": "https://it.wikipedia.org/wiki?curid=4883536", "title": "Where It All Begins", "text": "Where It All Begins \u00e8 un album discografico in studio del gruppo musicale statunitense The Allman Brothers Band, pubblicato nel maggio del 1994.\nMusicisti.\nNote aggiuntive"}
{"id": "4883537", "revid": "287204", "url": "https://it.wikipedia.org/wiki?curid=4883537", "title": "Tottos", "text": ""}
{"id": "4883538", "revid": "287204", "url": "https://it.wikipedia.org/wiki?curid=4883538", "title": "Turony", "text": ""}
{"id": "4883539", "revid": "1784492", "url": "https://it.wikipedia.org/wiki?curid=4883539", "title": "Klub hokeja na ledu Medve\u0161\u010dak", "text": "Il KHL Medve\u0161\u010dak Zagabria (\"croato\": Klub hokeja na ledu Medve\u0161\u010dak) \u00e8 una squadra di hockey su ghiaccio con sede nella citt\u00e0 di Zagabria, capitale della Croazia. Partecipa alla EBEL, il campionato austriaco di hockey su ghiaccio, una delle quattro squadre straniere iscritte alla competizione. Dal 2013 al 2017 la squadra ha militato nella Kontinental Hockey League, il massimo campionato russo.\nStoria.\nLa squadra fu fondata nel 1961 e si iscrisse al Campionato jugoslavo. Nei primi dieci anni di vita il Medve\u0161\u010dak divent\u00f2 la seconda squadra sportiva pi\u00f9 popolare della citt\u00e0 alle spalle della formazione di calcio della Dinamo; in quegli anni giocava presso una pista all'aperto nel quartiere di \u0160alata, attirando circa 5.000 spettatori a gara. Nel 1971 la squadra si trasfer\u00ec in un nuovo palazzetto al coperto, la Dom Sportova, con una capienza massima di 6.400 tifosi. Nei primi venti anni il Medve\u0161\u010dak non vinse alcun trofeo, rischiando addirittura la retrocessione nel 1985 in seguito a una crisi finanziaria che colp\u00ec il club.\nDall'anno successivo, grazie agli investimenti dell'imprenditore Zdenko Gradecki, de facto nuovo proprietario della squadra, il Medve\u0161\u010dak divent\u00f2 una delle squadre pi\u00f9 forti del campionato, ingaggiando anche il membro della Hall of Fame sovietica Vja\u010deslav Anisin. Alla fine degli anni 1980 la squadra croata vinse tre titoli nazionali consecutivi, e fece un'apparizione nella Coppa dei campioni 1991, arrivando fino al secondo turno.\nIn seguito allo scioglimento della Jugoslavia nel 1991 la Gortan Building smise di sponsorizzare la squadra, e per questo motivo la formazione cess\u00f2 l'attivit\u00e0 come club professionistico e si limit\u00f2 a competere nel nuovo Campionato croato. Tuttavia a partire dalla fine degli anni 1990 cominciarono a dominare la lega nazionale vincendo numerosi campionati consecutivi. Verso il 2000 il Medve\u0161\u010dak rafforz\u00f2 la propria posizione creando anche un farm team, il KHL Medve\u0161\u010dak II. Volendo partecipare a campionati pi\u00f9 competitivi nel 2007 si iscrissero al campionato sloveno, arrivando secondi alla loro prima partecipazione.\nA partire dalla stagione 2009-10 il Medve\u0161\u010dak fece un ulteriore passo in avanti iscrivendosi alla Erste Bank Eishockey Liga, il massimo campionato austriaco. Per poter far crescere il livello dei giocatori la societ\u00e0 inizi\u00f2 a ingaggiare giocatori e allenatori nordamericani. La squadra continu\u00f2 a partecipare al campionato nazionale, prendendo parte solo ai playoff. Il Medve\u0161\u010dak esord\u00ec nella EBEL di fronte al pubblico della Dom Sportova vincendo per 6-5 contro l'Acroni Jesenice l'11 settembre 2009.\nIl 14 e il 16 settembre 2012 il Medve\u0161\u010dak ospit\u00f2 le prime due gare casalinghe della stagione EBEL presso l'Arena di Pola. Nel primo incontro persero 3-2 con l'HDD Olimpija Ljubljana, mentre nel secondo batterono i Vienna Capitals 4-1. Dopo la seconda gara il presidente della KHL Aleksandr Medvedev annunci\u00f2 la possibilit\u00e0 per il club croato di iscriversi alla Kontinental Hockey League a partire dalla stagione successiva. Il 6 settembre 2013 il Medve\u0161\u010dak debutt\u00f2 nella KHL sconfiggendo per 7-1 i russi del CSKA Mosca.\nDopo quattro stagioni nel campionato russo, dal settembre 2017 il Medve\u0161\u010dak \u00e8 tornato a far parte della EBEL, sostituendo il disciolto Olimpia Lubiana."}
{"id": "4883540", "revid": "287204", "url": "https://it.wikipedia.org/wiki?curid=4883540", "title": "Ujpetre", "text": ""}
{"id": "4883542", "revid": "30445", "url": "https://it.wikipedia.org/wiki?curid=4883542", "title": "Morbillo nero", "text": ""}
{"id": "4883543", "revid": "287204", "url": "https://it.wikipedia.org/wiki?curid=4883543", "title": "Vajszlo", "text": ""}
{"id": "4883544", "revid": "287204", "url": "https://it.wikipedia.org/wiki?curid=4883544", "title": "Varad", "text": ""}
{"id": "4883545", "revid": "287204", "url": "https://it.wikipedia.org/wiki?curid=4883545", "title": "Vasarosbec", "text": ""}
{"id": "4883546", "revid": "287204", "url": "https://it.wikipedia.org/wiki?curid=4883546", "title": "Vasarosdombo", "text": ""}
{"id": "4883547", "revid": "287204", "url": "https://it.wikipedia.org/wiki?curid=4883547", "title": "Vazsnok", "text": ""}
{"id": "4883548", "revid": "287204", "url": "https://it.wikipedia.org/wiki?curid=4883548", "title": "Vekeny", "text": ""}
{"id": "4883549", "revid": "287204", "url": "https://it.wikipedia.org/wiki?curid=4883549", "title": "Veleny", "text": ""}
{"id": "4883550", "revid": "287204", "url": "https://it.wikipedia.org/wiki?curid=4883550", "title": "Vemend", "text": ""}
{"id": "4883551", "revid": "287204", "url": "https://it.wikipedia.org/wiki?curid=4883551", "title": "Villanykovesd", "text": ""}
{"id": "4883553", "revid": "287204", "url": "https://it.wikipedia.org/wiki?curid=4883553", "title": "Vokany", "text": ""}
{"id": "4883554", "revid": "287204", "url": "https://it.wikipedia.org/wiki?curid=4883554", "title": "Zalata", "text": ""}
{"id": "4883556", "revid": "287204", "url": "https://it.wikipedia.org/wiki?curid=4883556", "title": "Zengovarkony", "text": ""}
{"id": "4883557", "revid": "287204", "url": "https://it.wikipedia.org/wiki?curid=4883557", "title": "Zok", "text": ""}
{"id": "4883558", "revid": "263989", "url": "https://it.wikipedia.org/wiki?curid=4883558", "title": "KHL Medve\u0161\u010dak", "text": ""}
{"id": "4883559", "revid": "287204", "url": "https://it.wikipedia.org/wiki?curid=4883559", "title": "Oroshaza", "text": ""}
{"id": "4883560", "revid": "287204", "url": "https://it.wikipedia.org/wiki?curid=4883560", "title": "Gyomaendrod", "text": ""}
{"id": "4883561", "revid": "287204", "url": "https://it.wikipedia.org/wiki?curid=4883561", "title": "Mezobereny", "text": ""}
{"id": "4883562", "revid": "287204", "url": "https://it.wikipedia.org/wiki?curid=4883562", "title": "Devavanya", "text": ""}
{"id": "4883563", "revid": "287204", "url": "https://it.wikipedia.org/wiki?curid=4883563", "title": "Veszto", "text": ""}
{"id": "4883564", "revid": "287204", "url": "https://it.wikipedia.org/wiki?curid=4883564", "title": "Mezokovacshaza", "text": ""}
{"id": "4883565", "revid": "287204", "url": "https://it.wikipedia.org/wiki?curid=4883565", "title": "Totkomlos", "text": ""}
{"id": "4883567", "revid": "287204", "url": "https://it.wikipedia.org/wiki?curid=4883567", "title": "Mezohegyes", "text": ""}
{"id": "4883571", "revid": "287204", "url": "https://it.wikipedia.org/wiki?curid=4883571", "title": "Csorvas", "text": ""}
{"id": "4883572", "revid": "287204", "url": "https://it.wikipedia.org/wiki?curid=4883572", "title": "Korosladany", "text": ""}
{"id": "4883573", "revid": "287204", "url": "https://it.wikipedia.org/wiki?curid=4883573", "title": "Almaskamaras", "text": ""}
{"id": "4883574", "revid": "287204", "url": "https://it.wikipedia.org/wiki?curid=4883574", "title": "Bekessamson", "text": ""}
{"id": "4883576", "revid": "287204", "url": "https://it.wikipedia.org/wiki?curid=4883576", "title": "Bekesszentandras", "text": ""}
{"id": "4883579", "revid": "767487", "url": "https://it.wikipedia.org/wiki?curid=4883579", "title": "A Race for Life", "text": "A Race for Life \u00e8 un cortometraggio muto del 1916. Il nome del regista non viene riportato nei credit del film.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi nel 1916."}
{"id": "4883584", "revid": "1543377", "url": "https://it.wikipedia.org/wiki?curid=4883584", "title": "Margam (Regno Unito)", "text": "Margam \u00e8 una comunit\u00e0 del Galles di circa 2.400 abitanti, sulla costa meridionale del Galles, facente parte del distretto di contea di Neath Port Talbot (contea cerimoniale: West Glamorgan) e affacciata sul Canale di Bristol; costituisce di fatto un sobborgo di Port Talbot.\nGeografia fisica.\nCollocazione.\nMargam si trova a circa 5\u00a0km ad est del centro di Port Talbot.\nStoria.\nNel 1147 fu costruito a Margam un monastero. (v. anche la sezione Abbazia di Margam).\nCon la distruzione dei monasteri, il villaggio divenne un possedimento della famiglia Mansel. Discendenti dei Mansel furono i Talbot.\nIl villaggio acquis\u00ec grande importanza all'epoca della rivoluzione industriale, grazie al suo porto e all'industria mineraria per l'estrazione del carbone.\nMonumenti e luoghi d'interesse.\nArchitetture religiose.\nAbbazia di Margam.\nL'abbazia di Margam \u00e8 un'abbazia cistercense, fondata nel 1147 da monaci provenienti dall'abbazia di Clairvaux per concessione di Roberto, signore del Gloucestershire. Dedicata alla Vergine Maria, \u00e8 uno dei pi\u00f9 grandi complessi monastici del Galles.\nArchitetture militari.\nCastello di Margam.\nIl castello di Margam \u00e8 un edificio classificato di I grado, ch fu costruito tra il 1830 e il 1840 in stile gotico-Tudor su progetto dell'architetto Thomas Hopper e per volere di Christopher Rice Mansel Talbot.\nArchitettere civili.\nMargam Country Park.\nIl Margam Country Park \u00e8 una tenuta di 3,5\u00a0km\u00b2 che ospita edifici storici quali l'abbazia di Margam e il castello di Margam.\nSociet\u00e0.\nEvoluzione demografica.\nAl censimento del 2001, Margam contava una popolazione pari a 2.391 abitanti. Di questi, 353 si sono dichiarati in grado di saper parlare, leggere e scrivere in lingua gallese.\nCultura.\nMusei.\nMargam Stones Museum.\nA Margam ha sede il Margam Stones Museum, un museo gestito dal Cadw ed ospitato nella nell'ex- Church Schoolroom, in cui sono esposte croci celtiche e pietre con antiche iscrizioni."}
{"id": "4883585", "revid": "599013", "url": "https://it.wikipedia.org/wiki?curid=4883585", "title": "Margam", "text": ""}
{"id": "4883590", "revid": "767487", "url": "https://it.wikipedia.org/wiki?curid=4883590", "title": "The Yellow Passport", "text": "The Yellow Passport \u00e8 un film muto del 1916 diretto da Edwin August. Il nome del regista compare anche tra gli interpreti accanto a quello della protagonista, l'attrice Clara Kimball Young.\nLa sceneggiatura, firmata sempre da August insieme Frances Marion, \u00e8 tratta da \"The Yellow Ticket\", un dramma di Michael Morton che aveva debuttato a Broadway il 20 gennaio 1914. Il dramma - interpretato a teatro da Florence Reed e John Barrymore - aveva chiuso con successo in giugno dopo 183 rappresentazioni.\nLa storia verr\u00e0 ripresa nel 1918 nel film \"The Yellow Ticket\", diretto da William Parke e poi, nel 1931, con il film \"Il passaporto giallo\", interpretato da Elissa Landi, Lionel Barrymore, Laurence Olivier e diretto da Raoul Walsh,\nTrama.\nIn Russia, Sonia Sokoloff, che appartiene a una facoltosa famiglia israelita, sogna di diventare una grande cantante lirica. Un giorno viene aggredita da Fedia, il cameriere, che in realt\u00e0 \u00e8 una spia della polizia segreta. La ragazza riesce a sfuggirgli ma, per non allarmare i genitori, non racconta nulla. Fedia, che \u00e8 stato licenziato, giura fedelt\u00e0 alle Centurie Nere, un'organizzazione che complotta per distruggere gli ebrei. Fedia incita Ivan, uno dei capi, a un'azione contro i Sokoloff che vengono tutti massacrati. Gli unici che si salvano sono Sonia e suo zio Myron. Fedia, andato nella casa per rubare, cerca Sonia. Anche Ivan si trova l\u00ec e, sentendo le grida di aiuto della ragazza, interviene. Colpito dalla sua bellezza, si mette a lottare con Fedia per strappargli la donna ma resta ucciso. Sonia ne approfitta per fuggire.\nQualche tempo dopo, a Sonia viene ordinato di lasciare la Russia. Restia a lasciare le tombe dei suoi cari e decisa a continuare a studiare musica, la giovane donna si vede costretta, per poter vivere al di fuori del ghetto, a usare il passaporto giallo, un documento che la indica come prostituta. La polizia per\u00f2 non lascia in pace la ragazza. Il capo della polizia sospetta che lei non sia una donna pubblica e scopre che lei ha pagato alcuni poliziotti di quartiere per averne la protezione. Ora Fedia \u00e8 diventato pure lui un poliziotto e viene mandato a spiarla. Sonia e Myron, per sfuggire alle persecuzioni, si imbarcano su un piroscafo alla volta degli Stati Uniti.\nA bordo, si trovano l'impresario Carl Rosenheimer e suo figlio Adolphe. Sentendo che in terza classe viaggia una grande cantante, un usignolo russo, vogliono conoscerla. Nel corso della traversata, Sonia e Adolphe si innamorano. Arrivati a New York, gli emigranti devono passare per Ellis Island. Sonia e lo zio riescono a entrare negli Stati Uniti nascondendo la faccenda del passaporto giallo che, se a conoscenza delle autorit\u00e0, renderebbe la donna un'indesiderata.\nNel nuovo paese, Sonia corona il sogno di diventare una grande cantante. Ormai famosa, sta per sposare Adolphe. Ma Fedia non molla la presa: inviato dal governo russo, giunge negli Stati Uniti. Rintraccia Rosenheimer e gli racconta la storia del passaporto giallo. Ma Adolphe, pur senza prove, ha fiducia nella donna che ama. Le prove per\u00f2 arrivano: \u00e8 la corrispondenza intrattenuta da Sonia con il capo della polizia, lettere che, durante la fuga, lei aveva lasciate in Russia. Ora i documenti, portati in America da Akulena e Fiodor espulsi dal loro paese, dimostrano che Sonia non era mai stata una prostituta e che il passaporto giallo era stato solo un escamotage per sfuggire ai controlli cui andavano incontro gli ebrei.\nProduzione.\nIl film fu prodotto dalla Shubert Film Corporation.\nDistribuzione.\nDistribuito dalla World Film, il film usc\u00ec nelle sale cinematografiche statunitensi il 7 febbraio 1916 con il titolo originale \"The Yellow Passport\". Ne venne fatta una riedizione che usc\u00ec in seguito con il titolo \"The Badge of Shame\".\nNon si conoscono copie esistenti della pellicola che viene considerata presumibilmente perduta."}
{"id": "4883591", "revid": "793215", "url": "https://it.wikipedia.org/wiki?curid=4883591", "title": "Chiesa di San Potito (Matera)", "text": "La chiesa di San Potito, detta comunemente di \"Santu Pietruddo\" (San Pietrino), \u00e8 un'antica chiesa rupestre di Matera.\nDescrizione.\nLa chiesa \u00e8 stata trasformata in un'abitazione privata, perdendo i segni architettonici e pittorici dell'antico luogo di culto."}
{"id": "4883596", "revid": "88740", "url": "https://it.wikipedia.org/wiki?curid=4883596", "title": "Untermeiderich", "text": "Untermeiderich \u00e8 un quartiere (\"Stadtteil\") della citt\u00e0 tedesca di Duisburg, appartenente al distretto urbano (\"Stadtbezirk\") di Meiderich/Beeck."}
{"id": "4883597", "revid": "793215", "url": "https://it.wikipedia.org/wiki?curid=4883597", "title": "Bosporo", "text": "Bosporo (in greco: \u0392\u03cc\u03c3\u03c0\u03bf\u03c1\u03bf\u03c2; in genovese detta \"Vosporo\" o \"Vospro\") fu una citt\u00e0 greca del Bosforo Cimmerio, capitale del regno bosporano.\nDall'antichit\u00e0 greca sino all'epoca cristiana la citt\u00e0 fu generalmente nota sotto un nome non greco, di origine locale: Panticapeo.\nBosporo oggi corrisponde a Ker\u010d', centro urbano e porto della Crimea."}
{"id": "4883608", "revid": "793215", "url": "https://it.wikipedia.org/wiki?curid=4883608", "title": "Chiesa di San Michele di Serra Sant'Angelo", "text": "La chiesa rupestre di San Michele di Serra Sant'Angelo, meglio conosciuta come \"Grotta dei Pipistrelli\", \u00e8 situata nei pressi della Gravina di Matera.\nDescrizione.\nLa chiesa \u00e8 una cavit\u00e0 della parete destra della Gravina di Matera, utilizzata, sin dal Paleolitico medio, come ricovero umano e trasformata, quindi, nel Medioevo in luogo di culto."}
{"id": "4883609", "revid": "486946", "url": "https://it.wikipedia.org/wiki?curid=4883609", "title": "World Sevens Series 2009-10", "text": ""}
{"id": "4883610", "revid": "486946", "url": "https://it.wikipedia.org/wiki?curid=4883610", "title": "World Sevens Series 2010-11", "text": ""}
{"id": "4883611", "revid": "363629", "url": "https://it.wikipedia.org/wiki?curid=4883611", "title": "Trasportatore associato con la processazione dell'antigene", "text": "Il Trasportatore associato con la processazione dell'antigene spesso indicato con la sigla TAP dall'inglese Transporter Associated with antigen Processing \u00e8 una proteina che fa parte della famiglia delle ABC. Trasporta peptidi citoplasmatici all'interno del reticolo endoplasmatico (RE) nel quale si legano a molecole MHC di classe I neosintetizzate.\nTAP \u00e8 formato da due proteine chiamate TAP-1 e TAP-2, entrambe hanno una regione idrofobica e un dominio che lega l'ATP. Insieme compongono un eterodimero formando un trasportatore che possiede quattro domini."}
{"id": "4883614", "revid": "486946", "url": "https://it.wikipedia.org/wiki?curid=4883614", "title": "World Sevens Series 2011-12", "text": ""}
{"id": "4883615", "revid": "486946", "url": "https://it.wikipedia.org/wiki?curid=4883615", "title": "World Sevens Series 2012-13", "text": ""}
{"id": "4883624", "revid": "28592", "url": "https://it.wikipedia.org/wiki?curid=4883624", "title": "Lobanovs'kyj", "text": ""}
{"id": "4883625", "revid": "119804081", "url": "https://it.wikipedia.org/wiki?curid=4883625", "title": "Attentato alla stazione ferroviaria di Kunming", "text": "L'attentato alla stazione ferroviaria di Kunming \u00e8 un attentato, compiuto da sconosciuti, avvenuto il 1\u00ba marzo 2014. Nell'attentato furono utilizzate armi bianche e nel corso della strage morirono circa 30 persone, tra cui 4 membri del gruppo che assaltarono la stazione, mentre pi\u00f9 di 100 rimasero ferite.\nIl governo cinese reag\u00ec all'attentato rivolgendo accuse agli Uiguri, che, secondo Pechino, sarebbero i responsabili materiali della strage. Il segretario del Partito Comunista Cinese, Xi Jinping, ordin\u00f2 alle forze di sicurezza di indagare e risolvere il caso.\nAttacco.\nIntorno alle 21:20 ora locale del 1\u00ba marzo 2014, un gruppo di individui completamente vestiti di nero entrarono nella stazione di Kunming, iniziando ad attaccare qualsiasi persona fosse a loro vicina. \nComplessivamente gli assalitori uccisero 29 persone, e ne ferirono 143 (di cui 7 poliziotti). Anche due guardie addette alla sicurezza della stazione rientrarono nel conteggio delle vittime. I feriti furono trasportati in 11 diversi ospedali di Kunming. Inizialmente la polizia tent\u00f2 di fermare l'attacco utilizzando proiettili a gas lacrimogeni, ma senza successo; fu dunque presa la decisione di aprire il fuoco. Degli otto attentatori 4 vennero uccisi, 3 fuggirono e una donna venne catturata e portata in ospedale, poich\u00e9 ferita.\nLa China News Service riport\u00f2 le parole di un testimone, Mr. Tan, il quale ricordava di aver visto all'improvviso un gruppo di 7-8 persone che ha iniziato improvvisamente a colpire senza motivo la gente, non curandosi minimamente se si trattasse di bambini o di anziani.\nIntervento della polizia.\nSecondo la China Central Television, fra i primi agenti che giunsero sul posto 10 minuti dopo l'allarme, tre di essi possedevano soltanto coltelli, mentre l'unico munito di un'arma da fuoco, dopo che non si era riusciti ad utilizzare i gas lacrimogeni, ha sparato ai quattro attentatori. Dopo l'incidente tutti i treni che originariamente dovevano giungere alla stazione di Kunming sono stati deviati verso altre stazioni vicine, fino alle 23:00 locali, quando il servizio ha poi ripreso regolarmente. \nLa Croce Rossa Cinese ha inviato nello Yunnan, il mattino seguente, un gruppo di personale medico e infermieristico per supportare i medici gi\u00e0 presenti in zona e per curare alcuni abitanti colpiti da attacchi di panico. \nSempre il 2 marzo 2014 la polizia ha iniziato a perlustrare la zona intorno alle stazione di Kunming. Verso le 13:00, la polizia ha rilasciato delle informazioni riguardanti due sospetti fuggitivi, un uomo e una donna. \nQin Guangrong, segretario del Parito Comunista dello Yunnan, il 4 marzo 2014 ha annunciato che \u00e8 stata raggiunta la quota sufficiente affinch\u00e9 i feriti non avrebbero dovuto pagare spese mediche. Ha inoltre posto l'attenzione come la prevenzione per attacchi terroristici nella regione non fosse adeguata, ed ha anche ammesso una inadeguatezza delle risorse e dell'intervento delle forze dell'ordine.\nGli attentatori.\nIl 3 marzo 2014, il Ministero della Pubblica Sicurezza ha annunciato che la polizia \u00e8 riuscita ad arrestare i tre rimanenti sospettati, tra cui Abdurehim Kurban, considerato il leader del gruppo. \nUno dei membri ha confessato ed ha spiegato il piano originale alla polizia : consisteva nel partecipare ad una Guerra Santa, ma all'estero, non in Cina. Tuttavia, non avendo ricevuto il permesso di lasciare il Paese, ritornarono dunque nello Yunnan e decisero che l'attacco avrebbe avuto luogo in Cina. Delle voci, da parte di diverse agenzie, sottolinearono come la maggior parte degli aggressori possa appartenere alla minoranza degli uiguri, diffusi principalmente a nord del paese. I membri probabilmente sono originari della citt\u00e0 di Hotan che ha ospitato una manifestazione proprio di questa minoranza nel giugno 2013 e che fu violentemente soppressa dalla polizia, causando 15 morti e 50 feriti."}
{"id": "4883626", "revid": "88740", "url": "https://it.wikipedia.org/wiki?curid=4883626", "title": "Mittelmeiderich", "text": "Mittelmeiderich \u00e8 un quartiere (\"Stadtteil\") della citt\u00e0 tedesca di Duisburg, appartenente al distretto urbano (\"Stadtbezirk\") di Meiderich/Beeck."}
{"id": "4883631", "revid": "767487", "url": "https://it.wikipedia.org/wiki?curid=4883631", "title": "Undefeatable - Furia invincibile", "text": "Undefeatable - Furia invincibile (\"Undefeatable\") \u00e8 un film del 1994 diretto da Godfrey Ho (nome d'arte di Godfrey Hall).\nIl film, di arti marziali con protagonista Cynthia Rothrock, \u00e8 stato prodotto da Hong Kong, ma girato negli Stati Uniti. Una versione alternativa del film, intitolata \"Bloody Mary Killer\", \u00e8 stata distribuita per i mercati asiatici, ridoppiata in cinese.\nTrama.\nKristi Jones, insieme alla sua banda, prende parte a combattimenti clandestini gestiti dalla mafia per guadagnare i soldi per l'istruzione universitaria di sua sorella. La sorella di Kristi spera di diventare medico e pagare per l'istruzione di Kristi che guadagna soldi partecipando a combattimenti clandestini.\nNel frattempo, \"Stingray\", un combattente clandestino, viene lasciato dalla moglie, Anna, e giura di ritrovarla. Stingray ha sofferto di problemi di abbandono fin dalla prima infanzia e questo nuovo trauma innesca una rottura psicotica dalla realt\u00e0. Comincia a rapire le donne che somigliano alla sua ex-moglie, le tortura, incatenandole e frustandole con una catena e le cava gli occhi prima che i loro corpi vengano ritrovati sulla scena del delitto. La sorella di Kristi \u00e8 una delle vittime, cos\u00ec Kristi d\u00e0 la caccia all'assassino Stingray con l'aiuto del poliziotto Nick DiMarco. Inizialmente lei crede sia stato un combattente clandestino asiatico che \u00e8 solito combattere con un guanto artigliato, ma si riveler\u00e0 una pista sbagliata e successivamente lei e l'agente DiMarco sbaglieranno nuovamente pista. Stingray dopo aver ucciso altre donne, rapisce la psicologa con i capelli rossi Jennifer collaboratrice della polizia e amica di Kristi, Stingray la tortura, ma Jennifer capendo la psicosi di Stingray riesce a prendere tempo fingendo di stare al gioco, e convincendolo a uscire per comprarle da mangiare, e nel frattempo suona fortuitamente il cellulare rimasto nella borsa, e Jennifer, seppur incatenata, riesce con i piedi a prendere il telefono e premere un tasto, \u00e8 Kristi che la sta chiamando dalla cabina, e pu\u00f2 in tal modo sopraggiungere a salvare l'amica. Giunta sul posto pochi istanti prima di Stingray, Kristi ingaggia un combattimento corpo a corpo con lo psicopatico lottatore sia a mani nude che con armi bianche e anche con molta fatica Kristi riesce a resistergli. Arrivati anche il poliziotto Nick con il collega Mike, Stingray scappa prendendo una pistola in una cassa del suo rifugio con la quale spara e uccide Mike.\nJennifer e Kristi si ritrovano in ospedale, la psicologa ha riportato gravi ferite a causa della tortura, e Kristi si trova con un braccio rotto a seguito del suo precedente combattimento. Ma vestito da medico Stingray si intrufola in ospedale e rapisce nuovamente Jennifer dopo aver steso e accecato il poliziotto di guardia alla stanza. Kristi e Nick lo inseguono in un'area di stoccaggio in cui i tre iniziono a combattere corpo a corpo. Stingray che brandisce un particolare coltello molto affilato lotta alla pari con Nick che all'inizio sembra avere la meglio, ma il coltello gli d\u00e0 un vantaggio, interviene Kristi(che nel frattempo ha allontanato Jennifer per metterla al sicuro) che disarma Stingray usando uno straccio umido come se fosse un sarong o un foulard da combattimento, nella colluttazione l'assassino perde un occhio e Nick viene duramente colpito con un calcio, Kristi con un braccio ingessato gli tiene testa, finch\u00e9 Stingray non cerca di strangolarla dopo averla inchiodata a una parete vicino a un gancio, e nel frattempo Nick a fatica si rialza andando a salvare Kristi, e i due abbattono Stringray che con un colpo finale sbatte la testa a un gancio perdendo anche l'altro occhio, e subito Nick abbassa la manopola per attivare il gancio che sale con Stingray morente e agonizzante ancora infilzato sull'occhio che viene trascinato dal gancio.\nLa scena finale mostra Kristi e i suoi tre amici cinesi al cimitero in ospedale dove Kristi dice che Stingray \u00e8 stato finalmente sconfitto e che si iscriver\u00e0 a un college per riposarsi dall'incubo che ha vissuto. Il film termina mostrandoci che in quel college si esercitano arti marziali.\nCuriosit\u00e0.\nUna clip della lotta finale del film \u00e8 stata postata su YouTube nel 2006 attirando milioni di visualizzazioni. Quella scena \u00e8 stata poi descritta in un episodio di \"Dumbest Brawlers\" in truTV, ed \u00e8 stata inclusa nelle liste di Cracked.com e UGO.com.\nDescritta ironicamente come la pi\u00f9 bella scena, nel combattimento i due avversari dopo un accidentale e indirettamente demenziale strappo degli abiti, si strappano completamente i vestiti per combattere a torso nudo"}
{"id": "4883635", "revid": "88740", "url": "https://it.wikipedia.org/wiki?curid=4883635", "title": "Obermeiderich", "text": "Obermeiderich \u00e8 un quartiere (\"Stadtteil\") della citt\u00e0 tedesca di Duisburg, appartenente al distretto urbano (\"Stadtbezirk\") di Meiderich/Beeck."}
{"id": "4883638", "revid": "1318658", "url": "https://it.wikipedia.org/wiki?curid=4883638", "title": "Siegfried Selberherr", "text": "Il suo primario interesse di ricerca \u00e8 la modellazione e la simulazione di fenomeni fisici inerenti alla microelettronica.\nBiografia.\nDal 1988 Siegfried Selberherr \u00e8 professore ordinario di tecnologia di programmazione di sistemi microelettronici all'Universit\u00e0 Tecnica di Vienna. Ha studiato ingegneria elettrica alla Universit\u00e0 Tecnica di Vienna, dove ha conseguito i titoli di ingegnere e dottore in scienze applicate rispettivamente nel 1978 e nel 1981, e l'abilitazione nel 1984. Dopo \u00e8 stato ricercatore ospite ai Bell Laboratories per un certo periodo. \nDal 1996 al 2020 Prof. Selberherr \u00e8 stato \"Distinguished Lecturer\" dell'Istituto degli Ingegneri Elettrici ed Elettronici Electron Devices Society.\nNegli anni 1998-2005 \u00e8 stato preside della Facolt\u00e0 di Ingegneria Elettrica e Tecnologia dell'Informazione dell'Universit\u00e0 Tecnica di Vienna. Inoltre, dal 2001 al 2018 \u00e8 stato membro e vice presidente del consiglio di sorveglianza dell'ams AG e da allora presta servizio come consulente scientifico del consiglio. Dal 2004 lui \u00e8 membro del comitato consultivo del Dipartimento per l'Agrobiotecnologia dell'Universit\u00e0 di Risorse Naturali e Scienze della Vita di Vienna.\nLavori e opere.\nNella sua carriera scientifica, il Prof. Selberherr ha pubblicato, con i suoi gruppi di ricerca, pi\u00f9 di 400 articoli su riviste scientifiche e pi\u00f9 di 1200 articoli in atti di conferenze, di cui pi\u00f9 di 250 sono stati per interventi su invito. Inoltre, ha pubblicato 3 libri ed \u00e8 coautore di pi\u00f9 di 40 volumi, e ha supervisionato finora pi\u00f9 di 100 dissertazioni.\nDurante il suo lavoro di ricerca ha sviluppato un simulatore per dispositivi \u201cMetallo-Ossido-Semiconduttore\u201d (MINIMOS), in cui \u00e8 stato implementato un modello della mobilit\u00e0 dei portatori carichi, creato dallo stesso prof. Selberherr e che da lui ha preso il nome. Ha inoltre supervisionato numerosi progetti di ricerca con note industrie di semiconduttori e con agenzie di finanziamento della ricerca scientifica, fra cui il Fondo Austriaco per la Scienza, l'Associazione Christian Doppler per la Ricerca e il Consiglio Europeo della Ricerca.\nOnorificenze e premi.\n\"(Selezione)\"\nPrincipali pubblicazioni.\n\"(Selezione)\""}
{"id": "4883639", "revid": "715388", "url": "https://it.wikipedia.org/wiki?curid=4883639", "title": "Estoril Open", "text": ""}
{"id": "4883641", "revid": "767487", "url": "https://it.wikipedia.org/wiki?curid=4883641", "title": "Charles Giordano", "text": "Noto soprattutto come musicista aggiunto del gruppo di supporto di Bruce Springsteen, Giordano prese stabilmente il posto dell'organista della E Street Band Danny Federici dopo la sua morte nel 2008. In precedenza aveva suonato nella cosiddetta Session Band nell'album di Springsteen \"\" del 2006 e nella successiva tourn\u00e9e.\nNegli anni ottanta Giordano \u00e8 stato membro del gruppo di Pat Benatar dal 1983."}
{"id": "4883642", "revid": "767487", "url": "https://it.wikipedia.org/wiki?curid=4883642", "title": "L'Orage", "text": "L'Orage (parola francese traducibile in italiano come \"Il Temporale\") \u00e8 un gruppo di folk rock italiano proveniente dalla Valle D\u2019Aosta. Vincitori nel 2012 di Musicultura hanno pubblicato 5 album e collaborato con Francesco De Gregori, Erriquez e con il regista Marco Ponti.\nStoria.\nIl gruppo nasce nel 2009 dall'incontro tra Alberto Visconti e R\u00e9my Boniface, quest'ultimo membro insieme al fratello Vincent dello storico gruppo di musica tradizionale alpina Trouveur Valdot\u00e8n.\nNel 2010 Visconti e i fratelli Boniface, a cui si aggiungono il chitarrista Memo Crestani, il bassista Stefano Trieste, il percussionista Ricky Murray ed il batterista Florian Bua registrano il primo album \"Come una Festa\" e si aggiudicano nel settembre dello stesso anno il premio \"Miscela Rock Festival\" assegnato dall'omonimo festival piemontese.\nIl 2011 vede l\u2019uscita del secondo album della band \"La Bella Estate\" e la collaborazione con il regista Marco Ponti e gli attori Jasmine Trinca e Michele Di Mauro al film \"Ti amo troppo per dirtelo\", dove curano alcune musiche ed appaio in una scena nel lungometraggio. A dicembre il gruppo vince la terza edizione di \"The Best of Demo 2010/2011\" promosso dal quotidiano La Stampa.\nNel 2012 i L'Orage con il brano \"Queste ferite sono verdi\" sono i vincitori assoluti della ventitreesima edizione di Musicultura, aggiudicandosi primo premio, targa della critica e premio per la migliore musica. Nel 2013 collaborano con Francesco De Gregori realizzando nell'ambito della rassegna \"Saison Culturelle\" lo spettacolo \"L'Orage e Francesco De Gregori insieme dal Vivo!\" tenutosi al Palais di Saint-Vincent. Ad aprile dello stesso anno esce il terzo album \"L'Et\u00e0 dell'Oro\", che contiene \"La Teoria del Veggente\", brano de L'Orage interpretato da De Gregori.\nIl 1\u00ba maggio 2014 la band partecipa al Concerto del Primo Maggio con i brani \"Mi manda in aria\" e \"Satura\". Nel novembre dello stesso anno il percussionista Ricky Murray ed il bassista Stefano Trieste lasciano il gruppo. Quest'ultimo viene sostituito da Marc Magliano.\nNel giugno 2015 esce il video della canzone \"L'Orage\", reinterpretazione del brano di Georges Brassens da cui il gruppo prende il nome. \"L'Orage\" \u00e8 il primo singolo estratto dal nuovo album \"Macchina del Tempo\", prodotto da Enrico \u201cErriquez\u201d Greppi, leader e cantante della Bandabard\u00f2, al Terminal 2 Studio di Roma con il supporto di Gianluca Vaccaro. Nel videoclip compaiono, oltre ai membri de L'Orage ed Erriquez, il poeta Guido Catalano e l'artista \"burlesque\" Cecilia Radica. Il 22 settembre dello stesso anno il gruppo viene invitato da Francesco De Gregori all'evento \"Rimmel 2015\" per festeggiare sul palco dell'Arena di Verona il quarantennale del celebre album del cantautore romano reinterpretando il brano \"Le Storie di Ieri\".\nTra 2016 e 2019 prosegue l'attivit\u00e0 live della band che, con una nuova sezione ritmica formata da Luca Moccia al basso ed Antonio Gigliotti alla batteria, pubblica nell'aprile 2019 il nuovo album \"Medioevo Digitale\".\nFormazione.\nFormazione attuale\nEx componenti"}
{"id": "4883646", "revid": "672727", "url": "https://it.wikipedia.org/wiki?curid=4883646", "title": "Estoril Open 2013", "text": ""}
{"id": "4883648", "revid": "672727", "url": "https://it.wikipedia.org/wiki?curid=4883648", "title": "Estoril Open 2013 - Singolare maschile", "text": ""}
{"id": "4883649", "revid": "672727", "url": "https://it.wikipedia.org/wiki?curid=4883649", "title": "Estoril Open 2013 - Qualificazioni singolare maschile", "text": ""}
{"id": "4883650", "revid": "672727", "url": "https://it.wikipedia.org/wiki?curid=4883650", "title": "Estoril Open 2013 - Singolare femminile", "text": ""}
{"id": "4883651", "revid": "768068", "url": "https://it.wikipedia.org/wiki?curid=4883651", "title": "Let It Go (Disney)", "text": "Let It Go (nella versione in italiano All'alba sorger\u00f2) \u00e8 una canzone scritta da Kristen Anderson-Lopez e Robert Lopez per la colonna sonora del film d'animazione Disney \"Frozen - Il regno di ghiaccio\" del 2013. Nella versione originale \u00e8 cantata da Idina Menzel, mentre in quella italiana da Serena Autieri, nel ruolo della regina Elsa, quando quest'ultima lascia il regno quando la sua capacit\u00e0 di creare e controllare il ghiaccio viene scoperta dal popolo. Tra le montagne, lontana dagli sguardi sospettosi, Elsa si rende conto di non avere pi\u00f9 bisogno di nascondere la sua abilit\u00e0 e si dichiara libera dalle limitazioni che ha dovuto sopportare sin dall'infanzia. Rallegrandosi di poter finalmente utilizzare i suoi poteri senza paura, manipola la neve e il ghiaccio per creare un magnifico castello in cui vivere.\n\"Let It Go\" ha vinto l'Oscar alla migliore canzone ai premi Oscar 2014, dove \u00e8 stata eseguita live dalla Menzel. \u00c8 la prima canzone da un musical animato Disney a entrare nella Top 10 della \"Billboard\" Hot 100 dal 1995, quando \"Colors of the Wind\" di Vanessa L. Williams da \"Pocahontas\" raggiunse il quarto posto della classifica. Il 6 dicembre 2013, Walt Disney Animation Studios pubblic\u00f2 su YouTube la sequenza di \"Let It Go\" vista nel film, che ha raggiunto il 16 febbraio 2017 un miliardo di visualizzazioni.\nComposizione.\n\"Let It Go\" fu la prima delle canzoni che Kristen Anderson-Lopez e Robert Lopez avevano scritto per il film ad essere accettata. Le linee guida della trama che avevano ricevuto contenevano un posto riservato per la \"canzone spaccatutto di Elsa\", che \u00e8 ci\u00f2 che cercarono di scrivere. Il duo si ispir\u00f2 ad altri film Disney come \"La sirenetta\" e \"La bella e la bestia\" e vari artisti tra i quali Adele, Aimee Mann, Lady Gaga, Avril Lavigne e Carole King. La canzone inizi\u00f2 a prendere forma mentre la coppia passeggiava dalla propria abitazione di Park Slope, a Brooklyn, al vicino Prospect Park in cerca di un posto che desse una sensazione emo. Anderson-Lopez ha spiegato cosa successe dopo: \"Stavamo andando a fare una passeggiata a Prospect Park e ci scambiavamo delle frasi. Cosa si prova ad essere una persona perfetta che viene idolatrata, ma solo perch\u00e9 ha tenuto nascosto questo segreto? Bobby ha tirato fuori l'espressione 'regno di isolamento', e funzionava.\" Lopez fu in grado di improvvisare i primi quattro versi del brano sul posto. Tornati a casa, composero il resto della canzone alternando l'improvvisazione di melodie al pianoforte allo scrivere versi su una lavagna bianca. \"Let It Go\" fu conclusa quello stesso giorno.\nIl \"The Daily Telegraph\" not\u00f2 che, pi\u00f9 che il cattivo che i produttori avevano immaginato inizialmente, i compositori avessero dipinto Elsa come \"una ragazza spaventata che lotta per controllare e scendere a patti con il proprio dono.\" Quando fu intervistata nel gennaio 2014, la co-regista di \"Frozen\" Jennifer Lee condivise i suoi ricordi sul concepimento della canzone: \"Bobby e Kristen hanno detto che stavano passeggiando a Prospect Park e iniziarono a pensare come ci si dovesse sentire [a essere Elsa]. Dimenticando il \"cattivo\". Solo come ci si dovesse sentire. E [c'\u00e8] questo concetto di lasciar uscire ci\u00f2 che \u00e8 davvero, ci\u00f2 che ha tenuto per se stessa cos\u00ec a lungo, e di essere sola e libera, ma poi [arriva] la tristezza del fatto che \u00e8 l'ultimo momento in cui \u00e8 da sola. Non \u00e8 perfetta, ma \u00e8 potente.\"\nAnche se non intenzionale, la composizione della canzone fu centrale per la caratterizzazione di Elsa. Inizialmente, era stata scritta per essere la cattiva, ma i co-registi Chris Buck e Lee riscrissero gradualmente il personaggio per essere uno dei protagonisti, dopo la composizione di \"Let It Go\". A questo proposito, Lee spieg\u00f2: \"nel momento preciso in cui ho sentito la canzone per la prima volta, ho capito che avrei dovuto riscrivere tutto il film.\" Buck chiar\u00ec poi: \"Jen dovette tornare indietro e riscrivere alcune pagine del primo atto per costruire quella scena... Devi configurarla in anticipo cosicch\u00e9, quando arriva la canzone, il pubblico \u00e8 pronto per lei e c'\u00e8 una ricompensa emozionale.\"\nQuando venne il momento di animare la scena, Lopez e Anderson-Lopez insistettero sul dettaglio che Elsa dovesse sbattere le porte del palazzo in faccia al pubblico al termine del brano, come sapevano accadere nel finale del musical di Broadway \"\". Lopez spieg\u00f2 che volevano esprimere il fatto che \"questo personaggio non ha pi\u00f9 bisogno di noi\", perch\u00e9 aveva sempre amato la sensazione provata \"quando un personaggio ti guarda malevolo e ti sbatte la porta in faccia\", anche se nella versione finale, l'espressione di Elsa \u00e8 pi\u00f9 simile a un \"sorriso sornione\".\n\"Let It Go\" \u00e8 una power ballad prevalentemente in la bemolle maggiore, anche se inizia in fa minore. La canzone \u00e8 in tempo di 4/4 e ha una velocit\u00e0 di circa 137 pulsazioni al minuto. L'estensione vocale spazia dal Fa3 al Mi\u266d5. Anderson-Lopez e Lopez scrissero appositamente il brano per Idina Menzel, riferendosi a lei come a \"una delle voci pi\u00f9 gloriose di Broadway e una delle icone del musical teatrale\". L'estensione vocale della Menzel fu tenuta in considerazione durante la composizione del brano.\nPer ogni canzone da loro creata, inclusa \"Let It Go\", Anderson-Lopez e Lopez registrarono un demo nel loro studio, inviandolo poi per email al team di produzione a Burbank per discuterne durante la videoconferenza successiva. Anderson-Lopez rivel\u00f2 pi\u00f9 tardi che il Chief Creative Officer John Lasseter (produttore esecutivo di \"Frozen\") era cos\u00ec entusiasta di \"Let It Go\" che ascolt\u00f2 per mesi il suo demo durante i viaggi in automobile. Una volta approvata, la partitura per canto e pianoforte, insieme alle altre canzoni per \"Frozen\", fu inoltrata all'arrangiatore Dave Metzger, che la orchestr\u00f2 per essere seguita da un'orchestra completa all'Eastwood Scoring Stage allo studio di Warner Bros. a Burbank. La traccia vocale fu registrata separatamente, prima di quella dell'orchestra, al Sunset Sound di Hollywood, con la traccia al pianoforte del demo che veniva riprodotta nelle cuffie di Idina Menzel.\nAccoglienza critica.\n\"Let It Go\" ha ricevuto un ampio consenso da parte di critici cinematografici, musicali, e dal pubblico, con alcuni paragoni favorevoli a \"Defying Gravity\" (sempre della Menzel) dal musical di Broadway \"Wicked\". \"The Rochester City Newspaper\" la defin\u00ec la migliore canzone del film, scrivendo: \"Eseguita con gusto da Idina Menzel, ha tutte le carte in regola per perdurare nel tempo come canzone preferita... La Menzel dovrebbe essere accreditata per aver portato a questa performance tanta forza e tanta passione come fece per il suo ruolo pi\u00f9 famoso.\" Marc Sentiker di \"Entertainment Weekly\" descrisse il brano come \"un incredibile inno alla liberazione\", mentre Joe Dziemianowicz del \"The New York Daily News\" lo chiam\u00f2 \"un eccitante tributo al potere delle ragazze e al bisogno di 'lasciar andare' la paura e la vergogna\".\nD'altro canto, Jim DeRogatis e Greg Kot del programma radiofonico Sound Opinions criticarono la canzone; DeRogatis la etichett\u00f2 come \"ciarpame\", e Kot la descrisse come \"un concentrato di fuffa e luoghi comuni che sarebbe rientrato nelle colonne sonore di Broadway forse negli anni Cinquanta e Sessanta\".\n\"Let It Go\" di Idina Menzel \u00e8 la canzone proveniente dalla colonna sonora originale di un film straniero ad aver venduto di pi\u00f9 in Corea del Sud.\nRiconoscimenti.\n\"Let It Go\" ha vinto i seguenti premi:\nHa ricevuto inoltre le seguenti candidature:\nVersione italiana di Serena Autieri.\nAll'alba sorger\u00f2 \u00e8 la versione italiana ufficiale della colonna sonora del film \"Frozen - Il regno di ghiaccio\", cantata da Serena Autieri, la quale \u00e8 anche la doppiatrice della protagonista Elsa. Questo adattamento italiano di \"Let It Go\", scritto da Lorena Brancucci, ha avuto un buon riscontro commerciale venendo certificato disco d'oro in Italia nel dicembre del 2014 per le 15.000 copie vendute.\nVersione di Demi Lovato.\nLa decisione di pubblicare il singolo di \"Let It Go\" venne presa dopo la presentazione del brano alla Disney. Kristen Anderson-Lopez e Robert Lopez scelsero come cantante Demi Lovato per la sua storia personale con la droga; Anderson-Lopez dichiar\u00f2 che la Lovato aveva avuto esperienze che aveva superato, in modo \"simile al viaggio compiuto da Elsa per lasciare indietro il suo oscuro passato e la paura e andare avanti con le sue sole forze.\" La Lovato stessa si identific\u00f2 con il contenuto della canzone, dichiarando \"Ci si riconosce facilmente. Elsa sta trovando la sua identit\u00e0; sta crescendo diventando quella che \u00e8 e sta finalmente accettando la sua forza e il suo potere magico. Invece di nasconderlo, come ha fatto per tutta la sua vita, lo sta lasciando andare e lo sta abbracciando.\"\nLa cover di Demi Lovato fu pubblicata come singolo da Walt Disney Records il 21 ottobre 2013. Il videoclip usc\u00ec il 1\u00ba novembre e fu diretto da Declan Whitebloom. Il video ha raggiunto le 600 milioni di visualizzazioni su YouTube, tra l'altro \u00e8 uno dei video pi\u00f9 visti della Lovato.\nVersioni in altre lingue.\nOltre alla versione originale in lingua inglese, \"Frozen\" \u00e8 stato doppiato in 43 lingue, con 41 versioni di \"Let It Go\".\nLa sfida maggiore fu trovare dei soprani capaci di raggiungere un'estensione vocale di tre ottave nelle loro lingue native. Rick Dempsey, alto dirigente di Disney Character Voices International, defin\u00ec il progetto \"eccezionalmente impegnativo\", spiegando: \"\u00c8 difficile gestire insieme un testo che arrivi al pubblico in maniera corretta e poi farlo corrispondere ritmicamente alla musica. E dopo devi tornare indietro e aggiustare la sincronizzazione labiale! ... Richiede un sacco di pazienza e precisione.\"\nIl 22 gennaio 2014, Disney pubblic\u00f2 la sequenza di \"Let It Go\" apparsa nel film in versione multilingua, con venticinque esibizioni vocali di coloro che interpretavano Elsa nella pellicola. Pi\u00f9 tardi, il 31 marzo, fu pubblicata anche una versione in studio, mostrando le cantanti al microfono mentre eseguivano \"Let It Go\" nelle rispettive lingue.\nIl 15 aprile 2014, Walt Disney Records pubblic\u00f2 una compilation intitolata \"Let It Go: The Complete Set\", con le 41 versioni di \"Let It Go\" e nove versioni pop.\nCover.\nSono state registrate numerose cover in tutto il mondo.\nA febbraio 2014, Alex Boy\u00e9 registr\u00f2 una cover leggermente africanizzata e tribale, con il coro dei One Voice Children e Lexi Walker nel ruolo di Elsa. La versione dei The Piano Guys unisce all'originale alcune parti del concerto \"L'inverno\" op. 8 n. 4 RV 297 da \"Le quattro stagioni\" di Antonio Vivaldi.\nA marzo 2014, Brian Hull realizz\u00f2 la propria versione di \"Let It Go\" impersonando le voci di 21 diversi personaggi Disney e Pixar, come Hector Barbossa, Jack Sparrow, Dug, Winnie the Pooh, Tigro, Topolino, Minni e Pippo.\nAd aprile 2014, fu pubblicato il remix progressive trance realizzato dal dj e produttore olandese Armin van Buuren.\nNumerose le cover sudcoreane, dove \"Let It Go\" ha raggiunto i primi posti della Gaon Chart. Hanno registrato la propria versione della canzone Dia delle Kiss&amp;Cry, Haeri delle Davichi, Son Seung-yeon, Kim Seung-ah, Sungwon degli A-PRINCE, e altri.\nIn Italia sono state incise una cover dalla cantante Karima, una in chiave power metal dalla band italiana Trick Or Treat e una in chiave ironica dalla band dei Gem Boy intitolata \"Chiaver\u00f2\".\nVi sono anche alcune cover in lingua giapponese realizzate con il personaggio di Hatsune Miku tramite il sintetizzatore software Vocaloid.\nNel 2015 una cover \u00e8 stata realizzata per l'episodio di Glee \"Ritorno a Lima\". La canzone \u00e8 stata cantata nei minuti finali dell'episodio da Rachel Berry, la cui madre biologica era stata interpretata proprio dalla Menzel nelle prime tre stagioni del telefilm.\nNel 2021 \u00e8 uscita una cover arrangiata da \"Michael Vail Blum\" con batterie di \"Chuck Sabo\" (batterista di \"Circle of life\" di Elton John) cantata da \"Meredith Bull\" e \"Lord\"."}
{"id": "4883652", "revid": "672727", "url": "https://it.wikipedia.org/wiki?curid=4883652", "title": "Estoril Open 2013 - Qualificazioni singolare femminile", "text": ""}
{"id": "4883653", "revid": "672727", "url": "https://it.wikipedia.org/wiki?curid=4883653", "title": "Estoril Open 2013 - Doppio maschile", "text": ""}
{"id": "4883654", "revid": "672727", "url": "https://it.wikipedia.org/wiki?curid=4883654", "title": "Estoril Open 2013 - Doppio femminile", "text": ""}
{"id": "4883655", "revid": "64528830", "url": "https://it.wikipedia.org/wiki?curid=4883655", "title": "All'alba sorger\u00f2", "text": ""}
{"id": "4883656", "revid": "64528833", "url": "https://it.wikipedia.org/wiki?curid=4883656", "title": "Let It Go (Idina Menzel)", "text": ""}
{"id": "4883657", "revid": "64528834", "url": "https://it.wikipedia.org/wiki?curid=4883657", "title": "Let It Go (Demi Lovato)", "text": ""}
{"id": "4883666", "revid": "380453", "url": "https://it.wikipedia.org/wiki?curid=4883666", "title": "Pacific-12 Conference", "text": ""}
{"id": "4883669", "revid": "599013", "url": "https://it.wikipedia.org/wiki?curid=4883669", "title": "Atsuhito Kazuno", "text": "Carriera.\nLaureato in educazione fisica all'universit\u00e0 del Giappone, nel 1975 pass\u00f2 al Kofu Club dopo aver militato nella squadra del'ateneo. Nel 1978 vinse il titolo di capocannoniere della Japan Soccer League Division 2."}
{"id": "4883670", "revid": "73843", "url": "https://it.wikipedia.org/wiki?curid=4883670", "title": "Trattato di Ribemont", "text": "Il trattato di Ribemont del febbraio 880 fu l'ultimo trattato di spartizione riguardante l'Impero carolingio. I suoi firmatari furono il re di Sassonia Ludovico III il Giovane, figlio del re dei Franchi Orientali Ludovico II il Germanico, e i figli di Luigi II il Balbo, i sovrani dei Franchi Occidentali Luigi III, re di Neustria, e Carlomanno II, re d'Aquitania.\nStoria.\nDopo la morte di Carlo il Calvo, Ludovico III il Giovane si era assicurato l'amicizia di Luigi II il Balbo con il Trattato di Fourons del novembre dell'878, con il quale i due carolingi promisero di accettare le successioni dei rispettivi figli. Tuttavia, nell'aprile dell'879, alla morte di Luigi II il Balbo, una delegazione di franchi occidentali, sostenuta dalla moglie di Ludovico Liutgarda di Sassonia e guidata dal vescovo di Parigi Gauzlin, divenuto in seguito difensore della citt\u00e0 durante le incursioni vichinghe, invit\u00f2 Ludovico III il Giovane a prendere il controllo del Regno dei Franchi Occidentali. Cos\u00ec, Ludovico III il Giovane accett\u00f2 l'invito e invase il regno dei Franchi Occidentali giungendo sino a Verdun. Poich\u00e9 nello stesso momento i vichinghi ripresero le loro incursioni e Bosone I di Provenza, un nobile imparentato con la dinastia carolingia, venne eletto dall'aristocrazia locale re di Provenza, Luigi III e Carlomanno II preferirono accordarsi con il cugino, rinunciando allo scontro. Pertanto, i tre sovrani si incontrarono a Ribemont, dove venne stabilita la cessione a Ludovico III della totalit\u00e0 del Regno di Lotaringia, riunificato per la prima volta dal Trattato di Meerssen, in cambio della rinuncia al resto del regno dei Franchi Occidentali e della sua neutralit\u00e0 negli altri conflitti interni all'Impero carolingio."}
{"id": "4883671", "revid": "599013", "url": "https://it.wikipedia.org/wiki?curid=4883671", "title": "Anton Schmid", "text": "Era un coscritto della Wehrmacht ed \u00e8 ricordato per aver salvato centinaia di ebrei tra il 1940 e il 1942. Pag\u00f2 con la vita l'aiuto portato alle vittime dell'olocausto.\nArruolato nella Reichswehr nel 1931, otterr\u00e0 il grado di sergente (Feldwebel). Nell'autunno 1941, il suo reggimento si ferma a Vilnius.\nSchmid permise a trecento ebrei del ghetto di Vilnius di fuggire verso la Bielorussia. Viene per\u00f2 arrestato nel mese di febbraio dell'anno 1942.\nIl 25 febbraio 1942 si apre il processo durante il quale viene accusato di aver fatto scappare degli ebrei dal ghetto di Vilnius. Sar\u00e0 condannato a morte e il 13 aprile 1942 la sentenza viene applicata.\nNel 1964 viene nominato giusto tra le nazioni dal Yad Vashem."}
{"id": "4883673", "revid": "106908", "url": "https://it.wikipedia.org/wiki?curid=4883673", "title": "ACF Fiorentina nelle competizioni internazionali", "text": "In questa pagina sono indicate le partite disputate dall'ACF Fiorentina nelle competizioni internazionali organizzate dall'UEFA e nelle altre competizioni continentali europee."}
{"id": "4883677", "revid": "287204", "url": "https://it.wikipedia.org/wiki?curid=4883677", "title": "Suki Lahav", "text": "Per un breve periodo a met\u00e0 degli anni settanta (settembre 1974 \u2013 marzo 1975) ha fatto parte della E Street Band di Bruce Springsteen, poi \u00e8 ritornata in Israele e si \u00e8 distinta con successo nel campo della letteratura.\nBiografia.\nNata e cresciuta nel kibbutz Ayelet HaShahar nella Galilea superiore (Israele), Tzruya Lahav impar\u00f2 musica suonando durante le mietiture locali, dedicandosi anche alla musica classica.\nDopo il servizio militare nell'esercito israeliano, arriv\u00f2 negli Stati Uniti nel 1971 con suo marito, Louis Lahav, ingegnere acustico che nel 1972 inizi\u00f2 a lavorare per Springsteen, che a sua volta stava cercando un violinista. Registrati con Springsteen, molti dei pezzi di Suki Lahav non vennero pubblicati, tuttavia prese parte al gruppo vocale di \"4th of July, Asbury Park (Sandy)\" dall'album \"The Wild, the Innocent &amp; the E Street Shuffle\" e suon\u00f2 il violino in \"Jungleland\" dall'album \"Born to Run\". In concerto, il violino di Lahav era un punto focale delle canzoni \"slow\" di Springsteen in quel periodo, e la sua presenza \"pallida\" e \"flessuosa\" sul palco contrastava con quella di Springsteen.\nDurante la loro permanenza negli USA, la coppia ebbe una figlia, Tal, successivamente morta in un incidente stradale all'et\u00e2 di tre anni e mezzo. Rientrarono in Israele nella primavera del 1975, dopo un periodo di studi presso il Lee Strasberg Theatre and Film Institute a Los Angeles.\nDivorziata nel 1977, Lahav si fece successivamente conoscere col suo nome ebraico, Tzruya (a volte traslitterato Tsruya), si un\u00ec a Moshe Albalek e form\u00f2 una nuova famiglia a Gerusalemme. Negli anni seguenti ebbe due figli e, fino al 1985, svolse scarsa attivit\u00e0 musicale, partecipando invece come attrice a musical e spettacoli teatrali con opere di Haim Nachman Bialik. Poi ricominci\u00f2 a suonare come violinista e violista, apparendo in esecuzioni della Israeli Kibbutz Orchestra e svolgendo anche attivit\u00e2 di scrittrice.\nDivenuta paroliere di successo, ha scritto per musicisti e cantanti di primo piano in Israele; \"Shara Barkhovot\" (\"Cantando per le strade\"), la canzone israeliana candidata alla Eurovision Song Contest 1990 eseguita da Rita, ha le sue parole, e alcune delle sue canzoni sono considerate icone della musica israeliana. Tzruya ha inoltre rielaborato in ebraico testi di canzoni straniere, come ad esempio la canzone i Leonard Cohen \"Famous Blue Raincoat\" nel 1993. Nel 1999, ha scritto i testi per la collaborazione multi-etnica della cantante Glykeria, intitolata \"Tfilat Ha'imahot\" (\"La preghiera della madre\"), con la partecipazione di Amal Murkus e Yehudit Tamir. Nel 2003 ha lanciato il suo album \"No Longer the Sea: A Collection Of Tzruya Lahav's Songs\", con esecuzioni di Rita, Yehudit Ravitz, Meir Banai, Yehuda Poliker e altri. Le sue composizioni sono state eseguite anche dagli artisti israeliani Gidi Gov, Rami Kleinstein e Ricky Gal. Nel 2004, uno show di sue canzoni \u00e8 stato prodotto a Tel Aviv.\nLahav \u00e8 autrice di sceneggiature, tra cui quella del film poliziesco israeliano \"Kesher Dam\" (1996), e di due romanzi: \"Andre's Wooden Clogs\" (Kinneret 2002 - trad. ital. \"Gli zoccoli di Andr\u00e9\", Einaudi 2007), basato sulla storia vera di sopravvivenza di un ragazzo durante l'Olocausto nei Paesi Bassi, e \"The Swamp Queen Does The Tango\" (Am Oved 2004), una favola per adulti (in ebraico). Entrambi i libri hanno vinto numerosi premi e riconoscimenti per la letteratura, tra cui il Premio Yad Vashem e il Premio Prima Opera del Ministero della Cultura israeliano. Tzruya Lahav insegna anche scrittura creativa a Gerusalemme, dove vive nel quartiere della \"Colonia Tedesca\"."}
{"id": "4883678", "revid": "599013", "url": "https://it.wikipedia.org/wiki?curid=4883678", "title": "Bledar Man\u00e7aku", "text": "Nazionale.\nHa collezionato 6 presenze segnando anche un gol con la Nazionale Under-21.\nHa esordito con la Nazionale maggiore invece nel 2002."}
{"id": "4883684", "revid": "1543377", "url": "https://it.wikipedia.org/wiki?curid=4883684", "title": "Virginia Military Institute football 1873", "text": "La stagione 1873 dei VMI Keydets football rappresent\u00e0 la prima stagione di college football per il Virginia Military Institute. L'unica gara approntata fu la sconfitta patita a Lexington contro Washington &amp; Lee con il punteggio di 4-2 Non si conosce, se ve ne \u00e8 stato uno, il nome dell'allenatore."}
{"id": "4883687", "revid": "937789", "url": "https://it.wikipedia.org/wiki?curid=4883687", "title": "VMI Keydets football 1873", "text": ""}
{"id": "4883691", "revid": "1543377", "url": "https://it.wikipedia.org/wiki?curid=4883691", "title": "Il meglio d'Italia", "text": "Il meglio d'Italia \u00e8 stato un programma televisivo italiano andato in onda in prima serata su Rai 1 dal 28 febbraio 2014 al 21 marzo 2014 con la conduzione di Enrico Brignano e Liz Solari. \u00c8 stato replicato su Rai Premium.\nIl programma.\nSi tratta di un \"one man show\", in cui Brignano, spalleggiato da ospiti, racconta la sua Italia."}
{"id": "4883693", "revid": "599013", "url": "https://it.wikipedia.org/wiki?curid=4883693", "title": "Henri Ndreka", "text": "Carriera.\nClub.\nIl 1\u00ba luglio 2007 viene acquistato dalla squadra ucraina del Kryvbas, militante nel massimo campionato ucraino, che versa nelle casse del Partizani Tirana 100.000 euro.\nNazionale.\nHa esordito con la Nazionale maggiore nel 2004."}
{"id": "4883694", "revid": "19933", "url": "https://it.wikipedia.org/wiki?curid=4883694", "title": "VMI Keydets football 1890-1899", "text": "Nelle stagioni che vanno dal 1890 al 1899, i Virginia Military Institute Keydets football, rappresentanti il Virginia Military Institute hanno mosso i loro primi passi nel college football: dopo essere scesi in campo per un'unica gara nel 1873 contro la Washington &amp; Lee, hanno ripreso il loro programma collegiale solo nella stagione 1890 gareggiando nuovamente contro la Washington &amp; Lee."}
{"id": "4883695", "revid": "937789", "url": "https://it.wikipedia.org/wiki?curid=4883695", "title": "VMI Keydets football 1890", "text": ""}
{"id": "4883696", "revid": "937789", "url": "https://it.wikipedia.org/wiki?curid=4883696", "title": "VMI Keydets football 1891", "text": ""}
{"id": "4883697", "revid": "937789", "url": "https://it.wikipedia.org/wiki?curid=4883697", "title": "VMI Keydets football 1892", "text": ""}
{"id": "4883698", "revid": "937789", "url": "https://it.wikipedia.org/wiki?curid=4883698", "title": "VMI Keydets football 1893", "text": ""}
{"id": "4883699", "revid": "937789", "url": "https://it.wikipedia.org/wiki?curid=4883699", "title": "VMI Keydets football 1894", "text": ""}
{"id": "4883700", "revid": "937789", "url": "https://it.wikipedia.org/wiki?curid=4883700", "title": "VMI Keydets football 1895", "text": ""}
{"id": "4883701", "revid": "937789", "url": "https://it.wikipedia.org/wiki?curid=4883701", "title": "VMI Keydets football 1896", "text": ""}
{"id": "4883702", "revid": "937789", "url": "https://it.wikipedia.org/wiki?curid=4883702", "title": "VMI Keydets football 1897", "text": ""}
{"id": "4883703", "revid": "937789", "url": "https://it.wikipedia.org/wiki?curid=4883703", "title": "VMI Keydets football 1898", "text": ""}
{"id": "4883704", "revid": "937789", "url": "https://it.wikipedia.org/wiki?curid=4883704", "title": "VMI Keydets football 1899", "text": ""}
{"id": "4883705", "revid": "1543377", "url": "https://it.wikipedia.org/wiki?curid=4883705", "title": "Stele della regina Tetisheri", "text": "La stele di Tetisheri \u00e8 una stele calcarea di donazione eretta da Ahmose durante la costruzione del suo complesso funebre, che comprendeva un cenotafio per sua nonna, la regina Tetisheri.\nLa stele fu rinvenuta nel corso di scavi archeologici effettuati nel centro di culto di Ahmose ad Abydos, scoperto nel 1902, frammentata in due pezzi.\nUna scena gemella nella lunetta superiore mostra Ahmose che presenza tavole di offerta a Tetisheri seduta. Le scene di destra e sinistra differiscono per le tavole di offerta e per le posizioni delle braccia di Tetisheri e di Ahmose.\nIl testo su pi\u00f9 colonne della lunetta \u00e8 identico per entrambe le scene.\nLa guida del Museo egizio del Cairo, ove si conserva la stele, riporta i due cartigli e un \"serekht\" di Ahmose e una foto in bianco e nero della stele.\nIl nome di Ahmose \u00e8 cos\u00ec tradotto: "}
{"id": "4883708", "revid": "547034", "url": "https://it.wikipedia.org/wiki?curid=4883708", "title": "Rugby a 7 ai Giochi della XXXI Olimpiade", "text": "Il rugby a 7 ha debuttato ai Giochi olimpici durante i Giochi della XXXI Olimpiade di Rio de Janeiro, segnando il ritorno del rugby tra le discipline olimpiche dopo l'esperienza del rugby a 15 tra gli anni 1900 e 1924.\nDal 6 agosto all'11 agosto 2016 si \u00e8 disputato un torneo maschile e un analogo torneo femminile, ciascuno formato da 12 squadre partecipanti che rappresentano i diversi continenti. L'evento ha avuto luogo all'Est\u00e1dio de Deodoro, all'interno del complesso olimpico di Deodoro.\nFormato.\nCiascun torneo prevede una fase preliminare con 3 gironi formati da 4 squadre. Per ogni vittoria vengono assegnati 3 punti, per ogni pareggio 2 punti e per la sconfitta 1 punto. In questo modo viene determinata una classifica che permette l'accesso ai quarti di finale alle prime due classificate di ogni girone, pi\u00f9 le due migliori terze.\nIl torneo femminile si disputa dal 6 all'8 agosto, mentre quello maschile segue dal 9 all'11 agosto. Gli ultimi giorni, rispettivamente l'8 e l'11 agosto, prevedono lo svolgimento delle semifinali e delle finali per l'assegnazione delle medaglie olimpiche."}
{"id": "4883709", "revid": "287204", "url": "https://it.wikipedia.org/wiki?curid=4883709", "title": "Sa\u0161a Tuksar", "text": "In carriera ha raggiunto la 153\u00aa posizione di singolare nell'agosto 2005, ha partecipato a due edizioni del Roland Garros uscendo entrambe le volte sconfitto al primo turno. L'unico match match a livello ATP conquistato sui nove disputati risale al 2003 quando usufru\u00ec del ritiro dello spagnolo Albert Monta\u00f1\u00e9s al Croatia Open Umag. Nei circuiti minori vanta un titolo in un torneo futures e due finali challenger"}
{"id": "4883711", "revid": "74801", "url": "https://it.wikipedia.org/wiki?curid=4883711", "title": "Washington and Lee Generals football 1873", "text": "La stagione 1873 dei Washington and Lee Generals football rappresenta la prima stagione di college football per la Washington and Lee University. L'unica gara approntata fu la vittoria ottenuta a Lexington contro il Virginia Military Insitute con il punteggio di 4-2. Non si conosce, se ve ne \u00e8 stato uno, il nome dell'allenatore."}
{"id": "4883713", "revid": "486946", "url": "https://it.wikipedia.org/wiki?curid=4883713", "title": "Washington &amp; Lee football 1873", "text": ""}
{"id": "4883714", "revid": "767487", "url": "https://it.wikipedia.org/wiki?curid=4883714", "title": "Have a Nice Life", "text": "Have a Nice Life \u00e8 un duo musicale statunitense originario del Connecticut formatosi nel 2003 e composto da Dan Barret e Tim Macuga. Il loro stile comprende influenze che percorrono vari ambiti dell'alternative rock, le pi\u00f9 importanti sono: gothic rock, shoegaze, post rock, industrial rock.\nCarriera.\nIl loro album di esordio \u00e8 il doppio album \"Deathconsciousness\", uscito per l'etichetta del gruppo Enemies List, concept album sulla figura di Antiochus. Pubblicato nel 2008 dopo cinque anni di lavoro, \u00e8 considerato da molti tra i dischi pi\u00f9 innovativi usciti nella fine dello scorso decennio in ambito rock sperimentale.\nSempre nel 2008 \u00e8 uscito l'album \"Nahvalr\" collage musicale composto da musica inviata dai fan. Nel 2009 viene pubblicato \"Voids\", album contenente live ed inediti. Nel 2010 \u00e8 stato pubblicato in rete \"Time of Land\", EP contenente quattro inediti. Il 4 febbraio 2014 \u00e8 uscito \"The Unnatural World\", secondo album della band, coproduzione tra l'etichetta The Flenser e l'etichetta autogestita dal gruppo \"Enemies List\"\n. Nel 2019 esce Sea of worry, terzo LP della band."}
{"id": "4883718", "revid": "729019", "url": "https://it.wikipedia.org/wiki?curid=4883718", "title": "Assedio di Messina (1282)", "text": "L'assedio di Messina del 1282 fu uno degli episodi combattuti durante le guerre dei Vespri siciliani. Ha avuto luogo da giugno a settembre 1282 per il controllo dello stretto di Messina. \nLe truppe angioine, provenienti da Napoli e Marsiglia, furono costrette a ritirarsi dalla Sicilia.\nPremesse.\nNel 1282 l'influente nobile siciliano Giovanni da Procida, che fu medico di re Manfredi, organizz\u00f2 una rivolta generale contro gli angioini scoppiata il 30 marzo 1282 nota come Vespri Siciliani. I francesi sull'isola vennero uccisi e i ribelli proclamarono il governo della Chiesa, ma in seguito al rifiuto di Papa Martino IV, Carlo d'Angi\u00f2 sbarc\u00f2 sull'isola e assedi\u00f2 Messina per cercare di avanzare poi verso il centro dell'isola, mentre una delegazione di ribelli and\u00f2 in cerca di Pietro III d'Aragona, che si trovava in nord Africa, a Djerba per la spedizione di Tunisi, e gli offr\u00ec la corona del Regno di Sicilia, visto che era sposato con Costanza II di Sicilia, figlia di Manfredi.\nLa battaglia.\nPietro sbarc\u00f2 a Trapani il 29 agosto 1282, quando la citt\u00e0 stava per arrendersi ed \u00e8 entrato Palermo il giorno seguente, levando l'assedio a Messina.\nConseguenze.\nCarlo di Valois torn\u00f2 a Napoli il 26 settembre 1282. \nGli aragonesi assunsero il controllo sullo stretto di Messina.\nPoco dopo la flotta aragonese sconfisse duramente quella angioina nella battaglia di Nicotera.\nLo scontro di Pietro III con il papa Martino IV, che lo scomunic\u00f2, provoc\u00f2 la Crociata d'Aragona e l'incoronazione di Carlo di Valois come re della Corona d'Aragona."}
{"id": "4883719", "revid": "57872", "url": "https://it.wikipedia.org/wiki?curid=4883719", "title": "Antoniotto Invrea", "text": "Biografia.\nNativo di Genova, nacque nel 1588 da Giovanni Battista Invrea (marchese di Pontinvrea) e Pellegra Sauli. Secondo le fonti storiche intraprese gli studi letterari e giurisprudenziali presso l'Universit\u00e0 di Parma, ma prefer\u00ec poi abbracciare l'esercizio delle armi al fianco della Repubblica di Genova dove prese servizio all'et\u00e0 di 35 anni, dopo un'iniziale carriera presso il Banco di San Giorgio.\nImpegnato nelle azioni militari in difesa del capoluogo ligure nel corso della guerra contro il Ducato di Savoia (1625), successivamente ricopr\u00ec incarichi di stato e di rappresentanza per lo stato genovese; nel 1633 il nome di Antoniotto Invrea lo si ritrova tra i supremi sindacatori chiamati a valutare (favorevolmente) l'operato dell'ex doge Andrea Spinola per la successiva nomina di quest'ultimo a procuratore perpetuo.\nNel periodo precedente al mandato dogale fu per tre volte senatore della Repubblica e ancora si impieg\u00f2 nelle Compere del banco genovese. Gi\u00e0 Inquisitore di Stato - carica che in passato rifiut\u00f2 una volta - l'Invrea lasci\u00f2 l'incarico per la nomina del Gran Consiglio a nuovo doge di Genova il 28 marzo 1661 dopo l'improvvisa morte, sette giorni prima, del suo predecessore Gian Bernardo Frugoni. In qualit\u00e0 di doge fu investito anche della correlata carica biennale di re di Corsica.\nNel suo dogato - il settantunesimo in successione biennale e il centosedicesimo nella storia repubblicana - mantenne rapporti diplomatici e politici con la Francia di Luigi XIV e l'Inghilterra di Carlo II. Nelle vesti di massima carica dello stato presenzi\u00f2 alla festa presso la cappella dogale di palazzo Ducale per il matrimonio del figlio Ottaviano con Sofonisba Raggio.\nIl 29 marzo del 1663 termin\u00f2 il suo mandato a doge, fu nominato procuratore perpetuo e riprese le proprie attivit\u00e0 personali. Deceduto a Genova nel corso del 1669 Antoniotto Invrea trov\u00f2 sepoltura all'interno della basilica della Santissima Annunziata del Vastato.\nVita privata.\nDal matrimonio con Caterina De Franchi Toso ebbe cinque figli: Ottaviano (sposato con Sofonisba Raggi), Federico, Francesco (doge di Genova nel 1693-1695), Anna Isabella (sposa di Rodolfo Maria I Brignole, marchese di Groppoli) e Pellegra (moglie di Giannettino Odone, doge di Genova nel 1677-1679)."}
{"id": "4883727", "revid": "1543377", "url": "https://it.wikipedia.org/wiki?curid=4883727", "title": "Baby Lemonade", "text": "Baby Lemonade \u00e8 la traccia d'apertura del secondo album solista del cantautore britannico Syd Barrett, intitolato \"Barrett\".\nIl brano.\n\"Baby Lemonade\", e un'altra canzone, \"Gigolo Aunt\", furono utilizzate per permettere a Barrett di suonare e/o cantare sopra una traccia di base esistente. L'assolo di chitarra venne eseguito da Barrett, non da David Gilmour come viene spesso erroneamente indicato. L'introduzione consiste semplicemente in Barrett che si scalda alla chitarra, ma Gilmour la registr\u00f2 e la mont\u00f2 sulla traccia per simulare una sorta di assolo introduttivo alla canzone. Il brano, uno dei pi\u00f9 conosciuti del Barrett solista, \u00e8 stato incluso nella compilation multi-artista della Harvest \"Picnic - A Breath of Fresh Air\" nel 2007.\nEsecuzioni dal vivo.\nLa canzone, venne eseguita (insieme ad altre quattro) e registrata per la trasmissione radiofonica della BBC condotta da John Peel il 24 febbraio 1970. Questi cinque brani sono stati in seguito inclusi nell'album \"The Peel Session\", e, con l'aggiunta di ulteriori 3 brani (di cui uno un'altra versione di \"Baby Lemonade\") provenienti da un'altra trasmissione della BBC, sul disco \"The Radio One Sessions\"."}
{"id": "4883729", "revid": "72396", "url": "https://it.wikipedia.org/wiki?curid=4883729", "title": "Roberto Checchin", "text": "Ricopre l'incarico di allenatore della selezione Under-16 della societ\u00e0 dilettantistica Padova Volley Project.\nCarriera.\nLa carriera di Roberto Checchin inizia con le squadre dilettantistiche di Fiesso d'Artico e Riviera del Brenta, prima in Serie C e poi in Serie B2.\nNella stagione 1998-99 viene ingaggiato dalla Fondazione Unione Sportiva Petrarca di Padova, con cui disputa due campionati di Serie A1. Si trasferisce poi alla , dove rimane per tre stagioni, prima di passare al Piemonte Volley di Cuneo per l'annata 2003-04, l'ultima nel massimo campionato italiano.\nDopo due stagioni in Serie A2, una con la Schio Sport e una con la Pallavolo Mantova, si ritira dall'attivit\u00e0 e diventa allenatore."}
{"id": "4883739", "revid": "880827", "url": "https://it.wikipedia.org/wiki?curid=4883739", "title": "Cattedrale di Miranda do Douro", "text": ""}
{"id": "4883743", "revid": "287204", "url": "https://it.wikipedia.org/wiki?curid=4883743", "title": "Teorema di Tutte", "text": "Nella disciplina matematica della teoria dei grafi il teorema di Tutte, che prende nome da William Thomas Tutte, \u00e8 una caratterizzazione dei grafi con accoppiamenti perfetti. \u00c8 una generalizzazione del teorema dei matrimoni ed \u00e8 un caso particolare della formula di Tutte-Berge.\nTeorema di Tutte.\nUn grafo, formula_1, ha un accoppiamento perfetto se e solo se per ogni sottoinsieme formula_2 di formula_3, il sottografo indotto da formula_4 ha al massimo formula_5 componenti connesse con un numero dispari di vertici.\nDimostrazione.\nPer prima cosa scriviamo la condizione:\nNecessit\u00e0 di (\u2217): Si consideri un grafo formula_7, con un accoppiamento perfetto. Sia formula_2 un sottoinsieme arbitrario di formula_3. Si elimini formula_2. Sia formula_11 una componente dispari arbitraria in formula_12. Poich\u00e9 formula_7 aveva un accoppiamento perfetto, almeno un vertice in formula_11 deve essere accoppiato a un vertice in formula_2. Quindi ciascuna componente dispari ha almeno un vertice accoppiato con un vertice in formula_2. Poich\u00e9 ciascun vertice in formula_2 pu\u00f2 essere in questa relazione con al massimo una componente connessa (in quanto essa viene accoppiata al massimo una sola volta in un accoppiamento perfetto), formula_18.\nSufficienza di (\u2217): Sia formula_7 un grafo arbitrario che soddisfa (\u2217). Si consideri l'espansione di formula_20 a formula_21, un grafo massimamente imperfetto, nel senso che formula_7 \u00e8 un sottografo ricoprente di formula_21, ma aggiungere uno spigolo a formula_21 dar\u00e0 come risultato un accoppiamento perfetto. Osserviamo che formula_21 soddisfa anche la condizione (\u2217) poich\u00e9 formula_21 \u00e8 formula_7 con spigoli aggiuntivi. Sia formula_2 l'insieme dei vertici di grado formula_29. Eliminando formula_2, otteniamo un'unione disgiunta di grafi completi (ciascuna componente \u00e8 un grafo completo). Si pu\u00f2 ora definire un accoppiamento perfetto accoppiando indipendentemente ogni componente pari, e accoppiando un vertice di una componente dispari formula_11 a un vertice in formula_2 e i vertici rimanenti in formula_11 tra loro stessi (dal momento che rimane un numero pari di essi questo \u00e8 possibile). I vertici rimanenti in formula_2 possono essere accoppiati in modo simile, in quanto formula_2 \u00e8 completo.\nQuesta dimostrazione non \u00e8 completa. Eliminare formula_2 pu\u00f2 creare un'unione disgiunta di grafi completi, ma il caso in cui ci\u00f2 non accade \u00e8 la parte pi\u00f9 interessante e difficile della dimostrazione."}
{"id": "4883745", "revid": "916580", "url": "https://it.wikipedia.org/wiki?curid=4883745", "title": "Nematobrycon amphiloxyus", "text": ""}
{"id": "4883750", "revid": "64530352", "url": "https://it.wikipedia.org/wiki?curid=4883750", "title": "Strada statale 108 ter Silana di Cariati", "text": ""}
{"id": "4883751", "revid": "64530360", "url": "https://it.wikipedia.org/wiki?curid=4883751", "title": "Strada statale 108 bis Silana di Cariati", "text": ""}
{"id": "4883753", "revid": "293539", "url": "https://it.wikipedia.org/wiki?curid=4883753", "title": "Palazzo Ferniani", "text": "Palazzo Ferniani \u00e8 un palazzo di Faenza della met\u00e0 del Settecento, situato in via Naviglio, all'angolo con via Campidori.\nStoria.\nPalazzo Ferniani, sito in via Campidori all'angolo con via Naviglio, fu costruito verso la met\u00e0 del XVIII secolo dai Conti Ferniani su progetto del faentino Gian Battista Boschi, coadiuvato dal bolognese Alfonso Torreggiani, in ampliamento dell'attiguo palazzo pi\u00f9 antico. Nell'angolo del palazzo fu posta la bella statua marmorea dell'Immacolata Concezione, opera dei bolognesi Ottavio e Nicola Toselli. Il portale d'ingresso \u00e8 sormontato da un elaborato balcone con ringhiera in ferro battuto riportante al centro lo stemma di famiglia, ovverosia l'aquila capeggiante sul mare, sormontata dalla corona comitale. Analogo richiamo allo stemma sono i terminali dei pluviali a foggia d'aquila. All'interno del palazzo la lunga galleria del piano nobile distribuisce la sale, tra cui la grande sala da ballo, da cui si accede alla piccola ed elaborata cappella con pavimento in formelle di ceramica decorate. Il palazzo ospitava, oltre a svariate ceramiche prodotte nei secoli dalla manifattura di famiglia, anche una grande quadreria con autori italiani e stranieri dal XV al XVIII secolo. Nel 1717 il Conte Gaspare III Ferniani vi ospit\u00f2 l'esule re d'Inghilterra Giacomo III Stuart con tutta la sua corte. Nel 1779 il palazzo fu visitato dal duca Ferdinando I di Parma e, nel 1782, fu ospite l'arciduca Ferdinando d'Austria, destinato a succedere agli Este sul trono di Modena.\nNel 1960 si tenne nel palazzo una vendita all'asta di mobili, arredi ed opere d'arte di propriet\u00e0 della famiglia.\nNei primi anni sessanta del XX secolo il vasto giardino, retrostante il palazzo, venne in grande parte venduto per costruirvi un complesso residenziale, abbattendo l'alto muro di cinta lungo via Campidori.\nFamiglia.\nI Ferniani (Frignani) sono originari del Modenese e in particolare dalla zona di Frignano (d'onde il nome) dove ebbero beni e propriet\u00e0 fin dal dodicesimo secolo. Dai primi del XIII ebbero incarichi nella vita politica di Modena. Ugolino fu mandato ambasciatore dai Frignanesi ai Bolognesi nel 1220; Cesare, vivente nel 1280, milit\u00f2 sotto le insegne dei Modenesi ed anche dei Faentini, e suo fratello Tommaso, celebre teologo, fu uno degli istitutori del Collegio Teologico dello studio di Bologna, Generale dell'Ordine dei Francescani, Patriarca di Grado e Cardinale nel 1378. Il ricordato Cesare ebbe i due figli Ottaviano, da cui discendono i Conti Ferniani di Faenza, e Crescio, da cui discendono i Conti Frignani di Modena. \nNel XV secolo un ramo della famiglia si stabil\u00ec presso Brisighella, costruendo il castello di Frignano, e dalla met\u00e0 del XVI secolo s'insediarono con Gaspare a Faenza, dove ebbero cariche, onori e costruirono il palazzo. Iniziarono ad occuparsi dell'attivit\u00e0 di manifattura ceramica con AnnibalCarlo, che era nato a Faenza nel 1636, il quale nel 1658 insieme con i suoi fratelli Francesco, Riccardo e Ottaviano compr\u00f2 da Francesco e Carlo Malatesta la quinta parte del feudo di Castagnolo in Val d'Oppio, con annesso titolo comitale. Tale titolo fu confermato con un breve di Papa Alessandro VII del 17 giugno 1659. Dalle nozze del Conte Annibale Ferniani con la fiorentina Plautilla Nelli, celebrate nel 1773, deriva l'attuale discendenza. Il giovane Conte Giuseppe Ferniani, nato nel 1827, part\u00ec da Faenza nel 1848 con il Battaglione Universitario e combatt\u00e9 a Cornuda e Vicenza."}
{"id": "4883759", "revid": "729019", "url": "https://it.wikipedia.org/wiki?curid=4883759", "title": "Funicolare del Kursaal", "text": "La funicolare del Kursaal, detta anche del Colle Campigli, era una breve funicolare che permetteva di raggiungere il Kursaal di Varese, posto sulla sommit\u00e0 del colle Campigli.\nStoria.\nLa funicolare del Kursaal venne ideata nell'ambito del progetto del Kursaal di Varese, un grande complesso turistico sito in cima al colle Campigli.\nIl progetto della funicolare, redatto dall'ingegnere Ernesto Strada, venne presentato nel 1905 ed approvato con Regio Decreto l'anno successivo. La linea venne concessa alla Societ\u00e0 Anonima \"Varese Kursaal\", e l'esercizio affidato alla Societ\u00e0 Anonima Prealpina per Imprese elettriche; nel 1907 venne emanato un nuovo decreto che affidava l'esercizio alla SVIE, che nel frattempo aveva assorbito la \"Prealpina\".\nLa costruzione del Kursaal si rivel\u00f2 tuttavia troppo onerosa per la societ\u00e0 promotrice, che nel 1908 fu posta in liquidazione; ad essa subentr\u00f2 la stessa SVIE, che essendo ben pi\u00f9 solida riusc\u00ec a portare a termine il progetto.\nIl complesso del Kursaal, comprendente anche la funicolare, venne infine inaugurato festosamente l'8 luglio 1911.\nGli impianti della funicolare vennero completamente distrutti dal bombardamento aereo del 30 aprile 1944, diretto verso la vicina fabbrica Aermacchi. La funicolare non venne pi\u00f9 ripristinata.\nCaratteristiche.\nLa stazione inferiore era posta in fregio alla via Sanvito, percorsa dalla tranvia per Masnago esercita anch'essa dalla SVIE; la stazione superiore era posta nel parco del Kursaal.\nLa linea constava di un unico rettilineo, lungo 182,40 metri in orizzontale, e 189,04 in linea inclinata. La pendenza massima era del 292\u2030 e quella media del 270\u2030. Il dislivello fra le due stazioni era di 49,62 metri.\nIl binario, a scartamento metrico, era armato con rotaie del peso di 25\u00a0kg/m.\nLe vetture erano trainate da una fune di 25\u00a0mm di diametro, mossa da un macchinario costruito dalla Von Roll, con motori Thomson Houston alimentati a corrente alternata trifase alla tensione di 500 V, di 51\u00a0kW di potenza.\nMateriale rotabile.\nErano in servizio due vetture, costruite dalla carrozzeria Macchi di Varese, ciascuna delle quali trasportava 60 persone, di cui 16 sedute; erano verniciate in un'elegante livrea celeste."}
{"id": "4883775", "revid": "57872", "url": "https://it.wikipedia.org/wiki?curid=4883775", "title": "Stefano De Mari", "text": "Biografia.\nPrimi anni.\nTerzogenito di Francesco De Mari (che fu senatore della Repubblica per tre volte) e di Lelia Pallavicini, nacque nel capoluogo genovese nel 1593; fu ascritto al Libro d'oro della nobilt\u00e0 genovese il 30 novembre 1608. Gli studi scolastici gli fornirono una buona educazione nelle materie letterarie, poetiche, filosofiche e di diritto e alcuni suoi scritti, composti non ancora sedicenne, furono raccolte tra le ufficiali orazioni per la cerimoniale incoronazione del neo doge Agostino Pinelli Luciani.\nAl 1613 \u00e8 accertato il suo trasferimento nel meridione italiano dove per circa un ventennio si occup\u00f2 della diretta gestione di alcuni feudi e territori di famiglia. Tra questi il Principato d'Acquaviva, le signorie di Castelpagano e di Castelvenere, il Ducato di Castellaneta, la Contea di Gioia del Colle, la signoria di Larino e quella di Procida e Telesia; \u00e8 alquanto probabile che durante tutto questo arco di tempo Stefano De Mari fu anche nelle propriet\u00e0 familiari in Corsica e nel Vercellese.\nFece ritorno nella capitale repubblicana intorno al 1638 dove, per la prima volta, il suo nome compare in un impiego pubblico presso il magistrato di Guerra. L'anno successivo e fino al 1643 fu anche amministratore delle Compere del Banco di San Giorgio dove, nel tempo, ne fu anche protettore per quattro volte. Dal 1643 al 1649 fu estratto senatore e procuratore della Repubblica (1643), preside del magistrato dell'Olio (1645), membro del magistrato di Guerra (1646) e amministratore finanziario del Banco genovese fino al 1649.\nNel novembre di quello stesso anno Stefano De Mari fu nominato ambasciatore straordinario presso la corona spagnola di Filippo IV dove, per conto dei Genovesi, tent\u00f2 di ricucire i rapporti fra i due paesi dopo uno spiacevole episodio che vide coinvolta sua moglie, la regina Maria Anna d'Asburgo. Quest'ultima era attesa nella capitale genovese da dove sarebbe dovuta partire alla volta di Madrid, ma su consiglio del duca di Maqueda, nemico dei Genovesi, la sovrana prefer\u00ec salpare dal porto ponentino del Marchesato di Finale (quest'ultimo vicino alla politica filo spagnola). Il 9 dicembre l'ambasciatore De Mari si trovava nella capitale madrilena e tre giorni dopo fu ricevuto nella residenza di campagna del sovrano assieme ad altri nobili e rappresentanti genovesi dimoranti in loco. Inizialmente accolto con freddezza e quasi indifferenza dal re e dalla famiglia reale, i successivi due anni che videro la permanenza del diplomatico genovese in Spagna furono costellati da episodi tutt'altro che favorevoli per Genova, soprattutto sul piano politico: fallimentare fu pure un tentativo di acquisto da parte dei genovesi del territorio di Pontremoli in Lunigiana saldamente in mano ai marchesi Malaspina. Tuttavia, il De Mari non sdegn\u00f2 invece la cura di suoi personali interessi economici in terra spagnola.\nRichiamato a Genova, part\u00ec da Madrid nel gennaio 1652 e sbarc\u00f2 nel capoluogo ligure il 10 febbraio. Riprese quindi la sua attivit\u00e0 pubblica con la nomina a sergente generale delle Armi, addetto al magistrato dei Cambi e ancora tra gli Inquisitori di Stato. Estratto tra i procuratori della Repubblica nel 1653 fu membro della Giunta di Giurisdizione, del magistrato di Guerra e di Terraferma (1654). Nella pestilenza che colp\u00ec Genova e la Liguria tra il 1656 e il 1657 anche il nobile Stefano De Mari port\u00f2 il suo aiuto agli appestati e diede supporto amministrativo nella delicata gestione pubblica durante la crisi epidemica.\nEletto per quattro anni alla carica di supremo sindacatore, il 13 aprile 1663 con larghissima maggioranza il Gran Consiglio lo elesse a nuovo doge della Repubblica: il settantaduesimo in successione biennale e il centodiciassettesimo nella storia repubblicana. In qualit\u00e0 di doge fu investito anche della correlata carica biennale di re di Corsica.\nIl dogato e gli ultimi anni.\nTra gli eventi di rilievo del suo mandato, soprattutto in politica estera, accett\u00f2 ufficialmente di aiutare con uomini e mezzi l'imperatore Leopoldo I d'Asburgo nella causa contro l'avanzare dell'Impero ottomano in Transilvania (guerra austro-turca del 1663-1664). Tuttavia la stessa Repubblica di Genova invi\u00f2 a Costantinopoli suoi diplomatici per tenere aperti i dialoghi \"politici\" ed \"economici\" con il sultano Mehmed IV.\nNello stesso periodo, a Genova, il doge De Mari rese gli omaggi al nuovo arcivescovo genovese Giambattista Spinola (1664) con cui, verso la fine del mandato dogale, ebbe contrasti personali, cos\u00ec come con lo stesso Senato. Lasci\u00f2 l'incarico il 12 aprile 1665, ma continu\u00f2 a servire la repubblica come preside del magistrato di Corsica (1665 e 1667), del magistrato di Guerra (1666 e ancora in seguito) e incarichi finanziari presso il Banco di San Giorgio.\nMalato e dimorante nel suo palazzo del centro storico, di fronte alla chiesa di San Giorgio, mor\u00ec a Genova il 25 febbraio 1674 e fu sepolto nella chiesa di Santa Maria della Sanit\u00e0 a Castelletto, cappella gentilizia della famiglia, fatta costruire nel XVI secolo dal suo omonimo bisnonno.\nVita privata.\nStefano De Mari contrasse due matrimoni. Dalle prime nozze con Valeria De Marini ebbe i figli Giovanni Felice (sacerdote), Agostino (gesuita), Nicol\u00f2 e Girolamo (doge nel biennio 1699-1701). Rimasto vedovo si spos\u00f2 poi con Livia Maria Lercari con cui ebbe i figli Domenico Maria (futuro doge nel 1707-1709), Francesco, Teresa e Camillo."}
{"id": "4883793", "revid": "46291", "url": "https://it.wikipedia.org/wiki?curid=4883793", "title": "Dendrobium infundibulum", "text": "Dendrobium infundibulum \u00e8 una pianta della famiglia delle Orchidacee, nota in inglese come \"Small Fennel Orchid\" (letteralmente: \"orchidea piccolo imbuto\").\nDescrizione.\nPianta di taglia-mediogrande, epifita, a fusto cilindrico eretto con gambo recante fino a 10 foglie, con guaine ricoperte di peli neri e strettamente ovate o lineari -lanceolate, lungo tutto il nuovo fusto.&lt;br&gt;\nFiorisce in primavera e estate con uno o due racemi ascellari che nascono nei nodi vicini all'apice dei fusti dell'anno precedente. Il fiore, molto vistoso, misura fino a 10 centimetri ed \u00e8 di colore bianco in petali e sepali, entrambi di forma ovato lanceolata; il labello \u00e8 anch'esso bianco con una vistosa macchia arancione \u00e8 imbutiforme, da cui il nome della specie..\nDistribuzione e habitat.\nPianta spontanea in nell'Himalaya cinese, Assam, Myanmar, Thailandia, Laos e Vietnam in fitte foreste di alberi decidui, ad altitudini comprese tra i 200 e i 2300 metri.\nColtivazione.\nQuesta specie richiede un periodo di riposo asciutto quindi poca acqua e fertilizzante nei i mesi invernali. Annaffiature e concimature devono essere riprese a primavera."}
{"id": "4883794", "revid": "116411164", "url": "https://it.wikipedia.org/wiki?curid=4883794", "title": "Economia della salvezza", "text": "Il termine economia - etimologicamente: amministrazione prevalentemente domestica, o di governo - nel Nuovo Testamento, indica il piano o l'ordine della salvezza, la disposizione di risparmio. In questo senso \u00e8 usato in Ef 1,10: \u00e8 il piano di salvezza che Dio ha stabilito secondo il suo beneplacito \"portare la storia alla sua pienezza\" (cfr Ef 3,9). Una nozione, troppo biblica, simile al concetto di \"economia della salvezza\" \u00e8 il \"mistero\".\nQuesto stesso concetto \u00e8 presente anche nei Padri, che il termine \"economia\" indicano tutte le disposizioni divine, determinate nell'eternit\u00e0 e nel tempo fatto in vista della salvezza dell'uomo. Il termine \"economia della salvezza\" alla base della particolare concezione del Nuovo Testamento, inteso come un movimento che si estende dalla promessa di compimento, di un adempimento gi\u00e0 iniziato la sua manifestazione finale.\nI testi del Vaticano II utilizzano frequentemente e in vari modi questa espressione. Ad esempio, la Costituzione dogmatica Dei Verbum ricorda che \"questa economia della Rivelazione avviene con eventi e parole intrinsecamente collegati, in modo che le opere compiute da Dio nella storia della salvezza, manifestano e rafforzano la dottrina e la realt\u00e0 significata da parole e parole, da parte loro, proclamano le opere e chiariscono il mistero in esse contenuto \"(n. 2)."}
{"id": "4883799", "revid": "92723", "url": "https://it.wikipedia.org/wiki?curid=4883799", "title": "Distretto di Ber\u0161ad'", "text": "Il distretto di Ber\u0161ad' () era un distretto dell'Ucraina situato nell'oblast' di Vinnycja; aveva per capoluogo Ber\u0161ad' e contava 62.109 abitanti (dato 2012). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in una citt\u00e0 e 28 comuni rurali. Tra parentesi \u00e8 indicata la popolazione al censimento 2001."}
{"id": "4883801", "revid": "339392", "url": "https://it.wikipedia.org/wiki?curid=4883801", "title": "Distretto di Bersad", "text": ""}
{"id": "4883808", "revid": "767487", "url": "https://it.wikipedia.org/wiki?curid=4883808", "title": "Aria &amp; cielo (singolo)", "text": "Aria &amp; cielo \u00e8 un singolo del cantautore italiano Umberto Tozzi, pubblicato nel 1997.\nIl brano, scritto da Mogol e dallo stesso Tozzi, \u00e8 tratto dall'omonimo album \"Aria &amp; cielo\"."}
{"id": "4883811", "revid": "998540", "url": "https://it.wikipedia.org/wiki?curid=4883811", "title": "Quasi quasi (singolo)", "text": "Quasi quasi \u00e8 un singolo del cantautore italiano Umberto Tozzi, pubblicato nel 1997.\nIl brano, scritto da Mogol e dallo stesso Tozzi, \u00e8 uno dei due singoli estratti dall'album \"Aria &amp; cielo\"."}
{"id": "4883814", "revid": "1543377", "url": "https://it.wikipedia.org/wiki?curid=4883814", "title": "Raffaello Ojetti", "text": "Biografia.\nNacque da Maria Boncompagni Ludovisi e Benedetto Ojetti. Fin\u00ec gli studi umanistici presso il collegio benedettino di Subiaco ed entr\u00f2 nello studio romano di Luigi Poletti.\nEntra in seguito a far parte dell'Associazione Artistica Internazionale (organizzazione concorrente della Societ\u00e0 degli Amatori e Cultori), fondata dell'amico il principe Baldassarre Odescalchi, ricoprendone nel tempo var\u00ee incarichi.\nNel 1871 divenne direttore della rivista \"Roma artistica\", ricoprendo l'incarico per un anno intero durante il quale scrisse e firm\u00f2 articoli d'architettura, arti applicate e decorative e dedicandosi a biografie di pittori e scultori suoi contemporanei.\nPartecip\u00f2 alla costituzione dell'ormai scomparso Museo Artistico Industriale.\nLavor\u00f2 principalmente nella sua citt\u00e0 natale.\nSuo figlio Ugo divenne un'importante cultore e critico d'arte."}
{"id": "4883816", "revid": "92723", "url": "https://it.wikipedia.org/wiki?curid=4883816", "title": "Distretto di Vinnycja", "text": "Il distretto di Vinnycja () \u00e8 un distretto dell'Ucraina situato nell'oblast' di Vinnycja; ha per capoluogo Vinnycja e conta 77.064 abitanti (dato 2012).\nSuddivisione amministrativa.\nIl distretto \u00e8 suddiviso in tre insediamenti di tipo urbano e 30 comuni rurali. Tra parentesi \u00e8 indicata la popolazione al censimento 2001."}
{"id": "4883822", "revid": "46291", "url": "https://it.wikipedia.org/wiki?curid=4883822", "title": "Dendrobium unicum", "text": "Dendrobium unicum \u00e8 una pianta della famiglia delle Orchidacee, originaria dell'Asia sud-orientale.\nDescrizione.\n\u00c8 una pianta epifita, che cresce oltre che su alberi anche su cespugli, o litofita. \u00c8 di piccole dimensioni con gambi a grappolo, recanti 2 o 3 foglie apicali strette e persistenti. Fiorisce dalla tarda primavera all'estate con uno o due racemi ascellari con fino a quattro fiori profumati..\nDistribuzione e habitat.\n\"D. unicum\" cresce spontanea in Vietnam, Laos e Thailandia.\nIl suo habitat sono le foreste sempreverdi dalla quota di 800 fino a 1550 metri..\nColtivazione.\nNecessita di caldo-umido durante la stagione di fioritura, ma predilige il fresco-secco nella stagione di riposo. Una diminuzione di acqua e fertilizzante \u00e8 benefica per l'inizio dell'inverno, negli ultimi due mesi invernali l'acqua deve essere ridotta ancora ed eliminati i fertilizzanti fino ai nuovi sviluppi in primavera.."}
{"id": "4883823", "revid": "61051", "url": "https://it.wikipedia.org/wiki?curid=4883823", "title": "Sportovn\u00ed Klub Slavia Praha (femminile)", "text": "Lo Sportovn\u00ed Klub Slavia Praha, meglio noto come Slavia Praga, \u00e8 una societ\u00e0 calcistica femminile ceca con sede nella citt\u00e0 di Praga. Fondata nel 1966, \u00e8 la sezione di calcio femminile dell'omonima societ\u00e0 polisportiva. Milita nella I. liga \u017een, la massima serie del campionato ceco, del quale ha vinto 7 edizioni.\nStoria.\nNella stagione 2013-2014 conquista la prima Coppa della Repubblica Ceca della sua storia, interrompendo cos\u00ec l'egemonia dello Sparta, vincitore delle prime sei edizioni, battendolo 1-0 in finale.\nVenti giorni pi\u00f9 tardi, conquista anche il titolo di campione nazionale, a dieci di distanza dall'ultimo, mettendo fine, anche in questo caso, a nove anni consecutivi di dominio spartano, ed ottenendo una storica prima doppietta nella storia del club.\nPalmar\u00e8s.\n\"come Cecoslovacchia\":\n\"come Repubblica Ceca\":\nOrganico.\nRosa 2021-2022.\nRosa, ruoli e numeri di maglia come da sito ufficiale, aggiornati al 28 novembre 2021.\nRosa 2020-2021.\nRosa, ruoli e numeri di maglia come da sito ufficiale, aggiornati al 26 novembre 2020.\nRosa 2019-2020.\nRosa, ruoli e numeri di maglia come da sito ufficiale, aggiornati al 24 agosto 2019."}
{"id": "4883824", "revid": "767487", "url": "https://it.wikipedia.org/wiki?curid=4883824", "title": "Il grido (singolo)", "text": "Il grido \u00e8 un singolo del cantautore italiano Umberto Tozzi, pubblicato nel 1996.\nIl brano, scritto dallo stesso Tozzi, \u00e8 estratto dall'omonimo album \"Il grido\"."}
{"id": "4883830", "revid": "729019", "url": "https://it.wikipedia.org/wiki?curid=4883830", "title": "E ti voglio", "text": "E ti voglio \u00e8 un singolo del cantautore italiano Umberto Tozzi, pubblicato nel 1996.\nIl brano, scritto dallo stesso Tozzi, \u00e8 il secondo dei tre singoli estratti dall'album \"Il grido\"."}
{"id": "4883833", "revid": "729019", "url": "https://it.wikipedia.org/wiki?curid=4883833", "title": "Battaglia di 'Ayn al-Warda", "text": "La battaglia di \u02bfAyn al-Warda (, \"Fonte della rosa\"), \u00e8 stato uno scontro armato svoltosi il 6 gennaio del 685 tra l'esercito califfale omayyade e un gruppo di abitanti di Kufa che si autodefinirono \"Penitenti\" (\"Tawwab\u016bn\").\nI \"Penitenti\" erano alidi guidati da Sulaym\u0101n ibn Surad, che volevano vendicare la loro vile inazione durante i fatti che condussero allo sterminio nel 680 del nipote del Profeta Maometto, al-Husayn ibn 'Ali a Kerbel\u0101\u02be, ucciso dalla cavalleria inviata, su disposizione del Califfo Yaz\u012bd I, dal Wali di Kufa, \u02bfUbayd All\u0101h b. Ziy\u0101d.\nCon l'esplodere della Seconda Fitna e il collasso dell'autorit\u00e0 omayyade, a causa dell'estinzione del suo ramo sufyanide fino ad allora governante, Sulaym\u0101n ibn \u1e62urad cominci\u00f2 nel 684 a chiamare a raccolta quanti erano ostili al modo di governare omayyade e che riponevano le loro speranze in una guida della \"Umma\" da parte dell'Ahl al-Bayt, che si sperava fosse divinamente assistita da Allah.\nMalgrado fossero ben 16.000 coloro che risposero positivamente all'appello, solo 4.000 si presentarono in armi a Nukhayla, il suburbio di Kufa. Da l\u00ec essi si mossero verso l'Eufrate, puntando sulla Jazira.\nA Qarq\u012bsiya, vicino alla frontiera siriana, gli scampati qaysiti della Battaglia di Marj Rahit (684) li soccorsero con rifornimenti e consigli ma rifiutarono di unirsi a loro, per l'evidente improponibilit\u00e0 di uno scontro senza speranze. I Penitenti si approssimarono ad \u02bfAyn al-Warda (identificata con Ra\u02bes \u02bfAyn), dove si scontrarono con le forze omayyadi, forti di 20.000 uomini al comando di al-Husayn ibn al-Numayr.\nLa battaglia dur\u00f2 per tre giorni. Malgrado i Penitenti avessero la meglio nel primo scontro, nei successivi due giorni la netta prevalenza delle forze omayyadi si fece valere sul campo. Infine, Sulaym\u0101n b. \u1e62urad fu ucciso in combattimento e i Penitenti si arresero, finendo con l'essere per\u00f2 quasi totalmente annichiliti. Rifa\u02bfa b. Shadd\u0101d al-\u02bfAwsaja al-Fity\u0101n\u012b esort\u00f2 i sopravvissuti a mettersi in salvo a Qarq\u012bsiya, e mor\u00ec anch'egli nella battaglia.\nL'esiguo numero di Penitenti scampato all'eccidio si orient\u00f2 a seguire allora la linea pi\u00f9 pragmatica di al-Mukht\u0101r b. Ab\u012b \u02bfUbayd, che aveva inutilmente tentato di evitare fin dall'inizio quella velleitaria azione senza concrete speranze. Quanti si unirono al suo movimento vollero chiamarsi \"Sh\u012b\u02bfat al-Mahd\u012b\" (La fazione del Mahdi), \"Sh\u012b\u02bfat al-\u1e24aqq\" (La fazione della Verit\u00e0) o \"Sh\u012b\u02bfat Al Mu\u1e25ammad\" (La fazione della Famiglia di Maometto)."}
{"id": "4883834", "revid": "729019", "url": "https://it.wikipedia.org/wiki?curid=4883834", "title": "Lei (Umberto Tozzi)", "text": "Lei \u00e8 un singolo del cantautore italiano Umberto Tozzi, pubblicato nel 1994.\nIl brano, scritto dallo stesso Tozzi, \u00e8 tratto dall'album \"Equivocando\" e fu lanciato anche sul mercato francese."}
{"id": "4883836", "revid": "659685", "url": "https://it.wikipedia.org/wiki?curid=4883836", "title": "Miracolo d'amore", "text": "Miracolo d'amore \u00e8 un singolo del cantautore italiano Umberto Tozzi, pubblicato nel 1996.\nIl brano, scritto dallo stesso Tozzi, \u00e8 estratto dall'album \"Il grido\"."}
{"id": "4883840", "revid": "1305772", "url": "https://it.wikipedia.org/wiki?curid=4883840", "title": "Distretto di Hajsyn", "text": "Il distretto di Hajsyn () \u00e8 un distretto dell'Ucraina situato nell'oblast' di Vinnycja; ha per capoluogo Hajsyn e conta 58.843 abitanti (dato 2012).\nSuddivisione amministrativa.\nIl distretto \u00e8 suddiviso in una citt\u00e0 e 26 comuni rurali. Tra parentesi \u00e8 indicata la popolazione al censimento 2001."}
{"id": "4883847", "revid": "767487", "url": "https://it.wikipedia.org/wiki?curid=4883847", "title": "Io muoio di te", "text": "Io muoio di te \u00e8 un singolo del cantautore italiano Umberto Tozzi, pubblicato nel 1994.\nIl brano, scritto dallo stesso interprete, \u00e8 il primo singolo estratto dall'album \"Equivocando\" e con questa canzone Tozzi vinse il Festivalbar del 1994."}
{"id": "4883855", "revid": "729019", "url": "https://it.wikipedia.org/wiki?curid=4883855", "title": "Equivocando (singolo)", "text": "Equivocando \u00e8 un singolo del cantautore italiano Umberto Tozzi, pubblicato nel 1994.\nIl brano, scritto dallo stesso Tozzi, \u00e8 tratto dall'omonimo album \"Equivocando\"."}
{"id": "4883863", "revid": "16758", "url": "https://it.wikipedia.org/wiki?curid=4883863", "title": "Anna De La Forest", "text": ""}
{"id": "4883868", "revid": "16758", "url": "https://it.wikipedia.org/wiki?curid=4883868", "title": "Anna de la Forest de Divonne", "text": ""}
{"id": "4883869", "revid": "1573940", "url": "https://it.wikipedia.org/wiki?curid=4883869", "title": "Micronycteris giovanniae", "text": "Micronycteris giovanniae () \u00e8 un pipistrello della famiglia dei Fillostomidi endemico dell'Ecuador.\nDimensioni.\nPipistrello di piccole dimensioni, con la lunghezza totale di 71\u00a0mm, la lunghezza dell'avambraccio di 37\u00a0mm, la lunghezza della coda di 16\u00a0mm, la lunghezza delle orecchie di 21\u00a0mm e un peso fino a 8,6\u00a0g.\nAspetto.\nLa pelliccia \u00e8 lunga. Le parti dorsali sono bruno-grigiastre con la base pi\u00f9 chiara, mentre le parti ventrali sono bruno-giallastre. Il muso \u00e8 allungato, la foglia nasale \u00e8 ben sviluppata, lanceolata e con la porzione anteriore saldata al labbro superiore soltanto alla base, mentre sul labbro inferiore \u00e8 presente un cuscinetto carnoso a forma di V. Le orecchie sono grandi, ovali, bruno-grigiastre e unite sulla testa da una membrana poco sviluppata con un incavo centrale superficiale. Il trago \u00e8 corto, triangolare e con un piccolo incavo alla base del margine posteriore. Le membrane alari sono bruno-nerastre. La coda \u00e8 lunga circa la met\u00e0 dell'ampio uropatagio. Il calcar \u00e8 pi\u00f9 lungo del piede.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da un individuo maschio adulto catturato nel 2001 presso San Lorenzo, nella Provincia di Esmeraldas, nell'estrema parte settentrionale dell'Ecuador, ed ora depositato presso il Museo di Zoologia dell'Universit\u00e0 cattolica pontificia dell'Ecuador con numero di registro QCAZ 7200.\nVive nelle foreste rigenerate.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4883870", "revid": "110157", "url": "https://it.wikipedia.org/wiki?curid=4883870", "title": "Abbazia di Vadstena", "text": "L'abbazia di Nostra Signora e Santa Brigida (in latino \"Monasterium sanctarum Mari\u00e6 Virg\u00ecnis et Brigid\u00e6 in Vatzstena\", nota come Abbazia di Vadstena) era un monastero cistercense situato nel comune di Vadstena presso il lago V\u00e4ttern. Fondata da santa Brigida, l'abbazia fu sede del suo Ordine. Fu attiva tra 1346 e 1595."}
{"id": "4883873", "revid": "2036644", "url": "https://it.wikipedia.org/wiki?curid=4883873", "title": "Eerste Divisie 2013-2014", "text": "La Eerste Divisie 2013-2014 \u00e8 stata la 58\u00aa edizione del campionato olandese di calcio di Eerste Divisie che, per ragioni di sponsorizzazione, ha preso il nome di Jupiler League.\nClassifica.\nLegenda:\nNote:"}
{"id": "4883874", "revid": "116944", "url": "https://it.wikipedia.org/wiki?curid=4883874", "title": "Museo Nazionale di Locri Epizefiri", "text": ""}
{"id": "4883879", "revid": "767487", "url": "https://it.wikipedia.org/wiki?curid=4883879", "title": "Conchiglia di diamante", "text": "Conchiglia di diamante \u00e8 un singolo del cantautore italiano Umberto Tozzi, pubblicato nel 1999.\nIl brano, scritto dallo stesso Tozzi, \u00e8 uno dei due singoli inediti estratti dall'album raccolta \"Bagaglio a mano\"."}
{"id": "4883888", "revid": "729019", "url": "https://it.wikipedia.org/wiki?curid=4883888", "title": "Abbazia di Varnhem", "text": "Il monastero di Varnhem (\"Varnhem kloster\") era un monastero cistercense situato a Varnhem nel comune di Skara. Alvastra fu fondato nel 1150 dai monaci provenienti dall'Abbazia di Alvastra."}
{"id": "4883891", "revid": "1543377", "url": "https://it.wikipedia.org/wiki?curid=4883891", "title": "Mai pi\u00f9 cos\u00ec", "text": "Mai pi\u00f9 cos\u00ec \u00e8 un singolo del cantautore italiano Umberto Tozzi, pubblicato nel 1999.\nIl brano, scritto dallo stesso Tozzi, \u00e8 uno dei due singoli inediti estratti dall'album raccolta \"Bagaglio a mano\" ed \u00e8 dedicato alla separazione fra il cantante e sua moglie Monica."}
{"id": "4883892", "revid": "46291", "url": "https://it.wikipedia.org/wiki?curid=4883892", "title": "Dendrobium bigibbum", "text": "Dendrobium digibbum \u00e8 una pianta della famiglia delle Orchidacee, originaria dell'Oceania.. In inglese \u00e8 detta \"Two-humped Dendrobium\" (letteralmente \"Orchidea dalle due gobbe\")\nDescrizione.\n\u00c8 una pianta epifita o litofita di taglia medio-grande con steli cilindrici, stretti, leggermente assottigliati verso le due estremit\u00e0, di colore verde o rosso porpora che portano da 3 fino a 12 foglie ovate o lanceolate. Pu\u00f2 fiorire dalla met\u00e0 dell'estate fino all'inverno con racemi ascellari alti fino a 30 centimetri e recanti da 2 fino a 20 grandi fiori. La fioritura \u00e8 persistente..\nDistribuzione e habitat.\n\"D. digibbum\" \u00e8 spontanea in Queensland (Australia), Nuova Guinea e Piccole Isole della Sonda, in zone semiaride, dal livello del mare sino a 400 metri. Questa specie \u00e8 considerata l'emblema dello Stato australiano del Queensland.\nColtivazione.\nQuesta specie richiede in coltura piena luce solare, temperature elevate e poca acqua.."}
{"id": "4883893", "revid": "1573940", "url": "https://it.wikipedia.org/wiki?curid=4883893", "title": "Micronycteris matses", "text": "Micronycteris matses () \u00e8 un pipistrello della famiglia dei Fillostomidi endemico del Per\u00f9.\nDescrizione.\nDimensioni.\nPipistrello di piccole dimensioni, con la lunghezza totale tra 66 e 69\u00a0mm, la lunghezza dell'avambraccio tra 37,7 e 39,4\u00a0mm, la lunghezza della coda tra 13 e 17\u00a0mm, la lunghezza del piede tra 11 e 12\u00a0mm, la lunghezza delle orecchie tra 21,5 e 23\u00a0mm e un peso fino a 14\u00a0g.\nAspetto.\nLa pelliccia \u00e8 lunga. Il colore generale del corpo \u00e8 marrone scuro, con la base dei peli dorsali bianca. Il muso \u00e8 allungato, la foglia nasale \u00e8 ben sviluppata, lanceolata e con la porzione anteriore saldata al labbro superiore soltanto alla base, mentre sul labbro inferiore \u00e8 presente un cuscinetto carnoso a forma di V. Le orecchie sono grandi, ovali, ricoperte di peli alla base del margine anteriore e unite sulla testa da una membrana con un incavo centrale superficiale. Il trago \u00e8 corto, triangolare e con un piccolo incavo alla base del margine posteriore. La coda \u00e8 lunga circa la met\u00e0 dell'ampio uropatagio. Il calcar \u00e8 pi\u00f9 lungo del piede.\nBiologia.\nComportamento.\nSi rifugia in buche naturali o scavate da armadillos giganti.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in una localit\u00e0 del Dipartimento di Loreto, nel Per\u00f9 nord-orientale.\nVive nelle foreste pluviali primarie di pianura fino a 150 metri di altitudine.\nStato di conservazione.\nLa IUCN Red List, considerato che questa specie \u00e8 stata scoperta recentemente e ci sono poche informazioni circa il suo areale, lo stato della popolazione, le minacce e i requisiti ecologici, classifica \"M.matses\" come specie con dati insufficienti (DD)."}
{"id": "4883898", "revid": "116944", "url": "https://it.wikipedia.org/wiki?curid=4883898", "title": "Martiri di Gerace", "text": ""}
{"id": "4883901", "revid": "486946", "url": "https://it.wikipedia.org/wiki?curid=4883901", "title": "Premio Guldbagge", "text": ""}
{"id": "4883903", "revid": "1431409", "url": "https://it.wikipedia.org/wiki?curid=4883903", "title": "Devis Mukaj", "text": "Carriera.\nNazionale.\nHa esordito con la maglia della nazionale albanese nel 1998. Ha collezionato in totale 39 presenze e segnando anche un goal.\nStatistiche.\nPresenze e reti nei club.\n\"Statistiche aggiornate al 6 febbraio 2011.\""}
{"id": "4883904", "revid": "1573940", "url": "https://it.wikipedia.org/wiki?curid=4883904", "title": "Micronycteris homezi", "text": "Micronycteris homezi () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale di 59\u00a0mm, la lunghezza dell'avambraccio tra 31,4 e 37,4\u00a0mm, la lunghezza della coda di 11\u00a0mm, la lunghezza del piede di 11\u00a0mm, la lunghezza delle orecchie di 23\u00a0mm e un peso fino a 6,8\u00a0g.\nAspetto.\nLa pelliccia \u00e8 lunga. Le parti dorsali sono marroni scure con la base bianca, mentre le parti ventrali sono grigie o giallo-brunastre. Il muso \u00e8 allungato, la foglia nasale \u00e8 ben sviluppata, lanceolata e con la porzione anteriore saldata al labbro superiore soltanto alla base, mentre sul labbro inferiore \u00e8 presente un cuscinetto carnoso a forma di V. Le orecchie sono grandi, ovali, ricoperte di peli lungo il margine anteriore e unite sulla testa da una membrana ben sviluppata con un profondo incavo centrale. Una piccola zona priva di peli \u00e8 presente sulla testa tra le orecchie e dietro la membrana, probabilmente in corrispondenza di una sacca ghiandolare. Il trago \u00e8 corto, triangolare e con un piccolo incavo alla base del margine posteriore. La coda \u00e8 lunga circa la met\u00e0 dell'ampio uropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Venezuela, Guyana, Suriname, Guyana francese e nello stato brasiliano settentrionale del Par\u00e1.\nVive nelle foreste primarie.\nStato di conservazione.\nLA IUCN considera \"M.homezi\" sottospecie di \"M.inuta\"."}
{"id": "4883906", "revid": "21583", "url": "https://it.wikipedia.org/wiki?curid=4883906", "title": "Ascanio II della Corgna", "text": "Biografia.\nIl venticinquenne Ascanio (primo di tre fratelli, gli altri erano Cesare e Fabio, religiosi) aveva compiuto studi letterari, scientifici, di filosofia, ma era anche un uomo determinato e sostanziale: desiderava, invero, unire le esperienze acquisite per conseguire apprezzabili risultati nella vita pubblica e privata.\nAveva sposato giovanissimo Francesca Sforza di Santa Fiora, figlia di Federico e di Beatrice Orsini. Dispose al segretario di corte Scipione Tolomei, prima delle nozze, di recarsi a Roma per accertarsi della gradevolezza dell'aspetto esteriore della sposa che lui definir\u00e0, con parole diplomatiche, \"non proprio appetibile\". In ogni caso la signora sforzesca che, dopo la prematura scomparsa di Ascanio, convoler\u00e0 a nuove nozze con un Pallavicino di Busseto, gli diede la seguente prole: Fulvio Alessandro, le gemelle Porzia e Margherita, Vittoria, Federico, Fabio (1600-1643), monsignor Giuseppe (1596-1677), ultimo della linea maschile dei della Corgna.\nIl nuovo marchese era, al contempo, un delicato poeta e un abile spadaccino, tanto da partecipare ad alcune campagne belliche, anche all'estero. Preferiva maggiormente coltivare le attitudini intellettuali e fu \"principe\" dell'Accademia perugina degli Insensati. Il papa Clemente VIII lo stimava molto per la seriet\u00e0 e competenza e, \"de facto\", fu suo consigliere: questo lo impegnava a frequenti soggiorni romani.\nAscanio II, con la collaborazione del poeta bernesco Cesare Caporali e del consigliere politico Scipione Tolomei, organizzava nelle tre \"stanze segrete\" del palazzo castiglionese, riunioni notturne degli \"Insensati\" per trattare temi culturali, cui partecipavano selezionati artisti, letterati e nobili di Perugia.\nProtesse il rimatore \"scherzoso\" Cesare Caporali e volle che risiedesse nel palazzo: incaric\u00f2 il Tolomei di invitarlo con un'apposita lettera. Il Caporali visse, dunque, per anni a Castiglione, vi mor\u00ec nel 1601 e, per ordine del marchese, fu sepolto nella chiesa degli agostiniani. Ascanio gli dimostr\u00f2 ancora affetto quando, deceduto il parroco della pieve Giovanni Maria Lombardi, desider\u00f2 che gli subentrasse il figlio Antimo.\nL'anziano fiduciario Scipione Tolomei, appena scomparve Diomede, scrisse una missiva al giovane Ascanio per ricordargli che \"conviene d'andar destro ne' supplizi, nelle imposte e nelle censure e di preparar cos\u00ec la benevolenza con la dolcezza...con dei sudditi...per natura facili a sollevarsi come han fatto spesse volte in tempo de' signori avo e padre suoi\". Il letterato perugino partecip\u00f2 in modo costruttivo al governo del feudo e all'amministrazione della \"casa\" del marchese: un'altra epistola, infatti, conteneva saggi e prudenti suggerimenti di \"Buon Governo\" diretti al giovane reggente. Il 12 agosto 1606 Ascanio II mor\u00ec, a trentacinque anni, nel palazzo del duca, a Perugia, per un'ulcera gastrica. Fu davvero compianto dai sudditi e tumulato nella cripta della cappella di Sant'Andrea, nella chiesa perugina di San Francesco al Prato. Gli succedette il diciassettenne Fulvio II Alessandro, inizialmente guidato dalla madre e dal segretario Scipione Tolomei."}
{"id": "4883908", "revid": "287204", "url": "https://it.wikipedia.org/wiki?curid=4883908", "title": "Ferdinand-Alphonse Hamelin", "text": "Biografia.\nSi imbarc\u00f2 nel 1806 come mozzo con lo zio Jacques F\u00e9lix Emmanuel Hamelin sulla fregata \"V\u00e9nus\". La \"V\u00e9nus\" faceva parte dello squadrone francese dell'oceano Indiano, ed il giovane Hamelin ebbe l'occasione di fare esperienza. Assieme ad un vascello pi\u00f9 piccolo cattur\u00f2 nel 1810 la fregata britannica \"Ceylon\", ma poco dopo fu a sua volta catturata dalla \"Boadica\" comandata dal commodoro Josias Rowley (1765\u20131842). Hamelin fu per breve tempo prigioniero di guerra.\nTorn\u00f2 in Francia nel 1811. Alla caduta dell'impero ebbe pi\u00f9 fortuna di molti altri ufficiali napoleonici che furono costretti a terra. Nel 1821 divenne tenente, e nel 1823 prese parte alla spedizione francese guidata dal duca di Angoul\u00eame in Spagna. Nel 1828 fu nominato capitano della \"Acton\", e fu impegnato fino al 1831 lungo le coste di Algeri, compresa la conquista della citt\u00e0. Il suo primo comando da ufficiale di bandiera fu nel Pacifico, dove nel 1844 mostr\u00f2 molto tatto durante la disputa con l'Inghilterra relativa alle isole Marchesi.\nFu promosso viceammiraglio nel 1848. Durante la guerra di Crimea navig\u00f2 nel Mar Nero e cooper\u00f2 con l'ammiraglio Dundas nel bombardamento di Sebastopoli del 17 ottobre 1854. Le sue relazioni con il collega inglese non furono molto cordiali. Il 7 dicembre 1854 fu promosso ammiraglio. Poco dopo fu richiamato in Francia dove fu nominato ministro della marina.\nRicopr\u00ec l'incarico fino al 1860, e si fece notare per le spedizioni in Italia e Cina. Fu ancora pi\u00f9 famoso per lo sforzo mostrato nell'adozione delle armature. Il varo della \"Gloire\" fu l'esempio dello sforzo profuso nella costruzione di navi corazzate. Quando Napoleone III di Francia fece la prima concessione all'opposizione liberale, l'ammiraglio Hamelin fu uno dei primi a farne le spese. Non ricopr\u00ec altri ruoli di comando e mor\u00ec a Parigi il on 10 gennaio 1864."}
{"id": "4883909", "revid": "19933", "url": "https://it.wikipedia.org/wiki?curid=4883909", "title": "Ferdinand Hamelin", "text": ""}
{"id": "4883910", "revid": "125477479", "url": "https://it.wikipedia.org/wiki?curid=4883910", "title": "While She Sleeps", "text": "I While She Sleeps sono una band britannica metalcore, formatasi a Sheffield nel 2006.\nStoria del gruppo.\nI While She Sleeps nascono nel 2006 a Sheffield. La prima formazione era composta da Jordan Widdowson e Allan Worrall alla voce, dal batterista Adam Savage, dal bassista Aaran Mckenzie e dai chitarristi Mat Welsh e Sean Long. Nel 2009 Widdowson e Worrall lasciano la band per problemi personali e vengono sostituiti da Lawrence Taylor.\nNel 2010 la Small Town Records pubblica \"The North Stands for Nothing\", il primo EP degli inglesi. Inoltre la band si accorda con la Good Fight Music per la distribuzione del disco negli Stati Uniti d'America. Nello stesso anno la band comincia un lungo tour partecipando anche al Sonisphere Festival. Grazie a questo i While She Sleeps ottengono una buona popolarit\u00e0 soprattutto nel Regno Unito.\nIl 15 marzo 2011 esce il singolo inedito \"Be(lie)ve\", mentre oltre un anno dopo, nell'agosto 2012, esce \"This Is the Six\", supportato da un tour europeo e da uno australiano.\nDurante la primavera del 2013 i While She Sleeps partecipano ad un tour nordamericano assieme a Parkway Drive, The Word Alive e Veil of Maya.\nDurante il Warped Tour 2014 hanno confermato di avere in programma la pubblicazione di un nuovo album. Questo, intitolato \"Brainwashed\", \u00e8 stato pubblicato l'anno successivo.\nIl 21 aprile 2017 \u00e8 uscito l'album \"You Are We\".\nIl 1 marzo 2019 esce l'album \"So What?.\"\nLa band annuncia che il 16 aprile 2021 uscir\u00e0 il nuovo album \"Sleeps Society\"."}
{"id": "4883915", "revid": "1543377", "url": "https://it.wikipedia.org/wiki?curid=4883915", "title": "Collio Goriziano", "text": "Collio Goriziano o Collio \u00e8 una DOC assegnata ad alcuni vini prodotti in Friuli-Venezia Giulia, nella regione goriziana del Collio.\nLe tipologie contemplate sono:\nLa specificazione \"riserva\" va aggiunta a quei vini che hanno subito un periodo di invecchiamento di 30 (rossi) o 20 (bianchi, escluso il Picolit) mesi a decorrere dal 1\u00ba novembre dell'anno della vendemmia.\nLa tutela della DOC \u00e8 assegnata al \"Consorzio Vini Collio e Carso\" (con competenza anche sui vini Carso) che ha sede a Cormons."}
{"id": "4883920", "revid": "755885", "url": "https://it.wikipedia.org/wiki?curid=4883920", "title": "The Chase!", "text": "The Chase! \u00e8 un album di Gene Ammons e Dexter Gordon, pubblicato dalla Prestige Records nel 1971. I brani furono registrati dal vivo il 26 luglio 1970 al North Park Hotel di Chicago, Illinois (Stati Uniti)."}
{"id": "4883923", "revid": "46291", "url": "https://it.wikipedia.org/wiki?curid=4883923", "title": "Dendrobium lindleyi", "text": "Dendrobium lindleyi \u00e8 una pianta della famiglia delle Orchidacee originaria dell'Asia sudorientale.\nDescrizione.\n\u00c8 una orchidea epifita di piccola taglia, con steli di forma angolare, a grappolo, addensati verso l'alto, con una base sottile, quasi fusolare. Le foglie sono oblunghe coriacee ad apice ottuso. Fiorisce in inverno-primavera, con racemi ascellari, spesso ricadenti e recenti da 5 a 15 fiori grandi da 2 a 5 centrimetri..\nDistribuzione e habitat.\n\u00c8 originaria della provincia di Assam in India e delle province cinesi di Guangdong, Guangxi, Guizhou e Hainan, nonch\u00e9 di Laos, Cambogia, e Vietnam; cresce dall'altitudine di 650 metri fino a 1300..\nColtivazione.\nQuesta specie e la sottospecie var. \"jenkinsii\" hanno bisogno di un riposo invernale fresco e asciutto per garantire una ricca rifioritura primaverile."}
{"id": "4883926", "revid": "729019", "url": "https://it.wikipedia.org/wiki?curid=4883926", "title": "Funicolare del Tibidabo", "text": "La funicolare del Tibidabo \u00e8 una funicolare di Barcellona che unisce la pla\u00e7a del Doctor Andreu con il Tibidabo. Il tragitto \u00e8 lungo 1130\u00a0metri e la stazione inferiore \u00e8 collegata con la Tramvia Blau.\n\u00c8 il primo esempio di questo mezzo di trasporto realizzato in Spagna. Fu realizzata in poco pi\u00f9 di un anno, con la collaborazione di Siemens AG, e venne inaugurata alle 15:00 del 29 ottobre 1901, per un costo totale di 697.000 peseta."}
{"id": "4883938", "revid": "729019", "url": "https://it.wikipedia.org/wiki?curid=4883938", "title": "Knock on Wood (album Amii Stewart)", "text": "Knock on Wood \u00e8 un album della cantante statunitense Amii Stewart, pubblicato dall'etichetta discografica Hansa, distribuita dalla Ariola, nel febbraio 1979 ed arrivato in terza posizione in Svezia.\nContiene tra l'altro il brano omonimo, pubblicato poco prima su 45 giri, che ha raggiunto la Top Ten dei pi\u00f9 venduti in numerosi paesi."}
{"id": "4883945", "revid": "1573940", "url": "https://it.wikipedia.org/wiki?curid=4883945", "title": "Eptesicus taddeii", "text": "Eptesicus taddeii () \u00e8 un pipistrello della famiglia dei Vespertilionidi endemico del Brasile.\nDescrizione.\nDimensioni.\nPipistrello di piccole dimensioni, con la lunghezza totale tra 99,1 e 117,55\u00a0mm, la lunghezza dell'avambraccio tra 44,15 e 48,7\u00a0mm, la lunghezza della coda tra 42,5 e 53,3\u00a0mm, la lunghezza delle orecchie tra 13 e 17,2\u00a0mm.\nAspetto.\nLe parti dorsali variano dal bruno-rossastro al rossastro, con la base dei peli pi\u00f9 brunastra, mentre le parti ventrali sono pi\u00f9 chiare. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono corte, triangolari e con l'estremit\u00e0 arrotondata. Il trago \u00e8 appuntito e provvisto di un piccolo lobo alla base. Le membrane alari sono nere e attaccate posteriormente alla base delle dita dei piedi. I piedi sono grandi. L'estremit\u00e0 della lunga coda si estende di circa 1,7\u00a0mm oltre l'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa negli stati brasiliani meridionali di San Paolo, Paran\u00e0 e Santa Catarina.\nVive nelle foreste atlantiche.\nConservazione.\nQuesta specie, essendo stata scoperta relativamente di recente, non \u00e8 stata sottoposta ancora a nessun criterio di conservazione."}
{"id": "4883948", "revid": "125761771", "url": "https://it.wikipedia.org/wiki?curid=4883948", "title": "BMW Serie 2", "text": "La BMW Serie 2 \u00e8 la denominazione assunta da una famiglia di autovetture appartamenti al segmento C, prodotte dalla casa automobilistica tedesca BMW dal 2013 dapprima in versione coup\u00e9 e a cui, nel corso degli anni, si sono aggiunte anche le versioni cabriolet, monovolume e berlina-coup\u00e9 a quattro porte.\nPresentazione.\nNata per sostituire la BMW E82 e BMW E88, \u00e8 stata proposta dapprima con carrozzeria coup\u00e9 a tre volumi e a 2 porte: solo in seguito sono state introdotte la cabriolet a 2 porte, la monovolume e la coup\u00e9 a quattro porte. A partire dalla prima generazione della Serie 2, \u00e8 stata introdotta anche la variante sportiva, denominata M2. Con la seconda generazione, non \u00e8 pi\u00f9 disponibile la versioni cabriolet, che viene soppiantata nel listino BMW dalla Z4 G29.\nCoup\u00e9/Cabriolet.\nF22/F23 (2013-2021).\nLa prima generazione della Serie 2 \u00e8 stata lanciata in versione coup\u00e9 F22 e cabriolet F23, entrambe basate sulla piattaforma a trazione posteriore in comune con la Serie 1 F20. Questa generazione \u00e8 stata introdotta nel novembre 2013 come erede della Serie 1 coup\u00e9 e cabriolet E88.\nG42 (2021-).\nLa seconda generazione della Serie 2 coup\u00e9 \u00e8 stata presentata nel luglio 2021 come erede della F22 coup\u00e9 e F23 cabriolet. Utilizzando sempre la trazione posteriore, la G42 \u00e8 costruito sulla piattaforma CLAR con distribuzione dei pesi 50:50 e condivide molte componenti meccaniche con la Serie 3 G20 e la Serie 4 G22. A differenza della precedente generazione, la G42 non \u00e8 pi\u00f9 disponibile con il cambio manuale e in versione cabriolet.\nM2.\nF87 (2015-2021).\nLa BMW M2 \u00e8 la versione ad alte prestazioni della Serie 2 coup\u00e9. La prima generazione della M2 \u00e8 la coup\u00e9 F87 ed \u00e8 alimentata da motorizzazioni turbocompresse a sei cilindri in linea siglate BMW N55 e BMW S55. Della vettura sono state presentate due evoluzioni, la \"Competition\" e la \"CS\".\nActive Tourer/Gran Tourer.\nF45/F46 (2014-2021).\nLa \"Serie 2 Active Tourer F45\" \u00e8 una monovolume a cinque porte introdotta nel 2014. Il veicolo \u00e8 costruito sulla piattaforma a trazione anteriore UKL2. \u00c8 stato il primo modello BMW \"tuttoavanti\" a non utilizzare la configurazione a trazione posteriore. La versione pi\u00f9 lunga con 7 posti su tre file di sedili chiamata \"BMW Serie 2 Gran Tourer F46\" \u00e8 stata presentata nel 2015.\nU06 (2021-).\nA fine 2021 viene introdotta la seconda generazione; non \u00e8 pi\u00f9 disponibile la versione pi\u00f9 Gran Tourer a 7 posti.\nGran Coup\u00e9.\nF44 (2019-).\nLa BMW ha presentato la Gran Coup\u00e9 F44, che \u00e8 la variante di carrozzeria berlina a quattro porte, nell'ottobre 2019. La vettura non \u00e8 costruita sulla piattaforma UKL2 a trazione anteriore come per le Active Tourer (F45) e Gran Tourer (F46), ma sull'evoluzione della stessa chiamata FAAR in comune con la Serie 1 F40.\nGalleria d'immagini.\nDal suo debutto, la produzione della Serie 2 si \u00e8 articolata in due generazioni disponibile in 5 varianti di carrozzeria:"}
{"id": "4883952", "revid": "21880", "url": "https://it.wikipedia.org/wiki?curid=4883952", "title": "Friedrich Richard Rudolf Schlechter", "text": ""}
{"id": "4883958", "revid": "124677317", "url": "https://it.wikipedia.org/wiki?curid=4883958", "title": "Classe Oscar", "text": "La Classe Oscar \u00e8 una classe di sottomarini lanciamissili da crociera nucleari (SSGN), di fabbricazione sovietica prima e russa poi, il cui nome in codice \u00e8 divenuto, in Occidente, pi\u00f9 noto dell'originale denominazione di progetto. \nI battelli di questa classe possono essere suddivisi ulteriormente in due sotto-classi: gli esemplari appartenenti al Progetto 949 Granit (in cirillico: \u041f\u0440\u043e\u0435\u043a\u0442 949 \u0413\u0440\u0430\u043d\u0438\u0442, nome in codice NATO: Oscar I) e quelli appartenenti al Progetto 949A Antej (in cirillico: \u041f\u0440\u043e\u0435\u043a\u0442 949\u0410 \u0410\u043d\u0442\u0435\u0439, nome in codice NATO: Oscar II) il quale costituisce una versione migliorata del precedente.\nCostruiti presso il cantiere navale di Sevma\u0161 di Severodvinsk in una quindicina di esemplari, due dei quali mai ultimati a causa della dissoluzione dell'Unione Sovietica, a questa classe appartengono il sottomarino \"K-141 Kursk\", affondato a causa dell'esplosione di un siluro nel Mare di Barents nell'agosto 2000, ed il \"K-329 Belgorod\". \nA partire dal 2016 i sottomarini \"K-132\" \"Irkutsk\" e \"K-442\" \"Celjabinsk\" sono sottoposti a profondi lavori di ammodernamento con l'obiettivo di portarli ad un nuovo standard operativo chiamato 949AM. \nAl 2021, sono 5 i sottomarini classe Oscar II in servizio attivo nelle flotte del Nord e del Pacifico della Marina militare russa.\nSviluppo.\nLo sviluppo di una terza generazione di sottomarini lanciamissili antinave, progettati per il contrasto alle grandi portaerei occidentali, venne intrapreso dall'ufficio tecnico Rubin, probabilmente gi\u00e0 alla fine degli anni settanta. I lavori furono affidati alla direzione di P.P. Pustincev, che fu successivamente sostituito da I.L.Baranov.Nel 1978, presso il cantiere navale Sevmash, di Severodvinsk, si inizi\u00f2 la costruzione di un nuovo grande sottomarino, primo esemplare di quella che era nota in Unione Sovietica come Progetto 949 Granit. Il battello, chiamato \"K-525\", entr\u00f2 in servizio con la Flotta del Nord nel 1982, e ricevette il nome in codice NATO di Oscar. L'anno successivo, fu commissionato un secondo esemplare, il \"K-206\".\nTuttavia, gi\u00e0 nel 1982, venne impostato a Severodvinsk il primo esemplare del Progetto 9494A Antej, una versione ingrandita della nuova classe di sottomarini. In particolare, era stata aggiunta una sezione di una decina di metri, in modo da ospitare una serie di apparecchiature aventi lo scopo di aumentare la silenziosit\u00e0 dei battelli. Il nuovo sottomarino, con il nome di \"K-148\", entr\u00f2 in servizio nel 1986, seguito da altri dieci battelli (pi\u00f9 altri rimasti incompleti). La nuova versione ricevette dall'intelligence occidentale il nome in codice NATO di Oscar II.I tecnici russi pianificarono anche lo sviluppo di una quarta serie di sottomarini lanciamissili antinave, erede degli Oscar. Tuttavia, questa non ha avuto seguito.Gli Oscar sono sempre stati circondati da una certa riservatezza. Infatti, oltre ad alcuni parametri tecnici, vi \u00e8 anche confusione nella distinzione tra le varie unit\u00e0, soprattutto per quanto riguarda i nomi e la cronologia degli esemplari varati. Complessivamente, sono entrati in servizio 13 Progetto 949 (2 Oscar I ed 11 Oscar II), ma lo status operativo di alcuni esemplari non \u00e8 chiaro. Non si sa neanche quante fossero le unit\u00e0 preventivate, ma si parla genericamente di 15 battelli.\nNel 2011 \u00e8 stato annunciato dal Ministero della Difesa russo un complesso programma di ammodernamento dei sottomarini del Progetto 949A che ha avuto inizio nel 2016 sui sottomarini \"Irkutsk\" e \"Celjabinsk i\" quali verranno portati allo standard 949AM. I vettori 949AM vedranno raddoppiato il proprio armamento: gli attuali 24 missili anti-nave P-700 Granit verranno infatti sostituiti da 48 missili di ultima generazione, nelle versioni Kalibr, Oniks e Zircon. Gli esemplari modernizzati riceveranno anche suite di combattimento Omnibus-M e nuovi sistemi di navigazione oltre a nuovi sistemi di controllo del fuoco, comunicazione, sonar, radar ed apparecchiature di intercettazione elettronica. Si ritiene che i 949AM saranno allo stesso livello tecnologico dei ben pi\u00f9 moderni omologhi della Classe Yasen.\nUtilizzo.\nGli Oscar, entrati in servizio nei primi anni ottanta, sono ancora oggi operativi con la marina russa. Progettati specificamente per il contrasto alle portaerei statunitensi, sono tra i sottomarini russi pi\u00f9 grandi oggi in circolazione. Nonostante le dimensioni, hanno delle buone capacit\u00e0 nautiche, sia per quanto riguarda la manovrabilit\u00e0, sia per la velocit\u00e0 (i due reattori consentono di superare i 30 nodi).\nTutti gli esemplari portano nomi di citt\u00e0 della Federazione Russa.\nDopo il crollo dell'Unione Sovietica, le forze armate subirono un drastico ridimensionamento. La marina non sfugg\u00ec a questa situazione, anche se furono compiuti sforzi per limitare gli impatti dei tagli di budget. In particolare, per mantenere una buona capacit\u00e0 subacquea, si decise di ritirare dal servizio tutte le unit\u00e0 pi\u00f9 vecchie e meno efficaci, e di puntare sui modelli migliori e pi\u00f9 moderni. Per questa ragione, la costruzione degli Oscar continu\u00f2, tanto che circa un terzo degli esemplari complessivi sono entrati in servizio dopo il 1992, entro la prima met\u00e0 dagli anni novanta. Questi mezzi hanno sempre avuto un'attivit\u00e0 operativa piuttosto intensa."}
{"id": "4883966", "revid": "46291", "url": "https://it.wikipedia.org/wiki?curid=4883966", "title": "Dendrobium anosmum", "text": "Dendrobium anosmum \u00e8 una pianta della famiglia delle Orchidacee.\nDescrizione.\nOrchidea epifita di taglia molto grande,con steli lunghi fino a 120 centimetri, con molti nodi, ogni nodo avvolto da una stretta guaina, dal quale parte un'unica foglia allungata e decidua. Fiorisce in primavera, con un racemo recante da otto a dieci fiori, molto profumati e grandi da 5 a 10 centimetri ..\nDistribuzione e habitat.\n\u00c8 originaria di Malaysia, Laos, Vietnam, Hong Kong, Filippine, Indonesia e Papua Nuova Guinea, dove cresce nelle foreste a galleria, dal livello del mare fino a 1300 metri.\nSinonimi.\n\"Dendrobium superbum\" \n\"Callista anosma\" \n\"Dendrobium superbum\" var. \"giganteum\" \n\"Epidendrum caninum\" \n\"Dendrobium macrophyllum\" \n\"Dendrobium retusum\" \n\"Dendrobium macranthum\" \n\"Dendrobium superbum\" var. \"huttonii\" \n\"Dendrobium scortechinii\" \n\"Dendrobium superbum\" var. \"dearei\" \n\"Callista scortechinii\" \n\"Dendrobium leucorhodum\" \n\"Dendrobium caninum\" \n\"Dendrobium anosmum\" var. \"dearei\" \n\"Dendrobium anosmum\" var. \"huttonii\" \nColtivazione.\nQuesta pianta va coltivata su corteccia di sughero. Quando in tarda primavera appaiono i nuovi germogli \u00e8 ora di bagnare e fertilizzare riccamente, per poi ridurre acqua e fertilizzanti nella fase di riposo, da ottobre.."}
{"id": "4883968", "revid": "1876595", "url": "https://it.wikipedia.org/wiki?curid=4883968", "title": "Jasper Sitwell", "text": "Jasper Sitwell \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"Strange Tales\" (vol. 1) n. 144 (maggio 1966).\nStoria editoriale.\nSitwell esordisce durante la collana \"Nick Fury, Agent of S.H.I.E.L.D.\" in \"Strange Tales\" n. 144, e rimane una presenza fissa nelle storie narratevi dal 1966 al 1968, divenendo il collegamento principale tra l'agenzia e le Stark Industries in \"Tales of Suspense\" n. 93 (settembre 1967). A cavallo tra il 1970 e il 1988, oltre che su \"Iron Man\" \u00e8 apparso in svariate occasioni anche nella miniserie \"Nick Fury vs. S.H.I.E.L.D.\" e successivamente di nuovo sul secondo volume di \"Iron Man\" tra 1996 e 1997. \u00c8 comparso poi in tre numeri de \"The Avengers\" nel 2000 e in \"The Punisher War Journal\" nel gennaio 2007.\nBiografia del personaggio.\nNato a East Village, New York, il giovane ed entusiasta agente Jasper Sitwell, dopo essersi laureato come migliore della sua classe all'accademia dello S.H.I.E.L.D. con voti particolarmente alti in paracadutismo e manovre sottomarine, inizia a lavorare per Nick Fury ed il suo secondo in comando, Dum Dum Dugan, provocando loro non pochi fastidi a causa dei suoi modi di fare ingenui ed idealisti. Tuttavia, nel giro di poco tempo il ragazzo ha modo di dar prova del suo valore e guadagnarsi il rispetto di superiori e colleghi, tanto che lo stesso Fury decide di fargli da mentore e lo nomina capo ad interim nelle occasioni in cui decide di svolgere in prima persona delle missioni sul campo. Viene in seguito nominato agente di collegamento tra lo S.H.I.E.L.D. e le Stark Industries principale fornitore dell'attrezzatura dell'organizzazione. Qui ha modo di guadagnarsi il rispetto di Iron Man collaborando con lui nell'affrontare supercriminali e terroristi quali Gargoyle, Spymaster (che gli spara mandandolo brevemente in coma) e A.I.M.; inoltre ha una breve relazione con Madame Masque.\nSuccessivamente riassegnato al quartier generale dello S.H.I.E.L.D., Sitwell continua comunque ad assistere Stark in alcune sue missioni e, quando Obadiah Stane rileva la societ\u00e0 dell'uomo, Fury manda Sitwell in missione sul campo al fine di recuperare l'armatura di Iron Man.\nCome molti membri di spicco dello S.H.I.E.L.D., Sitwell sembra essere ucciso da un Life Model Decoy Modello Deltan impazzito dopo aver sviluppato una sorta di coscienza; motivo per il quale \u00e8 rimpiazzato da un LMD promosso direttore esecutivo. Si scopre successivamente che il vero Jasper Sitwell \u00e8 stato catturato dall'HYDRA e messo in animazione sospesa, dopo aver subito un lavaggio del cervello, viene mandato contro Fury ma, fortunatamente, lo S.H.I.E.L.D. riesce a decondizionarlo.\nDivenuto nel corso degli anni uno dei maggiori esperti di interrogatorio dello S.H.I.E.L.D., Sitwell ha spesso collaborato in coppia con l'agente Jimmy Woo e con l'agente G. W. Bridge nel tentativo di neutralizzare il Punitore.\nDurante il Regno Oscuro di Norman Osborn, Sitwell \u00e8 uno dei tanti agenti dello S.H.I.E.L.D. che, rifiutandosi di aderire all'H.A.M.M.E.R., si unisce al gruppo clandestino degli Howling Commandos, assieme all'ex-superiore Dum Dum Dugan. Con il nuovo gruppo, Sitwell collabora di frequente coi Secret Warriors di Nick Fury ma, proprio durante una di queste battaglie, perde i suoi amici e colleghi Gabe Jones e Eric Koenig.\nFury inoltre, gli propone di assisterlo nella supervisione delle missioni sotto copertura di Bucky Barnes, il Soldato d'Inverno, tuttavia, nel corso di una di queste la Vedova Nera, mentalmente condizionata, ferisce Fury ed uccide Sitwell il quale, in seguito, risorge misteriosamente come non morto e viene preso in custodia dalla divisione dello S.H.I.E.L.D. denominata Special Threat Assessment for Known Extranormalities (S.T.A.K.E.).\nPoteri e abilit\u00e0.\nSitwell \u00e8 un grande esperto di spionaggio ed un agente finemente addestrato dallo S.H.I.E.L.D. sia nel combattimento corpo a corpo che nell'uso delle armi da fuoco, inoltre \u00e8 uno dei maggiori esperti di interrogatori dell'intera agenzia spionistica.\nAltre versioni.\nNell'universo Ultimate, Jasper Sitwell appare in \"Ultimate Fallout\". Qui, l'uomo \u00e8 un agente di collegamento tra il governo e lo S.H.I.E.L.D. ed appare solo in un breve cameo per comunicare a Fury che il budget dell'organizzazione verr\u00e0 ristretto del 30%."}
{"id": "4883969", "revid": "118871369", "url": "https://it.wikipedia.org/wiki?curid=4883969", "title": "Unione dei comuni dello Scrivia", "text": "L'Unione dei comuni dello Scrivia \u00e8 un'unione di comuni della Liguria, nella citt\u00e0 metropolitana di Genova, formata dai comuni di Busalla, Casella, Crocefieschi, Isola del Cantone, Montoggio, Ronco Scrivia, Savignone, Valbrevenna e Vobbia.\nStoria.\nL'unione \u00e8 nata con atto costitutivo del 21 febbraio 2014, firmato nel municipio di Casella dai rappresentanti locali dell'alta valle Scrivia, e idealmente riprende le funzioni che pressoch\u00e9 gi\u00e0 erano svolte e/o associate con la precedente Comunit\u00e0 montana Alta Valle Scrivia. Quest'ultima, istituita nel 1973, \u00e8 stata aggregata alla Comunit\u00e0 montana Alta Val Polcevera per dare corpo alla Comunit\u00e0 montana Valli Genovesi Scrivia e Polcevera nel 2009 e infine soppressa nel 2011 con legge regionale.\nL'ente locale ha sede a Busalla, gi\u00e0 sede delle due ex comunit\u00e0 montane. Il primo presidente, eletto il 20 marzo 2014, \u00e8 stato Simone Franceschi.\nDescrizione.\nL'unione dei comuni comprende i territori dei comuni dell'alta valle Scrivia (Busalla, Casella, Isola del Cantone, Montoggio e Ronco Scrivia); della media valle Scrivia (Savignone e Crocefieschi); delle valli minori e contigue quali la val Pentemina (nel territorio di Montoggio), la val Brevenna e la val Vobbia, queste ultime nei rispettivi e omonimi comuni (Valbrevenna e Vobbia).\nPer statuto l'unione si occupa di questi servizi:"}
{"id": "4883971", "revid": "599013", "url": "https://it.wikipedia.org/wiki?curid=4883971", "title": "Giovanni Muroni", "text": "Caratteristiche tecniche.\nGiocava come ala destra.\nCarriera.\nDopo aver militato nel Pontedecimo nel 1935-1936 e nell'Andrea Doria di Genova l'anno successivo, ha disputato un campionato di Serie B con il Taranto nella stagione 1937-1938. Nella stagione 1938-1939 ha giocato in Serie C con l'Andrea Doria; l'anno seguente \u00e8 passato al Novara, con cui ha giocato una partita in Serie A.\nA fine stagione \u00e8 passato al Liguria, che nella stagione 1940-1941 l'ha ceduto in prestito al Varazze, squadra di Serie C, e nella stagione 1941-1942 l'ha ceduto sempre in prestito alla Manlio Cavagnaro di Sestri Ponente, sempre in terza serie; ha disputato a Mantova la stagione 1942-1943, in seguito nel Campionato Alta Italia 1944 ha giocato 3 partite senza mai segnare con la maglia del Liguria. Dopo una stagione con l'Entella in Prima Divisione (massimo campionato regionale dell'epoca), ha terminato la carriera da calciatore nel 1946."}
{"id": "4883972", "revid": "1543377", "url": "https://it.wikipedia.org/wiki?curid=4883972", "title": "Lover and a Fool", "text": "Lover and a fool \u00e8 il terzo singolo del gruppo musicale Jutty Ranx, estratto dall'album \"Jutty Ranx\", entrato nelle stazioni radiofoniche il 6 settembre 2013.\nIl video.\nIl video li vede suonare in un parco."}
{"id": "4883976", "revid": "767487", "url": "https://it.wikipedia.org/wiki?curid=4883976", "title": "The Feast of Life", "text": "The Feast of Life \u00e8 un film muto del 1916 diretto da Albert Capellani. Scritto e sceneggiato da Frances Marion, \u00e8 interpretato da Clara Kimball Young.\nTrama.\nA Cuba, Aurora Fernandez viene costretta - per salvare la tenuta di famiglia - a sposare il ricco don Armada. Il suo cuore, per\u00f2, appartiene a Pedro, un povero pescatore che vive con lo zio, padre Venture, e la sorella Celida. Don Armada ha sedotto la giovane Celida ma ora che vuole sposare Aurora, manda via l'amante. Intanto Aurora, volendo vedere il suo Pedro, si traveste da danzatrice e si reca nella locanda dove sa di trovare il pescatore con i suoi compagni. Lui non la riconosce, ma \u00e8 intrigato da quella bella donna.\nCelida ormai \u00e8 in punto di morte; malata di crepacuore, confessa al fratello e allo zio di essere stata l'amante di don Armada. Pen vendicare la sorella, Pedro raduna tutti i pescatori e li guida in una spedizione punitiva nella villa di Armada, dove si sta tenendo il banchetto nuziale. Gli ospiti scappano terrorizzati e Armada viene ferito, rimanendo accecato. Pedro riconosce nella sposa del suo avversario Aurora e si rende conto che lei \u00e8 la ballerina che lo ha cos\u00ec tanto affascinato. Nonostante i suoi propositi bellicosi, Pedro viene mosso a piet\u00e0 nel rendersi conto che Armada non ci vede pi\u00f9 e abbandona la villa.\nDon Armada si sottopone a un'operazione che dovr\u00e0 rendergli la vita, con i medici che lo mettono sull'avviso: qualsiasi shock potrebbe causargli la cecit\u00e0 senza via di uscita. Lui, rendendosi conto che Aurora ha una relazione con qualcuno, non le dice di aver riacquistato la vista e si mette a spiarla. Intercetta cos\u00ec un biglietto di Pedro e chiude la moglie nella sua stanza. Poi si reca da Pedro e lo pugnale. Quando torna da Aurora, le dice quello che ha fatto e lei scopre di essere stata ingannata dal falso cieco. La grande emozione causata dagli ultimi avvenimenti, per\u00f2, abbatte Armada che muore. Aurora fugge di casa per andare da Pedro: bench\u00e9 ferito, il giovane pescatore \u00e8 ancora vivo. Curato dalla sua donna, riprender\u00e0 ben presto le forze e gli amanti saranno cos\u00ec riuniti.\nProduzione.\nIl film fu prodotto dalla Paragon Films e venne girato a Cuba\nDistribuzione.\nIl copyright del film, richiesto dalla World Film Corp., fu registrato il 4 maggio 1916 con il numero LU8218.&lt;br&gt;\nDistribuito dalla World Film, il film usc\u00ec nelle sale cinematografiche statunitensi il 1\u00ba maggio 1916.\nCopia della pellicola in 35\u00a0mm e della lunghezza di 1274 metri con le didascalie in ceco viene conservata negli archivi della N\u00e1rodn\u00ed Filmov\u00fd Archiv. Il film \u00e8 stato presentato in Italia nel 2011 dalla Cineteca di Bologna"}
{"id": "4883977", "revid": "671029", "url": "https://it.wikipedia.org/wiki?curid=4883977", "title": "Scottish Cup (pallacanestro)", "text": "Scottish Cup (in italiano \"Coppa di Scozia\") o Scottish Basketball Cup \u00e8 una competizione di pallacanestro per club del campionato scozzese e leghe regionali.\nStoria.\nInsieme alla \"Lothian Basketball League\", la Basketball Scottish Cup fu il precursore e l'antesignano del campionato scozzese di pallacanestro.\nLa prima competizione fu organizzata nel 1947 annunciata nell'edizione del 3 giugno dal giornale \"The Scotsman\"; ad assegnare il trofeo fu il Kemsley Newspapers. Il basket in Scozia crebbe sotto l'influenza sia degli istituti scolastici (licei ed universit\u00e0) che dei giocatori provenienti dalle basi militari americane di stanza in Scozia. Negli anni sessanta e settanta la squadra vincitrice rappresentava il Regno Unito nella competizione europea della Coppa delle Coppe.\nI pluri vincitori della coppa appartengono prevalentemente all'area di Edimburgo e sono i Midlothian Bulls (denominati anche Murray Edinburgh o MIM Edinburgh, MIM Livingston, Livingston Bulls con 15 titoli), Boroughmuir (dieci vittorie) ed Edinburgh Kings (sette vittorie) e l'Universit\u00e0 di Edimburgo con cinque vittorie.\nLontano da Edimburgo ricordiamo Falkirk vincitrice con due squadre diverse (Falkirk sponsorizzata Team Solripe e i Fury), Paisley anch'essa con due formazioni (Paisley BC e i Paisley St. Mirren) e Glasgow con i Glasgow Maryhill, Pearce Institute, Glasgow Elite e i Glasgow Brightsiders/Sports Division.\nLa squadra \"straniera\" dei Kirknewton Comets, formata dai militari americani della base RAF a pochi chilometri da Edimburgo, vinsero ripetutamente la coppa ed insieme all'altre formazioni militari degli Edzell Enforcers (a met\u00e0 strada tra Dundee ed Aberdeen) e Dunoon Simon Lake \"Lakers\" (ad ovest sul River Clyde) diffusero la pratica della pallacanestro in Scozia fin dagli anni cinquanta del secolo scorso.\nAttualmente la formula della Scottish Cup Basketball prevede la partecipazione delle formazioni della lega maggiore e di quelle minori o regionali: la Grampian Basketball League, Lothian Basketball Association e Basketball Tayside &amp; Fife League."}
{"id": "4883979", "revid": "122246", "url": "https://it.wikipedia.org/wiki?curid=4883979", "title": "Simone Scopelliti", "text": "Carriera.\nLa carriera di Simone Scopelliti inizia nella squadra della sua citt\u00e0, l'ASD Luck Volley Reggio Calabria, con cui disputa un campionato di Serie C. Riceve alcune convocazioni nella nazionale italiana Under-19.\nAll'inizio della stagione 2011-12 si trasferisce a titolo definitivo alla Pallavolo Modena.\nNella stagione 2012-13 viene inserito nel settore giovanile della Callipo Sport di Vibo Valentia, societ\u00e0 con cui, nella stagione successiva, fa il suo esordio in Serie A1 e dove rimane anche nella stagione 2014-15 quando la squadra disputa la Serie A2.\nNell'annata 2015-16 veste la maglia della Materdomini Volley di Castellana Grotte, dove resta per due annate, prima di accasarsi per la stagione 2017-18 alla neopromossa , sempre in serie cadetta.\nNella stagione 2018-19 viene ingaggiato dalla , in Superlega, categoria dove milita anche nell'annata successiva con l'. Per il campionato 2020-21 difende i colori del , in Serie A2."}
{"id": "4883980", "revid": "287204", "url": "https://it.wikipedia.org/wiki?curid=4883980", "title": "Pavel Aleksandrovi\u010d Urusov", "text": "Biografia.\nEra il figlio di Aleksandr Michajlovi\u010d Urusov, e di sua moglie, Ekaterina Pavlovna Tati\u0161\u010deva, sorella del diplomatico Dmitrij Pavlovi\u010d Tati\u0161\u010dev.\nCarriera.\nStudi\u00f2 presso la Scuola di Cavalleria Nikolaev e il 29 marzo 1825 entr\u00f2 nel reggimento Sem\u00ebnovskij. In seguito entr\u00f2 nel reggimento Izmajlovskij, dove ricopr\u00ec la carica di aiutante di campo.\nNel 1831 fu aiutante di campo nell'esercito del principe Gor\u010dakov e partecip\u00f2 alle operazioni militari contro i ribelli polacchi.\nNel 1837 venne promosso al grado di capitano, nel 1842 a colonnello e il 7 agosto 1849 a generale maggiore con l'iscrizione al seguito di Sua Maest\u00e0.\nAll'inizio della Guerra di Crimea, Urusov comand\u00f2 la 10\u00aa divisione di fanteria sul Danubio. Dopo lo sbarco anglo-francese in Crimea venne spostato nella stessa posizione nella 8\u00aa divisione di fanteria.\nIl 15 giugno 1855 fu nominato aiutante generale e capo della 2\u00aa divisione di fanteria e l'8 settembre 1858 fu promosso a tenente generale. Il 30 agosto 1869 ricevette il grado di generale di fanteria.\nMatrimonio.\nNel 1837 spos\u00f2 la contessa Aleksandra Sergeevna Uvarova (1814-1865), figlia di Sergej Sem\u00ebnovi\u010d Uvarov. Ebbero sei figli:\nMorte.\nMor\u00ec il 18 gennaio 1886 a San Pietroburgo. Fu sepolto nel cimitero di Tichvin del Monastero di Aleksandr Nevskij."}
{"id": "4883986", "revid": "247222", "url": "https://it.wikipedia.org/wiki?curid=4883986", "title": "Discao meravigliao", "text": ""}
{"id": "4883988", "revid": "124322585", "url": "https://it.wikipedia.org/wiki?curid=4883988", "title": "Le avventure di Cherea e Calliroe", "text": "Le avventure di Cherea e Calliroe (), anche conosciuto come Il romanzo di Calliroe o semplicemente come Cherea e Calliroe, \u00e8 un romanzo in otto volumi scritto da Caritone di Afrodisia in epoca ellenistica. Descrive le avventure di due giovani innamorati siracusani.\nLa sua datazione \u00e8 controversa poich\u00e9 per diverso tempo non si \u00e8 riusciti a stabilire se questo romanzo fosse stato scritto durante il I o il V secolo. Ma grazie alla menzione del testo riscontrata su due antichi papiri provenienti dall'Egitto e datati II o III secolo \u00e8 stato possibile anticipare largamente la collocazione cronologica del romanzo in questione.\nEsso \u00e8 considerato uno dei \"Big five\" (dei cinque grandi), un termine inglese con il quale gli studiosi internazionali definiscono i 5 romanzi di epoca greca che trattano il genere letterario dell'amore, dell'avventura, dell'eroismo giunti integrali fino ai nostri giorni. Gli altri quattro sono: \"Racconti efesii di Anzia ed Abrocome\" di Senofonte Efesio; \"Le avventure pastorali di Dafni e Cloe\" di Longo Sofista; \"Leucippe e Clitofonte\" di Achille Tazio; \"Le Etiopiche\" di Eliodoro di Emesa.\nIl romanzo di Cherea e Calliroe inizialmente venne considerato come l'ultimo dei \"Big five\", ma con gli studi recenti e le conseguenti conclusioni si \u00e8 pi\u00f9 inclini a credere che esso sia in realt\u00e0 il primo dei cinque per ordine di datazione e dunque risulterebbe oggi come il pi\u00f9 antico romanzo scritto giunto integro in epoca contemporanea.\nIn epoca moderna venne pubblicato per la prima volta ad Amsterdam nel 1750 a cura di Jacques Philippe D'Orville accompagnato dalla traduzione in lingua latina eseguita da Johann Jakob Reiske.\nDatazione del romanzo.\nDi questo romanzo si \u00e8 pensato per parecchio tempo che in ordine cronologico fosse uno degli ultimi scritti in epoca tardo-ellenistica. Molte le discussioni per stabilirne una data certa, dibattito cos\u00ec accesso da essere definito \"singolare\" nel suo genere:\nTra le date pi\u00f9 alte espresse vi \u00e8 il I secolo, mentre tra le pi\u00f9 basse vi sono un IV o un V secolo.\nUna svolta determinante per la cronologia di questo romanzo la si \u00e8 avuta con il ritrovamento di quattro manoscritti su dei papiri che riportando il testo di Cherea e Calliroe confermano la sua esistenza gi\u00e0 dalla fine del I e II secolo.\nLa loro scoperta \u00e8 avvenuta tra il 1906 e il 1910. Pare certo agli studiosi che almeno uno di essi risalga all'epoca degli imperatori romani Commodo o Marco Aurelio Antonino. \nI papiri ritrovati provengono da localit\u00e0 distanti l'una dall'altra ma nella medesima regione geografica: l'Egitto; da Karanis, centro vicino alla citt\u00e0 di Fayum, da Ossirinco, dalla Tebaide.\nIl genere letterario del romanzo greco non viene mai datato nei secoli prima di Cristo, poich\u00e9 generalmente la diffusione dei romanzieri la si ebbe nei primi secoli dopo Cristo e come vedremo nel paragrafo successivo dedicato all'ambientazione culturale di questo romanzo, il testo di Caritone si pensa abbia parecchi riferimenti espliciti alla religione cristiana che andava sviluppandosi proprio nel periodo in cui l'autore scrisse le avventure di Cherea e Calliroe, se la data cronologica corrisponde.\nAltro motivo principale che non permette di collocare questo romanzo ad una datazione antecedente al I secolo \u00e8 dovuto al legame storico e al riferimento, anche questo esplicito, che Caritone fa riguardo a fatti storici realmente accaduti nei luoghi che egli menziona.\nI romanzieri trassero la loro ispirazione da dei luoghi storici dove si svilupparono grandi avvenimenti. Ma per far questo tali avvenimenti dovevano essere accaduti gi\u00e0 da diverso tempo, da secoli, poich\u00e9 non \u00e8 credibile che Caritone narrasse i suoi racconti semi-fantastici in una Siracusa ancora nel pieno del centralismo politico. Mentre ben diverso era narrare questi racconti in un arco di tempo parecchio distante dalla data originaria del loro accadimento reale.\nSe del resto Cicerone afferma che i siracusani nel I secolo a.C. non avevano pi\u00f9 memoria di Archimede, allora \u00e8 lecito credere che gi\u00e0 dal I secolo i tempi erano maturi per ambientare dei racconti romanzeschi (semi-veritieri) in dei luoghi attrattivi per il loro contesto storico.\nAmbientazione.\nAspetto culturale.\nL'Oriente.\nL'Oriente \u00e8 un aspetto, non solo geografico ma anche culturale, che viene tenuto sempre in considerazione durante tutto lo svolgersi del romanzo.\nCi\u00f2 \u00e8 dovuto oltre che per la provenienza geografica del suo autore (Afrodisia) anche ad una cultura orientale che nei tempi del tardo-ellenismo si era sviluppata e si era ben concretizzata nel pensiero culturale dei greci.\nDopo che Alessandro Magno aveva aperto la strada dell'unione tra i popoli orientali e quelli occidentali, le due culture avevano cominciato a mescolarsi tra di esse. Va ricordato che il progetto di Alessandro, gli storici sostengono, era quello di unire l'Europa e l'Asia.\nE non \u00e8 un caso che l'autore Caritone abbia scelto proprio Siracusa come meta principale delle sue avventure. La citt\u00e0 aretusea secondo gli storici sarebbe stata la prescelta capitale occidentale di Alessandro Magno; luogo ideale dal quale mettere insieme l'Occidente con l'Oriente. La storia ci ha mostrato poi che i progetti di Alessandro rimasero incompiuti a causa della sua improvvisa scomparsa ma ci\u00f2 che egli aveva costruito rimase per largo tempo nel pensiero culturale dei greci.\nAd esempio il noto storico e scrittore britannico Norman Davies, popolare per aver scritto una celebre \"Storia d'Europa\", sostiene nel suo libro che il mondo greco cresciuto nell'epoca alessandrina (arco di tempo in cui rientrerebbe il romanzo di Caritone) fosse molto pi\u00f9 propenso a seguire la cultura orientale e non quella occidentale, perch\u00e9 quello era l'assetto geo-politico al quale le vicende di Alessandro li avevano abituati:\nCi\u00f2 nonostante si evidenzia nel romanzo il rapporto realistico che i greci ebbero con l'Oriente; ovvero il fatto stesso che l'autore chiama gli autoctoni della Persia \"barbari\" descrivendone le usanze come se fossero lontane ed estranee a quelle greche. Riemerge nel romanzo dunque l'attrito non superato che caus\u00f2 tante polemiche alla visione unitaria di Alessandro Magno.Il mondo greco ebbe grande interesse per l'Oriente, rimanendone affascinato e attratto verso quella direzione. Ma non arriv\u00f2 a crearsi la giusta amalgamazione tra la cultura occidentale e quella orientale.\nLa religione.\nLa religione \u00e8 sempre presente nel romanzo, poich\u00e9 i personaggi sono molto devoti agli dei e li invocano spesso per chiedere la loro benevolenza o per domandare il perch\u00e9 dei loro guai.\nNonostante un marcato paganesimo leggibile nel romanzo in questione, vi sono comunque diversi studiosi che sostengono di vedervi chiari riferimenti alla religione cristiana che proprio nel periodo di Caritone andava diffondendosi ovunque.\nIn particolare sono due gli episodi del romanzo che ricorrono tra gli studiosi di teologia; il primo \u00e8 la crocifissione di Cherea, il fatto che egli salga sulla croce senza opporsi al suo destino, che la trasporti da solo, come avvenne per la crocifissione di Ges\u00f9 Cristo. Il secondo episodio pi\u00f9 discusso \u00e8 la morte apparente di Calliroe. Ella viene chiusa nel sepolcro ma improvvisamente i siracusani si accorgono dopo tre giorni all'alba (proprio come avvenne nella storia della risurrezione di Ges\u00f9) che il sepolcro era semiaperto e che era vuoto; situazione che subito fa pensare ai presenti che la fanciulla fosse risorta perch\u00e9 dea e non umana.\nMa queste similitudini tra il romanzo di Caritone e la storia cristiana, non devono comunque far dimenticare che la crocifissione era una pratica gi\u00e0 diffusa diversi secoli prima della venuta di Cristo. Ad esempio per ricordare un episodio storico di crocifissione, avvenuta proprio nella polis di Siracusa, basta citare Plutarco che ha narrato di Mamerco, tiranno di Catania, il quale durante l'et\u00e0 timoleontea venne processato nel teatro aretuseo e poi crocifisso come si usava fare con i comuni criminali.\nPer questo motivo non si pu\u00f2 dare per scontato che Caritone volesse fare diretto riferimento alla crocifissione di Cristo o se invece stesse solamente narrando comuni vicende che accadevano in quei secoli.\nChi sostiene l'ipotesi cristiana del romanzo sottolinea che al suo interno vi sono diverse altre similitudini tra le vicende dei personaggi di Caritone e quelle realmente accadute nel cristianesimo. Una conoscenza dettagliata dei fatti cristiani sarebbe data all'autore per via della sua localit\u00e0 di nascita; Afrodisia nella Caria, regione dell'Anatolia, luogo storicamente noto per la sua evangelizzazione, l\u00ec dove nacque San Paolo (\"l'apostolo delle genti\").\nContinui e marcati sono invece i riferimenti alla religione politeista degli dei; Caritone nomina Afrodite, Zeus, Eros... il culto dei templi, i sacrifici per onorare gli dei. Ci\u00f2 fa tendere la datazione del romanzo in un periodo in cui la religione cristiana e la religione politeista greca convivevano tra la cultura popolare, poich\u00e9 il cristianesimo doveva ancora diffondersi in massa e il politeismo resisteva, perch\u00e9 era stato e lo era, parte della vita dei greci, come ci fa notare lo stesso Caritone.\nTrama.\nLa storia inizia a Siracusa, in Sicilia, mostrandoci la straordinaria bellezza di Calliroe, la quale durante un evento pubblico in onore della dea Afrodite incontra Cherea. I due giovani appena si vedono si innamorarono perdutamente l'uno dell'altra ma il loro amore viene ostacolato dalle rispettive famiglie.\nDopo molti affanni si celebra infine il matrimonio tra i due giovani che tornano finalmente a sorridere. Ma il trionfo di Cherea crea molte invidie tra gli altri pretendenti per la mano di Calliroe; il giovane tiranno di Agrigento, seguito da diversi complici, riesce a insinuare il dubbio in Cherea sulla fedelt\u00e0 della propria consorte. Con un subdolo inganno gli fa credere che Calliroe lo abbia tradito durante la sua assenza; lo porta sull'altura di una pianura e segretamente gli mostra un uomo che, d'intesa con una schiava, stava entrando nella loro casa per recarsi nelle stanze di Calliroe.\nCherea caduto nell'inganno e preso dall'ira di gelosia, dopo una lite verbale con la giovane Calliroe che fieramente negava le oscure offese del marito, reagisce colpendola violentemente allo stomaco. Il calcio fa perdere i sensi alla ragazza che apparentemente sembra morta. Con immenso dolore di tutti e con la distruzione morale di Cherea si celebrano solenni funerali per Calliroe che viene sepolta all'interno di un sontuoso sarcofago ricolmo di oro e preziosi doni della famiglia e degli amici.\nUn gruppo di pirati, capitanati da tale Tetone, assistono alle ricche celebrazioni e una volta che la confusione si \u00e8 dissolta Terone progetta un piano per rubare l'oro posto all'interno del sarcofago di Calliroe. Ci\u00f2 che per\u00f2 il pirata non pu\u00f2 mai immaginare \u00e8 che la fanciulla in realt\u00e0 sia viva. La morte di Calliroe infatti era solo apparente poich\u00e9 la giovane aveva perso i sensi e momentaneamente aveva smesso di respirare a causa del colpo subito.\nPer cui mentre Cherea si tormentava l'anima per i sensi di colpa, la sua sposa si svegliava sola e spaventata nel buio sepolcro, circondata dall'oro. La luce viene fatta filtrare all'interno della tomba dal pirata Terone che in principio rimane terrorizzato dalla viva presenza di Calliroe, ma appena capisce l'accaduto decide di rapire anche la ragazza oltre gli oggetti preziosi e la porta via con la sua nave e la sua ciurma per venderla come schiava in qualche terra dell'Egeo.\nTerone si accorge che non \u00e8 facile trovare un luogo dove il nome dei siracusani non sia noto e per paura di finire in guai seri con l'accusa di voler vendere una donna libera come schiava, cerca affannosamente un cliente n\u00e9 troppo povero n\u00e9 troppo potente; poich\u00e9 la bellezza di Calliroe \u00e8 degna di un re ma allo stesso tempo un re pu\u00f2 fare domande e condannare chi ha osato rapire e schiavizzare la figlia di Ermocrate. Infine incontra nella citt\u00e0 di Mileto lo schiavo di un ricco padrone, Leona, che con discrezione chiede al pirata che questa fanciulla che egli dice essere cos\u00ec bella venga allora portata nei possedimenti di Dionisio di Mileto, suo padrone nonch\u00e9 uomo pi\u00f9 influente della polis greca.\nTerone va da Calliroe sua prigioniera e senza dirle la verit\u00e0 le fa credere che la sta per riportare a casa dalla sua famiglia. Ma Calliroe capisce che il pirata le sta mentendo e che in realt\u00e0 sta per essere venduta come schiava in una terra straniera, disperata continua a fingere di non aver compreso e asseconda il disegno del pirata. Viene condotta da Leona e venduta per poco denaro perch\u00e9 ci\u00f2 che pi\u00f9 premeva a Terone era liberarsi della presenza pericolosa della figlia di Ermocrate. Dato che non esiste non pu\u00f2 consegnare al milese l'atto di vendita che attesta lo status di schiavo di una persona, ma essendo scaltro il pirata fa credere a Leona che tale documento si trovi a bordo della sua nave e che quindi egli dove tornare indietro a prenderlo con la ragazza a suo seguito. Il milese, temendo che una tale bellezza sarebbe stata comprata da altri se solo si fosse atteso un attimo di pi\u00f9, decide di fidarsi ciecamente di Terone e gli dice che non vi \u00e8 bisogno al momento dell'atto di vendita.\nLeona vuole solo sapere da dove proviene quella ragazza, dove Terone l'ha comprata prima di condurla a Mileto. Gli viene risposto che la ragazza proviene dalla citt\u00e0 di Sibari, dalla Calabria in Italia e che \u00e8 stata venduta perch\u00e9 la sua padrona era gelosa. Soddisfatto della risposta Leona saluta Terone, convinto che lo rivedr\u00e0 l'indomani per firmare le tavole della vendita.\nFintosi premuroso e obbligato dopo il saluto Terone lascia immediatamente la citt\u00e0 e salpa su mare con la sua ciurma. Il compratore \u00e8 convinto che questa fanciulla, cos\u00ec somigliante alla dea Afrodite, far\u00e0 dimenticare al suo padrone il dolore per la recente scomparsa della moglie. Dionisio di Mileto infatti aveva da poco perso la moglie e nonostante fosse considerato dai suoi cittadini come un uomo giusto e vitale, adesso affranto dal dolore non si mostrava nemmeno pi\u00f9 in pubblico.\nLeona dopo aver condotto la nuova schiava nelle campagne propriet\u00e0 di Dionisio, fa incontrare i due con un pretesto all'interno del tempio di Afrodite. Dionisio in un primo momento \u00e8 convinto che Calliroe sia la dea Afrodite apparsa agli uomini all'interno del suo tempio e insiste affinch\u00e9 anche il suo servitore si inginocchi a lei come stava facendo in quel preciso momento egli stesso. Ma la voce della ragazza lo distoglie dal prostrarsi e lo induce ad alzarsi perch\u00e9 ella in realt\u00e0 non \u00e8 una dea ma una semplice donna, come Calliroe stessa si definisce.\nDionisio rimane perdutamente innamorato dopo quel loro primo incontro ma inizia ad essere dubbioso poich\u00e9 si domanda com'\u00e8 possible che una donna dalle maniere e dal portamento cos\u00ec fini possa essere una schiava. I suoi dubbi aumentano quando pensa al fatto che Leona non ha potuto ricevere da Terone l'atto di vendita della schiava, perch\u00e9 nonostante fossero stati ispezionati tutti i porti di Mileto non vi era pi\u00f9 alcuna traccia di quel venditore.\nDionisio e Leona cominciano a porsi molti interrogativi su questa misteriosa vendita e giungono alla conclusione che si tratta di una donna libera straniera venduta illegalmente. Per avere conferma dei loro timori vanno a domandarlo direttamente a Calliroe ma lei non vuol dire nulla sulla sua provenienza e si limita tra le lacrime a dir loro solamente il suo nome. Esortata a parlare cede raccontando tutta la sua storia; che giungeva da Siracusa, che era la figlia del generale Ermocrate, che era stata creduta morta e rapita dai pirati che l'avevano infine venduta a Mileto. Tace solamente il nome di Cherea; istintivamente la giovane crede sia prudente non svelare ai presenti il suo amore per il marito lasciato in patria. Chiede in ultimo a Dionisio di liberarla e di ricondurla a casa dai suoi affetti.\nDionisio \u00e8 sconvolto dopo aver saputo la verit\u00e0 su Calliroe perch\u00e9 \u00e8 consapevole del fatto che non potr\u00e0 mai trattenere come schiava a Mileto la figlia di Ermocrate e il pensiero di doverle dire addio lo distrugge pi\u00f9 di ogni altra cosa:\nPoi dice rivolgendosi contro Leona, che lo esortava a sfruttare lo \"status\" di schiava nel quale si trova adesso la ragazza per trattenerla a s\u00e9 con la forza:\nDionisio non vuole obbligarla ma non vuole nemmeno rimandarla a casa, cos\u00ec cerca di convincerla a rimanere con lui tramite le parole dei suoi schiavi e si chiude poi in un profondo dolore quando vede che ogni tentativo appare inutile. Ma accade un evento inaspettato, Calliroe scopre di essere incinta; porta in grembo il figlio di Cherea. Disperata e confusa viene ricattata da Plangona che le impone un matrimonio con il suo padrone, perch\u00e9 altrimenti il futuro di suo figlio sarebbe stato in grave pericolo l\u00ec nella Jonia. Le due donne non rivelano a Dionisio lo stato di gravidanza di Calliroe cos\u00ec Dionisio una volta divenuto suo marito crede anche di essere il padre del bambino.\nLa trama torna indietro mostrando gli avvenimenti che accaddero a Siracusa dopo la scomparsa di Calliroe.\nCherea dopo aver scoperto con sgomento che il corpo di Calliroe \u00e8 scomparso decide di salpare per mare con i suoi compagni alla ricerca, senza una meta precisa, della sua amata che egli a questo punto crede risorta perch\u00e9 non di natura umana ma divina.\nIn mare dopo diversi giorni incrociano una nave distrutta dalla tempesta. Al suo interno si trova la ciurma perita di Terone, il pirata dall'animo scuro che viene trovato in fin di vita da Cherea che ignorandone l'identit\u00e0 lo soccorre e lo porta nella citt\u00e0 di Aretusa.\nQui viene condotto nel teatro principale e per sua sfortuna viene riconosciuto da un cittadino che afferma senza dubbio di averlo visto aggirarsi intorno al porto durante i funerali di Calliroe. Nonostante Terone cerchi di difendersi non pu\u00f2 nulla contro le torture che i siracusani gli infliggono affinch\u00e9 parli e riveli dove ha portato la figlia di Ermocrate. Messo sotto processo e torturato, Terone alla fine cede e racconta loro di aver venduto come schiava Calliroe nella Jonia, a Mileto. Il pirata viene crocifisso e Cherea dopo aver compreso che sua moglie \u00e8 ancora viva decide di recarsi al pi\u00f9 presto in quella citt\u00e0. Qui trova la citt\u00e0 in festa e vede una grande immagine di una donna bellissima posta sopra il tempio di Afrodite; riconoscendovi il profilo di Calliroe sviene per l'emozione e con sconcerto scopre dai milesi che ella sta per diventare la moglie di Dionisio, l'uomo pi\u00f9 influente di tutta la Jonia. Foca, intendente di Dionisio, qualche ora dopo riconosce la nave da guerra siracusana e temendo che la felicit\u00e0 del suo padrone stesse per essere turbata, di notte fa cogliere di sorpresa i marinai aretusei facendo bruciare la loro nave e vendendoli tutti come schiavi nella Caria.\nIn seguito, d'intesa con Dionisio, viene fatto credere a Calliroe che Cherea sia morto e che quindi lei deve dimenticarlo per sempre. Nella citt\u00e0 di Mileto viene costruito un sepolcro vuoto che simboleggia la tomba di Cherea.\nNel frattempo in Caria, dopo molte disavventure, Cherea conosce Mitridate, personaggio politico della Caria che invia una lettera a Calliroe facendole sapere che il suo amato \u00e8 in realt\u00e0 vivo e che la sta ancora cercando. Ma questa lettera viene intercettata da Dionisio che molto preoccupato decide di chiedere aiuto al satrapo della Lidia e della Jonia, Farnace, che a sua volta scrive al gran re di Persia, Artaserse, facendogli presente la questione che diviene sempre pi\u00f9 intrecciata.\nGiunti a Babilonia incontrano il gran re che decide di essere giudice del processo che dovr\u00e0 stabilire le colpe di Mitridate, accusato di menzogna e adulterio, contro Dinisio, la parte lesa. Ma Mitridate per scagionarsi porta con s\u00e9 in Persia Cherea che comparendo nel mezzo del processo pu\u00f2 finalmente riabbracciare tra le lacrime e lo stupore generale Calliroe. La situazione precipita poich\u00e9 Calliroe diviene oggetto di aspra contesa tra Dionisio e Cherea che reclamano entrambi di avere un valido vincolo matrimoniale con la giovane siracusana. Artaserse affida a sua moglie Statira le cure di Calliroe tenendola in questo modo lontano dai due contendenti fino a quando non si avr\u00e0 un verdetto. Ma il gran re persiano si innamora pure lui della bellezza di Calliroe e cos\u00ec ordina che in tutta Babilonia vengano allestiti lunghi periodi di onori agli dei, per fare in modo di allontare sempre pi\u00f9 il giorno del processo e tenere al suo fianco la giovane.\nA distrarre i desideri del gran re arriva per\u00f2 una grave ribellione dell'Egitto che scatena una guerra contro la Persia.\nArtaserse deve partire per sedare la rivolta e per evitare di perdere Calliroe la fa venire al seguito della sua corte che segue il gran re negli accampamenti bellici. Calliroe quindi parte insieme a Statira convinta che la situazione peggio di cos\u00ec non poteva andare. Dionisio decide di partire per la guerra schierandosi al fianco di Artaserse, pensando in questo modo di guadagnarsi la grazia del gran re che per ricompensarlo della sua fedelt\u00e0 gli avrebbe concesso il permesso di riavere Calliroe. Ma prima di partire inganna Cherea lasciandogli una finta lettera nella quale vi era scritto che il gran re di Persia concedeva a Dionisio il titolo di unico e solo marito legittimo della figlia di Ermocrate.\nCherea disperato tenta di suicidarsi ma l'amico Policarmo rimasto sempre al suo fianco gli consiglia di non sprecare cos\u00ec la sua vita ma di sacrificarla per qualcosa di pi\u00f9 grande, che potrebbe far male al gran re di Persia, Artaserse, colpevole di avergli negato l'unione con Calliroe; Policarmo dice a Cherea di schierarsi al fianco dei ribelli egiziani e combattere i persiani.\nI due siciliani si uniscono quindi ad un gruppo di ribelli in Siria e qui conoscono il personaggio che viene chiamato \"l'Egiziano\", ovvero i capo dei ribelli che vedendo combattere Cherea e apprezzandone le abilit\u00e0 gli affida il compito di comandante dell'esercito ribelle.\nLa guerra \u00e8 lunga e faticosa, a tratti sembra che i persiani abbiano la meglio. I ribelli egiziani e siriani riescono a vincere temporaneamente sulla Persia e catturano quindi l'accampamento di Artaserse, preso dal gruppo di soldati capitanati da Cherea, tutti i presenti vengono fatti prigionieri, compresa Calliroe che si trovava l\u00ec insieme alla regina e alla corte. Un soldato vedendo la bellezza di Calliroe pensa di farne dono gradito al suo capitano, quindi fa sapere alla ragazza che viene adesso considerata come \"bottino di guerra\" e che sar\u00e0 condotta dal loro comandante. Calliroe non sa di chi stanno parlando e quindi inizia a disperarsi e si rifiuta categoricamente di muoversi perch\u00e9 non vuole assolutamente finire tra le braccia di uno sconosciuto come prigioniera di guerra. La sorpresa \u00e8 infine grande quando Cherea attirato dalle sue urla entra nella tenda e scopre che quella ragazza di cui gli stavano parlando era in realt\u00e0 la sua amata e lo stupore si dipinge anche sul volto di Calliroe quando vede che il capitano dei ribelli altri non \u00e8 che il suo amato Cherea.\nI due giovani possono finalmente riunirsi, si organizza subito la partenza per Siracusa, poich\u00e9 le truppe del gran re si avvicinano pericolosamente. Cherea vuole condurre in patria tutti i persiani catturati, compresa la regina Statira, ma Calliroe si oppone e gli intima di lasciare libera la regina di Persia perch\u00e9 mai potrebbe considerarla come sua schiava. Statira fa quindi ritorno dal gran re Artaserse che fatica a dimenticare Calliroe ed \u00e8 tentato di raggiungerla fino in Sicilia per poterla rivedere. Dionisio \u00e8 colto da gran dolore nel vedere andar via la sua amata donna ma il fatto che il figlio cresciuto con lei rimanga adesso al suo fianco lo consola:\nIl romanzo si chiude con il ritorno a casa di Calliroe e l'affannoso racconto delle vicissitudini accadute in Oriente.\nRiscontro letterario.\nStudi sul romanzo.\nQuesto romanzo, pur essendo considerato come il pi\u00f9 antico giunto fino a noi, \u00e8 stato comunque studiato in epoca tarda. Molti studiosi infatti si sono domandati perch\u00e9 Caritone di Afrodisia sia stato trascurato per far spazio ad altri romanzieri rivelatisi poi di epoche posteriori alla sua. Solamente uno studioso religioso tedesco, Christoph von Schmid, sostenne per diverso tempo che Caritone fosse il pi\u00f9 antico dei romanzieri greci presi in esame, collocando il suo lavoro subito dopo il romanzo di Nino, e cercando di sostenere la sua tesi, che comunque fino al ritrovamento dei papiri venne sempre contestata dagli altri studiosi.\nSi \u00e8 potuto constatare che tale romanzo ebbe un buon successo; i papiri ritrovati ne attestano la popolarit\u00e0 presso l'Egitto greco-romano. A partire da Afrodisia, in Turchia, si sa che l'opera fu letta anche nell'Africa settentrionale, dimostrando pertanto una diffusione su larga scala.\nL'opera fu riscoperta nel Medioevo, grazie ad alcuni codici scritti in quel periodo, che ne riportavano il testo. Ma Caritone, rispetto ad altri romanzieri greci, era ancora quasi ignoto agli studiosi medievali, al punto tale che Corrado Gesner di Zurigo, autore di numerosi scritti nel 1500, disse addirittura di dubitare dell'esistenza di un fantomatico codice custodito in Vaticano, recante appunto il testo di questo romanzo:\nLo studioso italiano Aristide Calderini riporta le parole di Gesner tra le sue note in latino, citando questa vicenda:\nAltri autori hanno fatto riferimento a questa copia situata in Vaticano, ma di essa si persero completamente le tracce.\nIl codice fiorentino.\nMolto tempo dopo, nel 1702, il primo a fare riferimento ad un altro codice medievale che riportava il testo di Caritone, fu Bernard de Montfaucon, nel suo \"Diarium italicum\" a pagina 365; egli menziona infatti il codice fiorentino, conservato presso la biblioteca dei monaci all'interno della Badia fiorentina e risalente tra il XIII e il XIV secolo. Anche gli italiani Antonio Maria Salvini e Antonio Cocchi, nello stesso periodo, menzionarono tale codice; Maria Salvini lo aveva trascritto tutto e intendeva pubblicarlo, Cocchi dopo aver dato alle stampe Senofonte Efesio era intenzionato a dedicarsi nella stesura di Caritone.\nMa la prima stampa d'epoca moderna la si deve infine a Jacques Philippe D'Orville, incoraggiato dal duca Guglielmo di Nassau e sollecitato da Pietro Burmann, decise di porre l'attenzione sul codice di questo romanzo e di darlo finalmente alle stampe.\nApprofitt\u00f2 di un viaggio in Italia e dell'amicizia che si cre\u00f2 con Antonio Cocchi per domandargli la copia che l'italiano aveva gi\u00e0 fatto sul codice fiorentino. Lo preg\u00f2 dunque di incontrarsi nuovamente a Firenze per discutere del romanzo di Caritone, ma a causa di guerre e contrattempi, questo manoscritto tard\u00f2 notevolmente ad arrivare. Giunse infine tra le mani D'Orville tramite il figlio giovanissimo di Cocchi che, capendo gi\u00e0 la lingua greca, fece un prezioso lavoro per l'olandese, il quale una volta ottenuto il testo pot\u00e9 aggiungervi le sue dotte e pregiate note che in quantit\u00e0 risultarono in seguito essere di grande aiuto per gli studiosi dei romanzieri greci. Un altro grande studioso, Johann Jakob Reiske, si dedic\u00f2 alla traduzione nella lingua latina per la prima stampa del romanzo di Caritone.\nIl codice tebano.\nUna vera rivoluzione alla traduzione del romanzo fu apportata dalla scoperta di un altro codice, quello tebano:\nIl codice tebano venne scoperto dal papirologo tedesco Ulrich Wilcken, nel 1898. Viene chiamato tebano perch\u00e9 il professor Wilcken lo trov\u00f2 mentre era diretto verso Tebe, l'antica citt\u00e0 egizia. Lo scopr\u00ec quasi per caso, poich\u00e9 egli compr\u00f2 quei papiri da alcuni mercanti egizi e, lungo la risalita del fiume Nilo, si accorse con stupore che alcuni di quei papiri contenevano il testo di Caritone.\nSi mise a tradurli con l'aiuto di una precedente edizione del testo di Caritone gi\u00e0 stampato, e si fece spedire tutto il manoscritto in Germania. Ma purtroppo la nave su cui viaggiavano i papiri, giunta nel porto di Amburgo prese fuoco, e il suo materiale, tra cui si trovava il prezioso codice tebano, and\u00f2 completamente distrutto. A causa di questa sfortunata vicenda, il professor Wilcken non pot\u00e9 consegnare alle stampe la sua versione del romanzo di Caritone; molto diversa da quella del codice fiorentino.\nDi questo codice rimane oggi solamente la parte, incompleta, che Ulrich Wilcken riusc\u00ec a tradurre dal greco quando ancora aveva i papiri tra le mani. La datazione del codice tebano \u00e8 fissata intorno al secolo VII o VIII mentre la scrittura copta, che nascondeva le lettere greche, erano datate al secolo X-XII; anche se non si sa per quale motivo tale scrittura tardiva sia stata posta sopra il romanzo ellenistico.\nAltri codici.\nIl codice di Arezzo si trova nel fondo speciale della \"Biblioteca della Fraternit\u00e0 dei Laici\", situata nella citt\u00e0 di Arezzo, in Toscana. Il manoscritto risale al XVIII secolo e contiene la traduzione in lingua latina del romanzo di Caritone, fino al V libro, capitolo 2\u00b0. Date le coincidenze linguistiche, si suppone che questo codice sia stato eseguito servendosi di quello laurenziano, ovvero di quello fiorentino, mentre le note che vi si trovano per tutto il testo sono state attribuite a Giovanni Lami, storico abate e bibliotecario pisano. Nota interessante del codice di Arezzo sono certe parole che non vi si trovano n\u00e9 nella versione di Reiske, n\u00e9 in quella di Guillelmi Adriani Hirschig, come ad esempio la versione del nome di Calliroe che il Lami trascrive in \"Callirhoe\", versione che molto pi\u00f9 si avvicina a quella confermata in seguito dai papiri, mentre gli studiosi che hanno lavorato sul codice laurenziano riportano il nome con due \"\u03c1\", attenendosi alla versione greca in uso fino allo scritto di Warren E. Blake.\nPresso la Biblioteca Riccardiana, collocata anch'essa a Firenze, si trova un altro codice detto \"riccardiano\", dal nome dell'omonima sede letteraria. Questo codice \u00e8 definito \"copia della copia\" del manoscritto tradotto dal Salvini. Si pensa che Lami abbia introdotto la sua firma distinta anche tra questi 49 fogli scritti (su un totale di 53 fogli)."}
{"id": "4883989", "revid": "1573940", "url": "https://it.wikipedia.org/wiki?curid=4883989", "title": "Lonchophylla fornicata", "text": "Lonchophylla fornicata () \u00e8 un pipistrello della famiglia dei Fillostomidi endemico della Colombia e dell'Ecuador.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 52 e 62\u00a0mm, la lunghezza dell'avambraccio tra 33 e 35,6\u00a0mm, la lunghezza della coda tra 7 e 12\u00a0mm, la lunghezza del piede tra 10 e 12\u00a0mm, la lunghezza delle orecchie tra 11 e 15\u00a0mm e un peso fino a 8,7\u00a0g.\nAspetto.\nLa pelliccia \u00e8 corta. Le parti dorsali sono marroni con la base dei peli bruno crema, mentre le parti ventrali variano dal marrone al giallo-brunastro. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari con l'estremit\u00e0 arrotondata e ben separate tra loro. Il trago \u00e8 largo, con il margine anteriore spesso e curvato mentre quello posteriore sottile, diritto e con una proiezione a circa met\u00e0 lunghezza. Le ali sono attaccate posteriormente sulle caviglie. I piedi sono allungati e ricoperti di peli, con degli artigli robusti e ricurvi. La coda \u00e8 corta e fuoriesce con l'estremit\u00e0 dalla superficie dorsale delluropatagio Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e polline.\nDistribuzione e habitat.\nQuesta specie \u00e8 conosciuta soltanto in alcune localit\u00e0 della costa sud-occidentale della Colombia e nell'Ecuador settentrionale.\nVive nelle foreste pluviali fino a 500 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4883998", "revid": "293377", "url": "https://it.wikipedia.org/wiki?curid=4883998", "title": "Peter Short", "text": "Biografia.\nTerminata la sua carriera nel mondo del calcio, Short si trasfer\u00ec a Los Angeles, dove apr\u00ec una sartoria. \nNel febbraio 1984 venne ucciso durante un tentativo di rapina da parte di tre giovani.\nCarriera.\nCalciatore.\nDopo aver militato con gli inglesi del Wolverhampton Wanderers ed i gallesi del Bangor City, Short lasci\u00f2 l'Europa per trasferirsi nel 1966 nelle Americhe ove gioc\u00f2 inizialmente con i canadesi del Montreal Inter Italia e gli statunitensi del Newark Ukrainian Sitch.\nNella stagione 1966-1967 fu in forza al , con cui segn\u00f2 dodici reti e raggiunse la finale dell'American Soccer League, persa contro il \nNel 1967 si trasferisce nei Philadelphia Spartans, societ\u00e0 militante in NPSL I. Con gli \"Spartans\" ottiene il secondo posto della Eastern Division, non riuscendo cos\u00ec a classificarsi per la finale del campionato.\nNella stagione seguente passa ai Cleveland Stokers. Con gli \"Stokers\", giunger\u00e0 a disputare le semifinali per l'assegnazione del titolo americano, da cui sar\u00e0 estromesso dai futuri campioni dell'Atlanta Chiefs.\nNella stagione 1969 \u00e8 in forza al Dallas Tornado, societ\u00e0 con cui ottiene il terzo posto in campionato.\nNella stagione 1970 passa ai Rochester Lancers, ove militer\u00e0 per quattro anni. Con i \"Lancers\" Short vince la North American Soccer League 1970. Short gioc\u00f2 da titolare entrambi gli incontri delle finali. Nelle due edizioni seguenti raggiunse le semifinali del torneo. \nCon i \"Lancers\" partecipa alla CONCACAF Champions' Cup 1971, unica franchigia della NASL a partecipare alla massima competizione nordamericana per club: chiuse la coppa al quarto posto della fase finale del torneo.\nNel 1974 ritorna ai Dallas Tornado, societ\u00e0 con cui raggiunge le semifinali per l'assegnazione del titolo.\nNel 1975 inizia la stagione con i canadesi del Vancouver Whitecaps, che lascer\u00e0 per giocare con il Denver Dynamos, con cui otterr\u00e0 il terzo posto della Central Division.\nLa stagione seguente, dopo un nuovo passaggio al Dallas Tornado per il torneo indoor, viene ingaggiato dai Minnesota Kicks, societ\u00e0 in cui militer\u00e0 sino all'anno seguente. Con i \"Kicks\" raggiunge la finale della North American Soccer League 1976, persa contro il , ed i quarti di finale nell'annata seguente.\nAllenatore.\nNella stagione 1978 lascia il calcio giocato e diviene l'allenatore del Los Angeles Aztecs, con cui chiude all'ultimo posto la Western Division della National Conference.\nNel 1981 ritorna come allenatore ai Dallas Tornado, sostituendo il suo ex compagno di squadra Mike Renshaw, con cui si piazzer\u00e0 all'ultimo posto della Central Division.\nLa stagione seguente passa al San Jose Earthquakes, con cui ottiene il quinto e penultimo posto della Western Division."}
{"id": "4884000", "revid": "6923", "url": "https://it.wikipedia.org/wiki?curid=4884000", "title": "Strada statale 46 del Pian delle Fugazze", "text": ""}
{"id": "4884002", "revid": "46291", "url": "https://it.wikipedia.org/wiki?curid=4884002", "title": "Dendrobium fimbriatum", "text": "Dendrobium fimbriatum \u00e8 una pianta della famiglia delle Orchidacee.\nDescrizione.\nPianta di grande taglia che pu\u00f2 essere terricola, epifita o litofita. Fusti lunghi fino a 120 centimetri, eretti o ricadenti gialli o verdi quando vecchi, pi\u00f9 stretti nella parte centrale,con foglie decidue oblunghe o lanceolate, acute o acuminate. I fiori possono comparire in qualsiasi momento ma la massima probabilit\u00e0 di fioritura \u00e8 da marzo a maggio. I fiori grandi fino a 7,5 centimetri sono riuniti in racemi ricadenti, in gruppi di 6 fino a 15.\nDistribuzione e habitat.\nPianta originaria dell'Asia, nell'Himalaya occidentale, Nepal, Bhutan, lo stato indiano del Sikkim, Birmania, Thailandia, Malaysia, Laos, Vietnam, fino alla provincia cinese di Hainan. Cresce in foreste umide, ricche di muschio, miste di latifoglie e conifere.\nSinonimi.\n\"Callista fimbriata\" \n\"Dendrobium paxtonii\" \n\"Dendrobium normale\" \n\"Dendrobium fimbriatum\" var. \"oculatum\" \n\"Callista normalis\" \n\"Callista oculata\" \nColtivazione.\nQuesta specie \u00e8 meglio coltivata su corteccia di sughero. Necessita di abbondante irrigazione e concimazione durante il periodo di fioritura, ma necessita acqua anche durante il riposo invernale."}
{"id": "4884006", "revid": "599013", "url": "https://it.wikipedia.org/wiki?curid=4884006", "title": "Beppe Cutrera", "text": "Carriera.\nHa iniziato la carriera allenando l'Alcamo nella Coppa Arpinati e nel campionato regionale di Seconda Divisione nella stagione 1933-1934, per poi guidare la Juventina Palermo in Serie C nella stagione 1940-1941 ed in Serie B nella stagione 1942-1943, nella quale \u00e8 subentrato in panchina a Renato Nigiotti. Nel mezzo di queste due stagioni siede per un'annata sulla panchina dell'Aviosicula di Palermo, con cui nella stagione 1941-1942 conquista un terzo posto in classifica nel girone H del campionato di Serie C. Ha guidato la squadra del capoluogo siciliano anche nella stagione 1944-1945, durante la quale i rosanero hanno vinto il Campionato siciliano. Dopo la fine della Seconda guerra mondiale ha allenato per un periodo il Palermo in Serie B e successivamente il Trapani in Serie C nella stagione 1947-1948, durante la quale ha guidato la squadra al 4\u00ba posto finale in classifica. Ha poi allenato per due stagioni consecutive il Marsala, entrambe in Serie C, fino al termine della stagione 1949-1950. L'anno seguente ha ottenuto una promozione in Prima Divisione con il Ragusa. Successivamente ha allenato anche l'Adrano, il Ribera ed il Mazara nelle serie minori."}
{"id": "4884007", "revid": "767487", "url": "https://it.wikipedia.org/wiki?curid=4884007", "title": "I fratelli neri (film)", "text": "I fratelli neri (\"Die schwarzen Br\u00fcder\") \u00e8 un film del 2013 diretto da Xavier Koller, basato sull'omonimo romanzo di Lisa Tetzner e Kurt Held.\nTrama.\nIntorno alla met\u00e0 del XIX secolo una famiglia di contadini svizzeri del Canton Ticino si trova costretta, data la condizione di miseria in cui vive, a vendere il quattordicenne Giorgio al signor Antonio Luini, un uomo senza scrupoli, che lo porter\u00e0 a Milano per fargli fare lo spazzacamino. Durante il tragitto, attraversando il Lago Maggiore, l'imbarcazione sulla quale si trova Giorgio insieme ad altri ragazzi viene colpita da un fulmine e affonda. Oltre a Luini, sopravvivono solamente in quattro. Giunti a Milano vengono venduti come bestie, Giorgio viene comprato dallo spazzacamino Battista Rossi che lo porta in casa sua e qui conosce la figlia Angeletta, la quale si offre di insegnargli a leggere e scrivere e con cui instaura un rapporto d'affetto. Giorgio fa amicizia con altri ragazzi nella sua stessa difficile situazione, i quali vengono trattati come veri e propri schiavi, ed entra a far parte della banda dei \"fratelli neri\", i cui membri si sorreggono a vicenda, si difendono dalla miseria e lottano contro la banda dei \"lupi\" che ruba loro le mance faticosamente guadagnate. Dopo la morte per una grave malattia di Alfredo, uno spazzacamino, le due bande siglano la pace e si alleano per catturare Luini, infatti in Svizzera su di lui pende una taglia di mille franchi, con l'aiuto di padre Roberto i ragazzi escogitano una trappola e lo consegnano alle autorit\u00e0 svizzere; i soldi della ricompensa andranno alle famiglie delle vittime del naufragio. Al termine di questa vicenda Giorgio riesce a fare ritorno a casa dalla propria famiglia portando con s\u00e9 Angeletta.\nDistribuzione.\nIl 29 settembre 2013 \u00e8 stato presentato al Festival di Zurigo. Il 19 dicembre 2013 \u00e8 uscito nella Svizzera tedesca, mentre il 27 febbraio 2014 nella Svizzera italiana."}
{"id": "4884010", "revid": "1573940", "url": "https://it.wikipedia.org/wiki?curid=4884010", "title": "Hsunycteris cadenai", "text": "Hsunycteris cadenai () \u00e8 un pipistrello della famiglia dei Fillostomidi endemico della Colombia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 51 e 56\u00a0mm, la lunghezza dell'avambraccio tra 31,4 e 32,7\u00a0mm, la lunghezza della coda tra 7 e 10\u00a0mm, la lunghezza del piede tra 8 e 10\u00a0mm, la lunghezza delle orecchie tra 14 e 15\u00a0mm.\nAspetto.\nLa pelliccia \u00e8 corta. Le parti dorsali sono bruno-rossastre con la base dei peli giallo-brunastra, mentre le parti ventrali variano dal bruno-giallastro al bruno cannella. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari con l'estremit\u00e0 arrotondata e ben separate tra loro. Le ali sono attaccate posteriormente sulle caviglie. La coda \u00e8 corta e fuoriesce con l'estremit\u00e0 dalla superficie dorsale delluropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e polline.\nDistribuzione e habitat.\nQuesta specie \u00e8 conosciuta soltanto in alcune localit\u00e0 della costa centro-occidentale della Colombia.\nVive nelle foreste pluviali pedemontane.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4884011", "revid": "287204", "url": "https://it.wikipedia.org/wiki?curid=4884011", "title": "Lei (singolo)", "text": ""}
{"id": "4884013", "revid": "1573940", "url": "https://it.wikipedia.org/wiki?curid=4884013", "title": "Hsunycteris pattoni", "text": "Hsunycteris pattoni () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 57\u00a0mm, la lunghezza dell'avambraccio tra 31,22 e 34,1\u00a0mm, la lunghezza della coda di 10\u00a0mm, la lunghezza del piede di 9\u00a0mm, la lunghezza delle orecchie di 16\u00a0mm e un peso fino a 8,6\u00a0g.\nAspetto.\nLa pelliccia \u00e8 corta e setosa. Le parti dorsali sono bruno-rossastre con la base dei peli chiara, mentre le parti ventrali sono pi\u00f9 chiare. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari con l'estremit\u00e0 arrotondata e ben separate tra loro. Le ali sono attaccate posteriormente sulle caviglie. La coda \u00e8 corta e fuoriesce con l'estremit\u00e0 dalla superficie dorsale delluropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e polline.\nDistribuzione e habitat.\nQuesta specie \u00e8 conosciuta soltanto in una localit\u00e0 del Per\u00f9 sud-orientale e nell'Ecuador centrale.\nVive nelle foreste tropicali umide sempreverdi.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4884015", "revid": "247222", "url": "https://it.wikipedia.org/wiki?curid=4884015", "title": "The Black Cat!", "text": "The Black Cat! \u00e8 un album di Gene Ammons, pubblicato dalla Prestige Records nel 1971. I brani furono registrati l'11 novembre 1970 al Van Gelder Studio di Englewood Cliffs, New Jersey (Stati Uniti)."}
{"id": "4884018", "revid": "46291", "url": "https://it.wikipedia.org/wiki?curid=4884018", "title": "Dendrobium kingianum", "text": "Dendrobium kingianum \u00e8 una pianta della famiglia delle Orchidacee, endemica dell'Australia orientale.\nL'epiteto specifico \u00e8 un omaggio all'ammiraglio Phillip Parker King (1791 \u2013 1856), esploratore e naturalista australiano.\nDescrizione.\n\u00c8 una pianta litofita di taglia da piccola a grande, che cresce su rocce, dove forma densi tappeti, con steli di colore scuro, scanalati, gonfi alla base e poi fusiformi che portano, vicino all'apice da 2 fino a 7 foglie ovali e finemente nervate. La fioritura avviene nel tardo Inverno e ad inizio primavera,con racemi lunghi fino a 40 centimetri, recanti fino a 20 fiori profumati grandi da 2 a 3 centimetri. I fiori della specie sono abbastanza variabili in colore e hanno una gamma completa di colori tra rosso, viola, bianco e blu violaceo..\nDistribuzione e habitat.\n\"D. kingianum\" \u00e8 una pianta spontanea in Australia, nel Queensland e nel Nuovo Galles del Sud, sia sulla costa che nell'interno, da 50 a 1200 metri, su rocce, anche pareti rocciose.\nSinonimi.\n\"Callista kingiana\" \n\"Dendrocoryne kingianum\" \n\"Tropilis kingiana\" \n\"Thelychiton kingianus\" \n\"Dendrobium kingianum\" var. \"pallidum\" \n\"Dendrobium kingianum\" var. \"album\" \n\"Dendrobium kingianum\" subvar. \"pallidum\" \n\"Dendrobium kingianum\" var. \"silcockii\" \n\"Dendrobium kingianum\" var. \"aldersonae\" \nColtivazione.\n\u00c8 una pianta con poche esigenze d'acqua, in particolare nella stagione di riposo dev'essere tenuta all'asciutto. Posizione luminosa, anche pieno sole.."}
{"id": "4884024", "revid": "1573940", "url": "https://it.wikipedia.org/wiki?curid=4884024", "title": "Lonchophylla orienticollina", "text": "Lonchophylla orienticollina () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 55 e 81\u00a0mm, la lunghezza dell'avambraccio tra 40 e 47\u00a0mm, la lunghezza della coda tra 6,5 e 11,3\u00a0mm, la lunghezza del piede tra 10 e 35\u00a0mm, la lunghezza delle orecchie tra 11 e 18\u00a0mm e un peso fino a 16\u00a0g.\nAspetto.\nLa pelliccia \u00e8 corta. Le parti dorsali variano dall'arancione al marrone con la base dei peli bianco crema, mentre le parti ventrali variano dal bruno-grigiastro al fulvo-olivastro chiaro. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari con l'estremit\u00e0 arrotondata e ben separate tra loro. Le ali sono attaccate posteriormente sulle caviglie. I piedi sono allungati. La coda \u00e8 corta e fuoriesce con l'estremit\u00e0 dalla superficie dorsale delluropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e polline.\nDistribuzione e habitat.\nQuesta specie \u00e8 diffusa lungo i versanti della cordigliera orientale nella Colombia centrale, nel Venezuela nord-occidentale e nell'Ecuador centro-orientale.\nVive nelle foreste primarie e secondarie tra 600 e 1.070 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4884025", "revid": "1543377", "url": "https://it.wikipedia.org/wiki?curid=4884025", "title": "Ion Mincu", "text": "Biografia.\nIon Mincu concluse gli studi ginnasiali alla scuola \"Unirea\" della sua citt\u00e0 natale (1871), poi si laure\u00f2 in ingegneria alla Scuola Nazionale di Ponti e Strade nella capitale romena (1875), e prosegu\u00ec in architettura alla Scuola delle Belle Arti di Parigi (1877 - 1884), dove fu allievo del celebre Eug\u00e8ne Viollet-le-Duc.\nRicevette il riconoscimento speciale (\"Grand Prix\") della Societ\u00e0 Centrale degli Architetti Francesi, che gli permise un lungo viaggio studio europeo durante il quale esplor\u00f2 la Spagna, l'Italia e la Grecia.\nRitornato in patria fu il principale artefice di uno stile architettonico nazionale noto come \"Neo-Romeno\", una commistione di influssi tradizionali, eclettici e modernisti.\nDal 1895 al 1899 fu eletto deputato del Parlamento della Romania."}
{"id": "4884029", "revid": "439868", "url": "https://it.wikipedia.org/wiki?curid=4884029", "title": "Giacomo Delayto", "text": "Figlio di Nascimbene, dopo aver conseguito il notariato si stabil\u00ec a Ferrara dove lavor\u00f2 presso la Cancelleria degli Estensi. Il suo operato venne apprezzato dal marchese Alberto V d'Este e attorno al 1390 venne da questi nominato cancelliere. Mantenne questo incarico anche sotto il successore Niccol\u00f2 III il quale, in segno di riconoscenza, lo invest\u00ec di alcune terre attorno a Rovigo (1394 e 1398).\nDella sua attivit\u00e0 abbiamo importanti testimonianze: \u00e8 autore di buona parte dell\"'Alberti II et Nicolai III officiorum publicorum decretorumque registrum 1392-1396\" e di altri documenti inseriti nel \"Nicolai III officiorum publicorum decretorumque registrum 1397-1404\". Si aggiungono una serie di rogiti risalenti al periodo 1390-1406. \nIl lavor\u00f2 del Delayto non si limit\u00f2 alla sola cancelleria. Nel 1398, per esempio, sovraintese alla cessione, in favore di Obizzo da Polenta, di alcune terre poste ad Argenta. \nDal 1393 al 1409, spronato dallo stesso marchese, lavor\u00f2 a un'opera annalistica in cui riportava gli eventi occorsi sotto Niccol\u00f2 III: la \"Chronica nova illustris et magnifici Domini domini Nicolai marchionis Estensis\". Si tratta di una preziosa fonte per la storia di Ferrara e della famiglia d'Este e nel 1731 il Muratori la dava alle stampe inserendola nei \"Rerum Italicarum Scriptores\" con il titolo di \"Annales Estensens\". \nDella sua vita privata non si conosce pressoch\u00e9 nulla. Da alcune lettere inviate da Niccol\u00f2 III nel 1401 sappiamo che ricopriva la carica di fattore generale un certo Delayto ma \u00e8 difficile identificarlo con Giacomo visto che proprio in quegli anni erano al servizio del marchese anche Delayto Delayto (suo fratello) e un Nascimbene Delayto (la cui parentela non \u00e8 chiara)."}
{"id": "4884032", "revid": "46291", "url": "https://it.wikipedia.org/wiki?curid=4884032", "title": "Delonix decaryi", "text": "Delonix decaryi \u00e8 una pianta appartenente alla famiglia Fabaceae, endemica del Madagascar.\nDescrizione.\n\u00c8 una specie arborea con tipici fusti a forma di sigaro, alti 3\u201310 m. Le foglie sono bipinnate. I fiori sono grandi 7\u20138\u00a0cm, con petali bianchi, il superiore con una macchia gialla; si schiudono nelle ore notturne , con stami e stilo protrudenti, di colore dal rosa al rosso acceso.\nBiologia.\nPer analogia con altre specie simili, caratterizzate dai grandi fiori odorosi ad antesi notturna, si suppone che la impollinazione di \"Delonix decaryi\" sia mediata da farfalle notturne.\nDistribuzione e habitat.\nL'areale della specie \u00e8 circoscritto alla foresta spinosa delle aree costiere del Madagascar sud-occidentale.\nConservazione.\nPer la ristrettezza del suo areale \"D.\u00a0decaryi\" \u00e8 classificata dalla \"IUCN Red List\" come specie vulnerabile (\"Vulnerable\").\n\u00c8 presente all'interno del parco nazionale di Tsimanampetsotsa e della riserva speciale di Cap Sainte Marie."}
{"id": "4884042", "revid": "116724223", "url": "https://it.wikipedia.org/wiki?curid=4884042", "title": "Pierangelo Valtinoni", "text": "Biografia.\nHa studiato \"Organo e composizione organistica\" con Antonio Cozza al Conservatorio di Bologna, \"Musica corale e direzione di coro\" con Ugo Amendola al Conservatorio di Venezia, \"Composizione\" con Wolfango Dalla Vecchia al Conservatorio di Padova e \"Direzione d'orchestra\" con Ludmil Descev e Vram Tchifchian all'Istituto Musicale di Conegliano Veneto.\nHa iniziato la carriera musicale come organista e come direttore di coro e d'orchestra. Con il \"Paralleli Ensemble\" di Vicenza e con l\"'Icarus Ensemble \"di Reggio Emilia ha tenuto concerti in Italia (Venezia: Festival Galuppi - Milano: Nuove Sincronie - Torino: Societ\u00e0 Casella - Palermo: Musica su pi\u00f9 dimensioni - Reggio Emilia: Di Nuovo Musica) in Europa (Monaco: Hochschule f\u00fcr Musik - Amsterdam: Gaudeamus Week 1998) e in Messico (Guanajuato: Festival Cervantino - Citt\u00e0 del Messico: Festival Donatoni).\nLe sue composizioni sono state eseguite in Italia, Europa, Asia e America, sono incise per le etichette Tactus, Discantica, Internationales Forum Junge Chormusik, Osnabr\u00fccker Jugendchor, Fugatto, Song &amp; Music Production, Carus Verlag, I Polifonici Vicentini, Azzurra Music, Sony DADC. \nHa inciso il CD \"7 - Sette musiche da camera\" per l'etichetta Ariston-Ricordi. Nel 2018 \u00e8 uscito il CD \"Celia - La musica organistica\" interamente dedicato a sue composizioni. Altri suoi lavori, insieme con quelli di altri autori, sono stati incisi in sette diversi CD. \nLe sue musiche sono state trasmesse dalla Deutschland Radio, da Radio Berlin rbb, dalla Danmarks Radio e dalle italiane Sky Classica e da Radio Tre.\nHa pubblicato per le case editrici Boosey &amp; Hawkes, Carus Verlag, Carrara, Feniarco e Cipriani.\nHa avuto commissioni dalla Komische Oper di Berlino, dall'Opernhaus di Zurigo, dall'Internationales Forum Junge Chormusik di Rotenburg-W\u00fcmme, dal Concorso Internazionale Organistico Gaetano Callido di Borca di Cadore, dal Festival Organistico Internazionale Marco Enrico Bossi di Sal\u00f2, dalla VI Rassegna \"Box Organi\" di Lallio (Bergamo), dal Duomo di Milano, dal Festival Klavier Theater 2002 di Treviso e, a Vicenza, dalla Societ\u00e0 del Quartetto, dal Festival Biblico 2015, dall'Ensemble Musag\u00e8te, da La Piccionaia, dall'Orchestra del Teatro Olimpico, da Theama Teatro e da Asiagofestival 2017 e dal 1\u00ba Concorso Organistico Internazionale \"Fiorella Benetti Brazzale\".\nHa scritto cinque opere per ragazzi pubblicate dalla casa editrice Boosey &amp; Hawkes:\n- \"Il ragazzo col violino\", su libretto di Roberto Piumini, rappresentata al Teatro Astra e al Teatro Olimpico di Vicenza nel 1997.\n- \"Pinocchio\", su libretto di Paolo Madron, rappresentata alla Komische Oper di Berlino, ad Amburgo per la Staatsoper, al Teatro dell'Opera di Lipsia, al Teatro Regio di Torino, al Teatro \"B. Pokrovsky\" di Mosca, al Teatro Circo di Braga, a Monaco per la Bayerische Staatsoper, al Teatro Olimpico e al Teatro Comunale di Vicenza, a Bassano Opera Estate Festival Veneto, a Madrid per il Teatro de la Zarzuela, allo Shatin Town Hall Auditorium di Hong Kong, al Gran Teatro Nacional di Lima, al Landestheater di Coburg, alla Volksoper di Vienna, al Teatro dell'Opera di Tulsa, al Deajeon Arts Center della Corea del Sud e al Teatro Malibran di Venezia per la stagione 2019/2020 del Teatro La Fenice.\n- \"La Regina delle nevi\", su libretto di Paolo Madron, rappresentata alla Komische Oper di Berlino, ad Amburgo per la Staatsoper, alla Norrlandsoperan di Ume\u00e5, al Teatro Comunale di Vicenza, al Conservatorio di Dresda, all'Auditorium di Milano, al Teatro dell'Opera di Tulsa e a Bassano del Grappa per Opera Estate Festival Veneto.\n- \"Il Mago di Oz\", su libretto di Paolo Madron, commissionata dall'Opera di Zurigo e rappresentata nello stesso teatro, a Bassano del Grappa per Opera Estate Festival Veneto e all'Auditorium Concordia di Pordenone.\n- \"Alice nel Paese delle Meraviglie\", anch'essa su libretto di Paolo Madron ed edita dalla Boosey &amp; Hawkes. Sar\u00e0 rappresentata il 3 aprile 2021 allo Shatin Town Hall Auditorium di Hong Kong e il 12 novembre 2022 all'Opernhaus di Zurigo.\nLa sua attivit\u00e0 di compositore di opere teatrali \u00e8 stata oggetto di due tesi di laurea.\nCon le musiche di scena per lo spettacolo teatrale \"Un teatro per Jules - L'ultima rotta di Verne\" ha vinto il premio per il miglior commento musicale al 60\u00ba Festival Nazionale di Arte Drammatica di Pesaro.\nHa ricevuto il \"Premio ASAC per la musica corale 2014\".\nNel 2017 \u00e8 stato nominato \"Accademico Olimpico\" dall'Accademia Olimpica di Vicenza.\nNel 2019 gli \u00e8 stata conferita la menzione di \"Cittadino Benemerito\" dal Comune di Montecchio Maggiore, sua citt\u00e0 natale.\nDal 2020 \u00e8 componente della commissione artistica della Feniarco.\nSu commissione della Boosey &amp; Hawkes ha completato l'orchestrazione del finale dell'opera buffa \"Koukourgi\" di Luigi Cherubini.\nHa collaborato alla ricostruzione dell'opera \"Malombra\" di Marco Enrico Bossi.\nSi occupa di didattica della composizione e dell'orchestrazione."}
{"id": "4884043", "revid": "798140", "url": "https://it.wikipedia.org/wiki?curid=4884043", "title": "Commissione delle Nazioni Unite sullo status delle donne", "text": "La Commissione delle Nazioni Unite sullo status delle donne (\"United Nations Commission on the Status of Women\" o UNCSW) \u00e8 una commissione funzionale del Consiglio economico e sociale delle Nazioni Unite (United Nations Economic and Social Council o ECOSOC), uno dei maggiori organismi del sistema appartenente all'Organizzazione delle Nazioni Unite.\nStoria.\nLa Commissione sullo status delle donne \u00e8 stata istituita nel 1946 come meccanismo per promuovere, valutare e monitorare le questioni relative ai diritti politici, economici, civili e sociali e educativi delle donne. Si trattava, alla sua origine, della prima e univa struttura ufficiale, all'interno delle Nazioni Unite, preposta ad attenzionare la situazione relativa alla cura ed all'autorit\u00e0 delle donne.\nLa Commissione si \u00e8 riunita la prima volta a Lake Success a New York nel febbraio del 1947. Tutti i quindici rappresentanti degli Stati erano donne, cosa che differenziava la Commissione da altri movimenti delle Nazioni Unite. Nel tempo, la composizione della Commissione ha mantenuto la maggioranza di delegate donne. Inoltre, durante la prima sessione, la Commissione dichiar\u00f2 che tra i principi guida della sua azione ci sarebbero stati i propositi di:\nContribuire alla redazione della Dichiarazione universali dei diritti dell'uomo divenne uno dei primi impegni della Commissione, il cui apporto al testo fu eminentemente l'introduzione di un linguaggio sensibile alla differenza di genere (gender-sensitive), argomentando contro il riferimento al \u201cmaschile\u201d, e agli \u201cuomini\u201d in generale, quale paradigma universale preteso neutro e come sinonimo di umanit\u00e0. La Commissione in questa battaglia incontr\u00f2 la resistenza di numerosi membri della Commissione sui diritti umani, ma infine ebbe successo ed ottenne l'impiego di un nuovo linguaggio inclusivo.\nI primi quindici membri della Commissione furono :\nTra le sue attivit\u00e0, la CSW ha stilato varie convenzioni e dichiarazioni, inclusa la Convenzione sull'eliminazione di ogni forma di discriminazione della donna nel 1967 (CEDAW) e ha contribuito alla creazione di agenzie delle Nazioni Unite specificamente dedicate alle donne come il Fondo di sviluppo delle Nazioni Unite per le donne (United Nations Development Fund for Women o UNIFEM) e la Convenzione sull'eliminazione di ogni forma di discriminazione della donna (United Nations International Research and Training Institute for the Advancement of Women o UN-INSTRAW).\nNel 2011, le quattro enti\u00e0 distinte delle Nazioni unite che si occupavano dei diritti delle donne, fra cui l'Ente delle Nazioni Unite per l'uguaglianza di genere e l'empowerment femminile (DAW), l'Istituto internazionale delle Nazioni Unite per la ricerca e la formazione del progresso delle donne (INSTRAW), l'Ufficio del consigliere speciale sulle questioni di genere e l'avanzamento delle donne (OSAGI) e il Fondo di sviluppo delle Nazioni Unite per le donne (UNIFEM), sono stati fusi per creare ONU Donne (in inglese UN Women), che \u00e8 diventato il Segretariato della Commissione sullo status delle donne.\nLa Commissione ha organizzato e dato seguito alle Conferenze mondiali sulle donne tenutesi in Messico nel 1975; a Copenaghen nel 1980; a Nairobi nel 1985 e a Pechino nel 1995. Nei due decenni successivi alla Conferenza di Pechino, la Commissione - nel corso delle proprie sessioni annuali - ha sistematicamente revisionato e controllato i progressi nell'attuazione di strategie rispetto dodici aree critiche identificate dalla Beijing Platform for Action e ha adottato raccomandazioni orientate ad azioni mirate al fine di facilitare la realizzazione a tutti i livelli degli scopi enucleati durante la Quarta conferenza mondiale del 1995. Anche attualmente, gran parte dell'opera di CSW \u00e8 orientato all'implementazione del cosiddetto Processo di Beijing perch\u00e9 sia dia piena attuazione alla Dichiarazione di Beijing e al Platform for Action.\nIl tema prioritario della 57\u00aa sessione della Commissione sullo status delle donne, svoltasi nel marzo del 2013, era incentrato sull'eliminazione e la prevenzione contro ogni forma di violenza contro le donne e le ragazze. Prima della conferenza una riunione straordinaria di gruppi di esperti (EGM) \u00e8 stata indetta a Bangkok in Thailandia dal 17 al 20 settembre del 2012 per discutere della prevenzione alla violenza contro le donne e le ragazze.\nLa 58\u00aa sessione della Commissione, a marzo 2014, ha come tema principale le sfide ed i risultati dell'applicazione degli Obiettivi di sviluppo del millennio (Millennium Development Goals o MDGs) per le donne e le ragazze tenendo maggiormente in considerazione l'aspetto dell'accesso e della partecipazione delle donne all'educazione, alla formazione, alla scienza ed alle tecnologie, incluso l'obiettivo della promozione dell'accesso paritario delle donne all'impiego ed alle risorse produttive.\nStruttura e funzionamento.\nIl funzionamento della Commissione \u00e8 determinato dall'Assemblea generale delle Nazioni Unite, dal Consiglio economico e sociale delle Nazioni Unite e dal Consiglio d'amministrazione.\nLa Commissione sullo status delle donne \u00e8 composta da un rappresentante per ciascuno dei 45 Stati membri eletti dal Consiglio d'amministrazione, per un periodo di quattro anni, scelti sulla base di una distribuzione geografica equa:\nQuesti 5 gruppi regionali delegano una persona a rappresentarli presso il Bureau del Consiglio d'amministrazione, che \u00e8 composto di un presidente e quattro vice presidenti. La delega ha, per tutti e cinque i membri, una durata di un anno. Ogni gruppo regionale deve ricoprire la carica di Presidente almeno una volta ogni cinque anni.\nOgni anno nel mese di marzo, i rappresentanti degli Stati membri delle Nazioni Unite riuniscono nella sede di New York per due sttimane. Durante la sessione si lavora per valutare i progressi nel campo dell'eguaglianza di genere, identificare le nuove sfide, stabilire standard globali e formulare politiche concrete per promuovere l'uguaglianza di genere e l'avanzamento delle donne a livello mondiale. Gli Stati membri, inoltre, partecipano alle commissioni preparatorie, delineano strategie, tengono riunioni di mediazione e network sui vari argomenti in agenda che devono essere negoziati in diverse commissioni e lavorano come poli d'influenza e membri attivi alle conferenze.\nLa Commissione sullo status delle donne \u00e8 una delle commissioni delle Nazioni Unite che non limita la partecipazione unicamente agli Stati. Per esempio, le organizzazioni non governative (ONG) hanno il permesso di partecipare in alcune sessioni della CSW; di assistere alle riunioni ed ai gruppi di mediazione; di organizzare eventi paralleli proprio attraverso la ONG Comitato sullo status delle donne, New York (\"NGO Committee on the Status of Women, New York\" o NGO/CSW/NY). Questa possibilit\u00e0 \u00e8 particolarmente importante per territori contestati come Taiwan che non \u00e8 membro delle Nazioni Unite. Negli anni passati, organizzazioni non governative di Taiwan (come l'Alleanza nazionale delle associazioni delle donne di Taiwan, il cui acronimo inglese \u00e8 NATWA) hanno potuto partecipare nelle sessioni della CSW.\nMandato.\nIl Consiglio economico e sociale delle Nazioni Unite (ECOSOC) modific\u00f2 pi\u00f9 volte i confini del mandato della Commissione, l'ultimo cambiamento occorse nel 1996, quando, con la risoluzione 1996/6, il Consiglio decise che la Commissione ha il compito di:\nRapporto tra CSW e UN WOMEN.\nL'Ente delle Nazioni Unite per l'uguaglianza di genere e l'empowerement delle donne (United Nations Entity for Gender Equality and the Empowerment of Women o UN Women) svolge il ruolo di segretariato rispetto alla Commissione sullo Status delle Donne (CSW) in quanto deve provvedere a dare il proprio considerevole supporto alla Commissione in tutti gli aspetti che attengono allo svolgimento del lavoro incluse le dinamiche del Bureau.\nUN Women, inoltre, ha la responsabilit\u00e0 di facilitare la partecipazione dei rappresentanti della societ\u00e0 civile nella sessione annuale della Commissione (che dura per un periodo di dieci giorni, abitualmente intercorrenti dalla fine di febbraio all'inizio di marzo e che avviene nella sede di New York), cos\u00ec come deve provvedere al coordinamento degli eventi paralleli organizzati dalle Nazioni Unite durante le sessioni della Commissione.\nProgramma di lavoro Multi-Year.\nLa Commissione ha elaborato un piano di lavoro a fasi su pi\u00f9 anni. La Commissione istitu\u00ec per la prima volta questo metodo nel 1987 e nel tempo si sono susseguite varie risoluzioni del Consiglio economico e sociale delle Nazioni Unite per stabilire di volta in volta i programmi da adottare. La pi\u00f9 recente \u00e8 la Risoluzione ECOSOC 2009/15 che ha stabilito i temi prioritari dell'agenda della Commissione per il periodo 2010-2014:\nMetodi di lavoro e azione basati sul Beijing Platform for Action.\nA seguito della Conferenza di Beijing, la Commissione assunse il ruolo di Comitato preparatorio ad-hoc per l'organizzazione della ventitreesima sessione speciale dell'Assemblea Generale, conosciuta anche come Beijing+5. Allo stesso modo, anche la revisione decennale del Beijing Platform for Action fu condotta dalla Commissione durante la sua 49\u00aa sessione nel marzo del 2005.\nLa Commissione sullo status delle donne adott\u00f2 nuovi metodi di lavoro durante la sua 50\u00aa sessione del marzo 2006. Partendo gi\u00e0 dalla 51\u00aa sessione, la Commissione inizi\u00f2 a concentrare su un tema prioritario basato sul Beijing Platform for Action e sugli esiti della ventitreesima sessione speciale dell'Assemblea generale delle Nazioni Unite. La Commissione, inoltre, mise grande enfasi sul punto dell'applicazione e della valutazione dei progressi nell'applicazione medesima delle conclusioni concordate riguardo ai temi prioritari enucleati nelle precedenti sessioni.\nAd ogni sessione annuale, la Commissione convoca:\nAd ogni sessione, la Commissione considera la relazione del gruppo di lavoro sulle Comunicazioni sullo status delle donne. Questo gruppo si riunisce tre giorni prima dell'inizio della sessione annuale, in un incontro a porte chiuse, per considerare le comunicazioni confidenziali e le repliche dei Governi. Nella sua relazione, il gruppo di lavoro porta all'attenzione della Commissione ogni schema o consuetudine che attesta in modo affidabile pratiche discriminatorie ed ingiustizie contro le donne. Il gruppo \u00e8 formato da cinque membri che rappresentano ogni regione, esso \u00e8 designato dalla Commissione stessa.\nLa Commissione osserva la Giornata internazionale della donna l'8 marzo di ogni anni. Per due ore, la sua regolare sessione \u00e8 sospesa per lo svolgimento dell'evento commemorativo organizzato dall'Inter-Agency Network on Women and Gender Equality delle Nazioni Unite (IANWGE).\nStrategia Gender Mainstreaming.\nIl Gender mainstreaming fu approvato come strategia per promuovere a parit\u00e0 tra uomini e donne dalla Quarta conferenza mondiale sulle donne tenutasi a Pechino nel 1995. Il Consiglio economico e sociale delle Nazioni Unite (ECOSOC) ha adottato la conclusione concordata della commissione sul Gender mainstreaming come prospettiva e paradigma da applicare a tutte le politiche ed i programmi assunti dal Sistema delle Nazioni Unite. Cos\u00ec nel documento ECOSOC 1997/2 si legge la definizione:\n\u00abIl mainstreaming in una prospettiva di genere \u00e8 il processo che consiste nel valutare delle implicazioni per le donne e per gli uomini di ogni azione pianificata, inclusi legislazione, politiche e programmi, in tutte le aree e a tutti i livelli, e come strategia per rendere i problemi e le esperienze tanto delle donne quanto degli uomini parte di una dimensione integrale di ideazione, attuazione, monitoraggio e stima delle strategie e dei programmi in tutte le sfere \u2013 politica, economica e sociale \u2013 cos\u00ec che le donne e gli uomini possano essere avvantaggiati in egual misura e affinch\u00e9 le diseguaglianze non siano perpetuate. Il fine ultimo \u00e8 quello di raggiungere la parit\u00e0 tra i sessi\u00bb.\nLa risoluzione ECOSOC 2006/36 \u00e8 la pi\u00f9 recente sul tema e con essa si ribadisce il ruolo di catalizzatore svolto dalla Commissione nel promuovere il gender mainstriming a livello nazionale ed all'interno del Sistema complessivo delle Nazioni Unite. Il lavoro della Commissione deve puntare ad un aumento costante degli sforzi per diffondere, appunto, la prospettiva di genere nel lavoro delle altre commissioni funzionali dell'ECOSOC; nel lavoro dell'Assemblea generale sui diritti umani delle donne, cos\u00ec come nel lavoro del Consiglio di sicurezza su donne, pace e sicurezza.\nControversie.\nIl 19 aprile 2017, con votazione segreta, l'Arabia Saudita \u00e8 divenuto membro della Commissione delle Nazioni Unite sullo status delle donne con il voto favorevole di 47 Stati sui 54 che compongono il Consiglio economico e sociale dell'ONU. Il mandato ha una durata di quattro anni (2018-2022). La notizia ha creato scalpore visto che l'Arabia Saudita \u00e8 stata molte volte accusata di violare i diritti delle donne e all'epoca si trovava al 141\u00ba posto, su 144, nella classifica elaborata dal Global Gender Gap. Il Parlamento europeo ha dibattuto dell'elezione dell'Arabia Saudita durante la plenaria del 4 luglio 2017 pubblicando la Risoluzione 2017/2721(RSP)."}
{"id": "4884047", "revid": "122246", "url": "https://it.wikipedia.org/wiki?curid=4884047", "title": "Simone Sardanelli", "text": "Carriera.\nClub.\nLa carriera di Simone Sardanelli inizia nel 2008 nelle giovanili della di Vibo Valentia, sua citt\u00e0 natale: nella stagione 2013-14 viene promosso in prima squadra in Serie A1, mentre nelle due annate successive, pur restando nello stesso club, disputa la Serie A2, a seguito della rinuncia della Callipo a continuare nella massima divisione, conquistando due Coppe Italia di categoria.\nNella stagione 2016-17 si accasa, in prestito, all', in Serie B, per poi vestire la maglia della , sempre in prestito, per le annate 2017-18 e 2018-19, in Serie A2.\nNella stagione 2019-20 torna nuovamente alla Callipo, in Superlega."}
{"id": "4884049", "revid": "46291", "url": "https://it.wikipedia.org/wiki?curid=4884049", "title": "Dendrobium nobile", "text": "Dendrobium nobile \u00e8 una pianta della famiglia delle Orchidacee.\nDescrizione.\n\u00c8 una pianta di media taglia, con fusti eretti, a grappolo, compressi, scanalati, verdi, ma con l'et\u00e0 tendenti al giallo che portano foglie persistenti, coriacee, oblunghe. Fiorisce in prevalenza in inverno, ma la fioritura \u00e8 possibile tutto l'anno. I fiori sono riuniti in racemi, recanti da 2 a 4 fiori grandi fino a 7,5 centimetri, robusti e cerosi..\nDistribuzione e habitat.\n\u00c8 una pianta originaria di Cina, India, Nepal, Bhutan, Myanmar, Thailandia, Laos e Vietnam, dove cresce ad altitudini tra 200 e 2000 metri. L'habitat varia dai boschi di pianura, alle foreste montane, oltre alle rocce coperte di muschio.\nColtivazione.\nQueste piante hanno bisogno di un buon riposo invernale con ridotte inaffiature e nessuna concimazione, che dovranno essere invece abbondanti nel periodo vegetativo. L'inizio della stagione del riposo \u00e8 segnalato dall'ingiallimento delle foglie.."}
{"id": "4884052", "revid": "247222", "url": "https://it.wikipedia.org/wiki?curid=4884052", "title": "You Talk That Talk!", "text": "You Talk That Talk! \u00e8 un album di Gene Ammons e Sonny Stitt, pubblicato dalla Prestige Records nel 1971. I brani furono registrati l'8 febbraio 1971 al Van Gelder Studio di Englewood Cliffs, New Jersey (Stati Uniti)."}
{"id": "4884054", "revid": "15756", "url": "https://it.wikipedia.org/wiki?curid=4884054", "title": "Skulpturensammlung", "text": "La Skulpturensammlung \u00e8 un museo di Dresda, situato all'interno dell'Albertinum e fa parte dello Staatliche Kunstsammlungen Dresden: raccoglie sculture che spaziano dall'antichit\u00e0 classica fino al XXI secolo, passando per il rinascimento, barocco ed espressionismo.\nStoria e descrizione.\nIl museo venne fondato per volere di Augusto I di Sassonia nel 1560 e la sua opera fu portata avanti negli anni successi da Augusto II di Polonia, il quale ingrand\u00ec notevolmente la collezione, facendo diventare Dresda la prima citt\u00e0 tedesca ad avere la pi\u00f9 grande collezione di oggetti d'antiquariato in stile italiano: per incrementare maggiormente la collezione invi\u00f2 a Roma alcuni suoi funzionari, acquistando dalla tenuta di Agostino Chigi, nel 1728, una serie di centosessanta statue in marmo antico e dal cardinale Alessandro Albani altre trentaquattro opere, mentre nel 1736 vennero acquistate dal Belvedere di Vienna del principe Eugenio di Savoia tre statue femminili, provenienti dal Teatro degli scavi archeologici di Ercolano. Dal 1729 la collezione fu ospitata all'interno del Palais im Gro\u00dfen Garten, per poi essere spostata nel 1786 al palazzo giapponese: una nuova sezione fu aperta nel 1783 quando, per volere dell'archeologo Johann Joachim Winckelmann, furono acquistati ottocentotrentatr\u00e9 calchi in gesso dalla tenuta del pittore Anton Raphael Mengs; questo tipo di raccolta crebbe rapidamente fino a raggiungere circa quattromilacinquecento unit\u00e0, con riproduzioni di soggetti di tipo greco e romano. Durante la met\u00e0 del XIX secolo altre opere furono acquistate: queste spaziavano da singole unit\u00e0 a collezioni intere.\nCome successore di Hermann Hettner, nel 1882 fu nominato direttore Georg Treu: sotto la sua direzione le statue furono sistemate secondo una collocazione temporale e vennero acquistate numerose altre opere, molte delle quali di scultori contemporanei quali Auguste Rodin e Constantin Meunier. In seguito, nel 1889, la mostra fu spostata nell'ex arsenale, conosciuto poi con in nome di Albertinum: da tale periodo inoltre il museo fu chiamato con il suo nome attuale e non pi\u00f9 Antiken-Kabinett poich\u00e9 ospitava anche opere moderne. A Georg Treu seguirono Paul Herrmann, Bruno Schr\u00f6der e Walter M\u00fcller, i quali aprirono ed ingrandirono sezioni dedicate alle statue tedesche e francesi. Durante il nazionalsocialismo ventiquattro statue di stampo moderno furono confiscate in quanto ritenute arte degenerata, ossia contrarie alle concezioni naziste, e furono vendute all'estero, tra cui un'opera di Wilhelm Lehmbruck, la \"Gro\u00dfe Kniende\", che egli stesso avevo donato al museo, venduta nel 1937 agli Stati Uniti d'America: questa fu riacquistata nel 1993 per circa un milione di dollari. Con lo scoppio della seconda guerra mondiale il museo venne chiuso e parte di esso danneggiato: tutte le opere d'arte sopravvissero al conflitto, eccetto la collezione di calchi, anche se, con l'occupazione sovietica, queste vennero confiscate e trasportate a Mosca, per poi essere riportate a Dresda solo nel 1958. Con l'acquisto di altre opere che spaziavano dall'arte greca fino ad arrivare al XIX secolo, il museo venne riaperto nell'Albertinum nel 1969: la sistemazione della collezione and\u00f2 poi migliorando quando grazie al restauro del castello di Dresda e dello Zwinger, quando molte mostre, come quella del M\u00fcnzkabinett o del Gr\u00fcnes Gew\u00f6lbe, furono spostate, permettendo l'ampliamento dello Skulpturensammlung. A seguito dell'alluvione dell'Elba del 2002 si resero necessari dei lavori di ristrutturazione al complesso, e la mostra fu nuovamente visitabile a partire dal 19 giugno 2010.\nIl museo ospita opere quali sculture, vasi, terrecotte, oltre a bassorilievi assiri, mummie egizie, bronzi rinascimentali e barocchi, e fino al 2009, diverse opere scultoree sassoni medioevali di stampo gotiche, provenienti da alcune chiese, poi trasferita allo Schlo\u00dfbergmuseum, dopo essere state ospitate momentaneamente alla Skulpturensammlung dal castello di Albrechtsburg. Tra gli artisti esposti: scultori del XX secolo come Hermann Blumenthal e Wieland F\u00f6rster, centoventicinque opere di artisti della Repubblica democratica tedesca quali Wilhelm Lehmbruck e Fritz Wotruba, modelli originali di Ernst Rietschel ed ancora Giambologna, Balthasar Permoser, Auguste Rodin e Edgar Degas. Nel museo sono state aperte due nuove gallerie chiamate Klingersaal e Galerie Neue Meister: nella prima sono presenti opere appartenenti a quelli artisti che aderirono al movimento chiamato \"Fin de si\u00e8cle\" come Arnold B\u00f6cklin, Max Klinger, Franz von Stuck e Sascha Schneider, mentre nella seconda accanto alle sculture si accostano opere pittoriche. \u00c8 presente anche una collezione, inaugurata nel 2012, di utensili e strumenti di culto, provenienti da vari paesi che si affacciano sul mar Mediterraneo."}
{"id": "4884068", "revid": "61051", "url": "https://it.wikipedia.org/wiki?curid=4884068", "title": "Vho (Piadena Drizzona)", "text": "Vho \u00e8 una frazione del comune cremonese di Piadena Drizzona, posta ad est del centro abitato di Piadena senza soluzione di continuit\u00e0 con lo stesso.\nStoria.\nLa localit\u00e0 era un piccolo villaggio agricolo di antica origine del Contado di Cremona con 400 abitanti a met\u00e0 Settecento.\nIn et\u00e0 napoleonica, dal 1810 al 1816, Vho fu gi\u00e0 frazione di Piadena, ma recuper\u00f2 per\u00f2 l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 924 abitanti, e sei anni dopo annesse San Lorenzo Guazzone e San Paolo Ripa d'Oglio. Ad inizio Novecento la popolazione risultava di 1.413 unit\u00e0.\nNel 1928 il comune di Vho venne definitivamente annesso al comune di Piadena.\nA partire dal 2019, con la fusione tra i comuni di Piadena e Drizzona, fa parte del nuovo comune di Piadena Drizzona."}
{"id": "4884069", "revid": "30610", "url": "https://it.wikipedia.org/wiki?curid=4884069", "title": "Polemone di Atene", "text": ""}
{"id": "4884072", "revid": "438678", "url": "https://it.wikipedia.org/wiki?curid=4884072", "title": "Polemone di Ilio", "text": "Biografia.\nVissuto nel II secolo a.C., ai tempi di Tolomeo Epifane, Polemone fu un importante erudito e storiografo autore di periegesi.\nPolemone, per la sua erudizione e per i viaggi che sicuramente intraprese per la composizione delle sue opere, doveva essere considerato un personaggio di primo piano se nel 177-176 a.C. venne nominato prosseno di Delfi e cittadino onorario di Atene, Samo e Sicione.\nVi sono soltanto \u00abindizi intorno alla contiguit\u00e0 di Polemone con l\u2019ambiente dello stoicismo della met\u00e0 del II sec. a.C.\u00bb.\nOpere.\nI titoli delle sue opere mostrano un prevalente indirizzo antiquario, volto su tutto il mondo greco e, in generale, ellenofono: \"Su Samotracia\", \"L'Acropoli\" (quattro libri), \"La Via Sacra\", \"I quadri nei Propilei\", \"Lista degli eponimi dei demi e delle trib\u00f9\", \"La Stoa Pecile di Sicione\", \"I quadri a Sicione\", \"Le dediche a Sparta\", \"I villaggi a Sparta\", \"Le feste Eracleie a Tebe\", \"Fondazioni delle citt\u00e0 in Focide e sulla parentela con gli Ateniesi\", \"I tesori di Delfi\", \"Periegesi di Ilio\" (tre libri), \"Le citt\u00e0 nel Ponto\", \"Fondazioni italiche e siceliote\", \"Epigrammi secondo le citt\u00e0\", \"Sui fiumi in Sicilia\", \"I pepli a Cartagine\".\nPi\u00f9 erudite erano opere di discussione quali l'ampio trattato \"Contro Timeo\" (almeno 12 libri), \"Sul viaggio ad Atene di Eratostene\" (almeno due libri), \"Contro Neante\", \"Contro Adeo e Antigono\" (almeno 6 libri), o varie \"Lettere\" in cui, in forma epistolare, discuteva di usi e costumi.\nDai frammenti rimasti si evidenzia come le dettagliate descrizioni topografico si accompagnino con non brevi divagazioni su fatti storici e miti locali le quali rispondono, non alla volont\u00e0 di dimostrare la sua cultura, quanto ad un'esigenza di ricerca personale.\nPolemone \u00e8 un viaggiatore erudito che, acceso dalla sua innata curiosit\u00e0, spinta anche fino ad argomenti riguardanti le prostitute o i dipinti osceni, basa le sue periegesi su una documentazione cos\u00ec approfondita da essere chiamato \"lapidario\" (\u03c3\u03c4\u03b7\u03bb\u03bf\u03ba\u03cc\u03c0\u03b1\u03c2), interessato cio\u00e8 non tanto alla descrizione delle opere d'arte, come avveniva con Pausania il Periegeta, ma alla esposizione dei pi\u00f9 vari oggetti come lapidi, statue, offerte votive, trovati nei luoghi da lui visitati.\nCome in Pausania, che ha per\u00f2 tutt'altro stile e serio metodo sistematico, \u00e8 in Polemone la volont\u00e0 di interessare e stupire il lettore con la descrizione di fenomeni straordinari i \u03c0\u03b1\u03c1\u03b1\u03b4\u03bf\u03be\u03b1 (paradossi) come quello che riferisce nell'opera sulla Samotracia dove afferma di aver visto durante una festa delfica enormi porri e come quello narrato nell'opera di polemica artistica contro Adeo e Antigono dove racconta dell'uccello \u03c0\u03b1\u03c1\u03d5\u03c5\u03c1\u03af\u03c9\u03bd (\"parfur\u00econ\") che fa la guardia davanti alla porta del padrone, e se la padrona commette adulterio lo segnala impiccandosi oppure come quello citato in un'opera dove descrive l'indovino Archestrato cos\u00ec magro che pesava un obolo."}
{"id": "4884073", "revid": "118824565", "url": "https://it.wikipedia.org/wiki?curid=4884073", "title": "Ferdinand Ernst Gabriel von Waldstein", "text": "Fu membro della famiglia Waldstein e uno dei primi mecenati di Ludwig van Beethoven. Tra i ruoli politici e militari ricoperti ci furono quelli di geheimrat di Bonn, tenente generale dell'esercito britannico e komtur dell'Ordine teutonico.\nBiografia.\nFiglio del conte Emanuel Philibert von Waldstein-Wartenberg, entr\u00f2 a far parte dell'Ordine teutonico nel 1787, divenendo novizio dell'ordine ad Ellingen. Divenne cavaliere dell'ordine grazie al Gran Maestro Massimiliano d'Asburgo-Lorena il 17 giugno 1788.\nVivendo a Bonn fin dal 1788, Ferdinand fu ammesso a corte del Principe elettore di Colonia. Un anno dopo divenne \"consigliere privato\" dell'ordine teutonico e membro del suo Staatskonferenz a Bonn. Due anni dopo ottenne una propriet\u00e0 dell'ordine a Godesberg, diventando quindi membro del landstandschaft di Colonia. Dal 1788 al 1792 Ferdinand fu inviato in numerose missioni diplomatiche. Massone, fu membro di una loggia romana formata da una decina di stranieri -in maggioranza tedeschi- che soggiornavano a Roma, di cui fu fondatore e maestro venerabile Friederich M\u00fcnter. Nel In 1792 ricevette il komtur dell'ordine teutonico a Virnsberg, nel Deutschordensballei Franken. All'inizio del 1794 faceva parte dell'entourage dell'elettore che fu mandata in missione presso i francesi a Vienna.\nA Bonn not\u00f2 il giovane Ludwig van Beethoven, e ne divenne uno dei primi mecenati. Fu lui a raccomandarlo a Franz Joseph Haydn nel 1792. Le parole che disse a Beethoven in occasione della partenza di quest'ultimo per Vienna nel novembre 1792 sono famose:\nBeethoven gli dedic\u00f2 la Sonata n. 21 in Do maggiore, Op. 53.\nFu ossessionato dall'idea di sconfiggere l'esercito di Napoleone Bonaparte e spese tutti i suoi soldi nel tentativo di organizzare un esercito. Il 3 giugno 1795 Ferdinand firm\u00f2 un contratto con l'Inghilterra riguardo alla creazione del \"reggimento Mergentheim\". A partire dal 1796 visse a Londra. Il 23 luglio 1797 l'elettore scrisse: \"Per oltre un anno n\u00e9 l'ordine n\u00e9 i suoi creditori hanno saputo nulla di Ferdinand von Waldstein, gli auguro molto denaro ed intelligenza\". \u00c8 dimostrato che Ferdinand si rec\u00f2 occasionalmente col proprio reggimento in India occidentale. Nel 1807 lasci\u00f2 l'esercito britannico.\nDal 1809 Ferdinand visse a Vienna o nelle sue propriet\u00e0 in Boemia. Si ritir\u00f2 dall'ordine teutonico nel 1811. Il 9 maggio 1812 Ferdinand spos\u00f2 la contessa Isabella Rzewuska. Si impover\u00ec dopo sfortunate transazioni economiche, e mor\u00ec nel 1823 a Vienna."}
{"id": "4884079", "revid": "122606045", "url": "https://it.wikipedia.org/wiki?curid=4884079", "title": "Elettromotrici della linea 1 della metropolitana di Milano", "text": "Le Serie 100/200 e 600/700 sono elettromotrici di tipo metropolitano in servizio sulla Linea 1 della Metropolitana di Milano e furono costruite in 9 diversi lotti (divisi in tre serie distinti) dal 1962 al 1989 ed entratrarono in servizio regolare il 1\u00ba Novembre 1964.\nAd oggi sono in circolazione solo i treni del 4\u00ba-5\u00ba lotto e del 7\u00ba-9\u00ba lotto, in quanto i treni del 1\u00ba-3\u00ba lotto e le vetture del 6\u00ba lotto sono state ritirati dal servizio nel 2015, rimpiazzate dagli MNG \"Leonardo\".\nDifferenze tra le varie Serie.\nSerie 100/200, rimorchiate Serie 1100 e Msc Serie 6100/6200 (Lotti 1-3, 1964-1968)\nSerie 100/200, rimorchiate Serie 1100 e Msc Serie 6100/6200 (Lotti 4-6, 1973-1981)\nSerie 600/700 e rimorchiate Serie 1300 (Lotti 7-9, 1986-1989)\nCaratteristiche tecniche.\nSono elettromotrici reostatiche: la progressiva accelerazione viene eseguita tramite l'esclusione di un reostato e il cambio di combinazione da serie a parallelo dei motori.\nTale accelerazione \u00e8 gestita da un avviatore automatico elettrico Marelli gestito dal controller a 5 posizioni (0 - Manovra - Serie - Parallelo - Campo Ridotto) situato in cabina.\nI motori sono a corrente continua (con commutazione a spazzole) del tipo MTS350/180/022/8-9 (Ansaldo) per il 1\u00ba-3\u00ba lotto, tipo MTS350/180/022/10-11 (Ansaldo) per il 4\u00ba-6\u00ba lotto e tipo MP4B-RT1.365s/B (Alsthom-Mater) per il 7\u00ba-9\u00ba lotto.\nOltre alle 30 MSc costruite nuove tra il 1981 e il 1982, vi sono quattro Msc provenienti dalla motorizzazione di rimorchiate del 3\u00ba lotto (prodotte nel 1968-69).\nLa frenatura di servizio \u00e9 elettropneumatica (senza recupero di energia), mentre per la frenatura d'emergenza si usano dei pattini elettromagnetici posizionati sui carrelli.\nLa revampizzazione dei treni del 4\u00ba-5\u00ba e 7\u00ba-9\u00ba lotto, effettuata a partire dal 2005, sostitu\u00ec l'avviamento reostatico con un chopper ad armatura, mantenendo i motori originari in corrente continua, una soluzione gi\u00e0 sperimentata tra il 1977 e il 1983 su otto elettromotrici con equipaggiamento Marelli e Jeumont-Schnider.\nI rotabili dal primo al terzo lotto erano costruiti in acciaio, mentre quelli successivi erano in lega leggera.\nInsieme alle rispettive rimorchiate, le elettromotrici formano delle \"Unit\u00e0 di Trazione\" (UdT) a composizione bloccata di tre elementi (M+R+M). In condizioni normali, un treno si compone di 2 UdT (M+R+M + M+R+M).\nDal 1964 al 1968 le prime elettromotrici Serie 100/200 viaggiavano senza rimorchiate intermedie, con composizioni di 2 o 4 unit\u00e0 (M+M oppure M+M + M+M). Con l'arrivo delle rimorchiate, a partire dal 1968, tutti i treni sono stati allungati a 3+3 elementi entro i primi anni '70.\nCon l'arrivo delle motrici senza cabina (Msc), la composizione di alcuni treni \u00e8 diventata di una singola UdT a 6 elementi (M+R+Msc+Msc+R+M).\nStoria.\nLe elettromotrici della linea 1, anche conosciute col soprannome di \"Tradizionali\", per distinguerli dai treni successivi del tipo MNG (Meneghino e Leonardo) furono introdotte nel 1964 con l'apertura della prima tratta della linea No.1 da Lotto a Sesto Marelli.\nQueste elettromotrici detteranno gli standard per la costruzione (dimensioni, impostazione generale, composizione) di materiale rotabile per tutte le linee delle metropolitane italiane costruite \"a sagoma intera\" (quindi eccetto le linee 4 e 5 a Milano, 6 a Napoli e le metropolitane di Genova e Brescia) dagli anni '60 in poi (ad esempio la linea 1 a Napoli e la linea A a Roma).\nSono sia dotati dei captatori per la quarta rotaia che di pantografi per la catenaria presente nei depositi.\nI treni del 1\u00ba lotto furono costruiti tra il 1962 e il 1963 dalla Breda Costruzioni Ferroviarie (Serie 100) e dalla OM (Serie 200) per un totale di 60 veicoli (30 per serie), ossia 30 convogli binati.\nLa differenza tra i numeri di serie (100 e 200) all'interno del lotto, sebbene i veicoli siano perfettamente identici nell'estetica ma con avviatori diversi, deriva dal fatto che la metropolitana milanese, inizialmente, classificava le motrici per costruttore: alle motrici prodotte dalla Breda fu assegnata la serie 100, mentre alle motrici di produzione OM fu assegnata la serie 200. \nQuesto sistema di classificazione fu usato su tutti i lotti di motrici della Linea 1 (incluse le \"Msc\" senza cabina, delle serie 6100 e 6200) e riutilizzato anche per i treni della Linea 2 (serie 300/400, eccetto per la serie 500) ma fu abbandonato per i treni della Linea 3 (dove le motrici sono classificate come Serie 8000 o 8100 e i rimorchi come Serie 9000 o 9100) poich\u00e9 furono costruiti da un consorzio di aziende.\nCon l'apertura della diramazione per Gambara, nel 1966 si agguinsero 24 nuove motrici (costituenti il 2\u00ba lotto). La produzione dei veicoli dei due lotti fu equamente ripartita tra Breda e OM, come per il 1\u00ba lotto.\nI veicoli del 3\u00ba lotto furono costruiti tra il 1968 e il 1969, ancora equamente ripartiti tra OM e Breda per un totale di 26 motrici, alle quali si aggiunsero le prime 28 rimorchiate della serie 1100 (costruite da Breda, OM e SIAI-Marchetti).\nSei UdT del 3\u00ba lotto in composizione standard M+R+M furono trasferite provvisoriamente sulla Linea 2 in quanto i treni della Serie 300/400 non erano ancora pronti.\nLa linea venne provvisoriamente alimentata a 750v e con captazione attraverso catenaria (utilizzando il pantografo per il movimento nei depositi), i treni della serie 100/200 (5 in servizio e 1 in riserva) rimasero in servizio sulla Linea 2 dal 4 Ottobre 1969 all'8 Novembre 1971, data in cui avvenne la messa in servizio dell'ultimo treno necessario per sostituire i treni trasferiti dalla Linea 1.\nNel 1975, con l'apertura simultanea delle tratte Lotto-QT8 e Gambara-Inganni l'8 Novembre 1975, entrarono in servizio i veicoli del 4\u00ba lotto: 54 motrici serie 100/200 (prodotte dalla Fiat) e 10 rimorchiate serie 1100 prodotte dalle Officine Cittadella.\nQueste nuove elettromotrici (e tutte quelle prodotte successivamente) sono dotate di porte ad espulsione, fari rientrati nella cassa e pantografi monobraccio (come sui serie 300/400 della linea 2) al posto delle porte scorrevoli, dei fari sporgenti e dei pantografi a rombo dei treni dei primi tre lotti.\nUlteriori 20 rimorchiate (5\u00ba lotto) prodotte dalle Officine Cittadella entrarono in servizio nel 1975.\nA titolo sperimentale, nei primi mesi del 1977, su otto elettromotrici appartenenti al 4\u00ba-5\u00ba lotto fu sperimentato l'azionamento elettronico a Chopper, con equipaggiamento Marelli e Jeumont-Schnider. I risultati furono soddisfacenti, ma le elettromotrici furono riportate all'azionamento reostatico nel 1983.\nTra il 1981 e il 1982 furono immesse in servizio 30 nuove motrici senza cabina (Msc) della serie 6100 e 6200 (6\u00ba lotto) prodotte dalla Stanga.\nIl 26 Aprile 1982, un attentato incendiario ad opera del \"Movimento Rivoluzionario Proletario Offensivo\" distrusse due treni (11 vetture appartenenti ai primi tre lotti) alla stazione di Sesto Marelli, fortunatamente senza vittime.\nPer evitare il ripetersi di simili avvenimenti, i sedili imbottiti su tutti i treni della metropolitana furono rimpiazzati con sedili in materiale ignifugo.\nNel 1986, con l'apertura simultanea delle tratte San Leonardo - Molino Dorino e Sesto Marelli - Sesto 1\u00ba Maggio FS entrarono in servizio i veicoli del 7\u00ba lotto: 14 UdT complete (M+R+M) con motrici della serie 600/700 (Stanga) e rimorchi serie 1300 (Socimi-Stanga), ai quali si aggiunsero nel 1988 altre 12 UdT (8\u00ba lotto, motrici serie 600/700 e rimorchiate serie 1300 prodotte dalla Stanga e dalla Socimi) e nel 1989 entrarono in servizio le ultime 10 UdT \"tradizionali\" della linea 1 (9\u00ba lotto, motrici serie 600/700 e altre rimorchiate serie 1300 prodotte ancora dalla Stanga e dalla Socimi).\nA differenza dei treni serie 100/200, dove la fornitura delle motrici e dei rimorchi avvenne separatamente, le elettromotrici serie 600/700 furono consegnate da subito in UdT complete in composizione M+R+M.\nA partire dal 2005, in occasione dell'apertura della tratta Molino Dorino - Rho Fieramilano, le elettromotrici dei lotti dal 4\u00b0 in poi iniziano ad essere revampizzate, attraverso la sostituzione dell'avviamento (da reostatico a chopper), l'installazione degli intercomunicanti, dell'aria condizionata, di nuovi fari a LED e di nuove porte ad azionamento elettrico.\nVengono anche ricolorati in una nuova livrea rosso chiaro, con il numero \u201c1\u201d ripetuto lungo la fiancata.\nDal 2009 uno dei finestrini delle motrici dei primi tre lotti fu accecato e i sedili rimossi per far spazio all' \"armadio\" del ricevitore e del sistema di bordo del sistema di segnalamento a blocco mobile (CBTC) installato sulla linea 1 a partire dallo stesso anno.\nNel 2015, a causa dell'introduzione dei treni \"Leonardo\", vengono ritirati dal servizio i treni dei primi tre lotti, dopo una carriera lunga quasi 50 anni (51 per i treni del 1\u00ba lotto).\nAd oggi sono in circolazione solo 21 treni revampizzati (per un totale di 42 UdT) dei lotti dal 4\u00ba in poi.\nCuriosit\u00e0.\nI treni della Serie 100/200 (lotti dal 1\u00ba al 3\u00ba) appaiono nel film di fantascienza \"I Cannbiali\" del 1970 (nella composizione iniziale M+M+M+M) e nella sequenza iniziale del film noir Milano calibro 9 del 1972 in composizione M+R+M + M+R+M (con destinazione Lotto).\nModellismo.\nUn treno del 4\u00ba lotto (in particolare l'unit\u00e0 256) \u00e8 stato prodotto in scala 1:87 artigianalmente da N3C in collaborazione con DaTrains Miniatures."}
{"id": "4884083", "revid": "46291", "url": "https://it.wikipedia.org/wiki?curid=4884083", "title": "Dendrobium loddigesii", "text": "Dendrobium loddigesii \u00e8 una pianta della famiglia delle Orchidacee.\nDescrizione.\n\u00c8 una orchidea epifitea, litofita o terrestre di piccole dimensioni, con steli di colore bianco, inguainati trapuntati, pendenti che recano foglie alternate, carnose, acute. La fioritura avviene tra febbraio e giugno. I fiori, singoli, duraturi e profumati nascono dai nodi e hanno dimensione di cinque centimetri in media..\nDistribuzione e habitat.\nLa specie \u00e8 originaria di Myanmar, Laos, Vietnam, Cambogia, Thailandia e della Cina meridionale (province di Guangdong, Guangxi, Guizhou, Hainan e Yunnan).\nCresce in boschi misti di conifere e latifoglie, umidi e ricchi di muschio, ad un'altitudine compresa tra 1000 e 1500 metri."}
{"id": "4884089", "revid": "729019", "url": "https://it.wikipedia.org/wiki?curid=4884089", "title": "Isole Vergini americane ai XXII Giochi olimpici invernali", "text": "Isole Vergini americane ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da una atleta."}
{"id": "4884090", "revid": "729019", "url": "https://it.wikipedia.org/wiki?curid=4884090", "title": "Stazione di Vico Matrino", "text": "La stazione di Vico Matrino \u00e8 una stazione ferroviaria posta sulla linea Viterbo-Roma, nel territorio comunale di Capranica (frazione Vico Matrino).\nStoria.\nLa stazione, in origine denominata \"Barbarano Romano\", venne attivata prima del 1916.\nAssunse la denominazione di \"Vico Matrino\" fra il 1927 e il 1932.\nLa stazione \u00e8 situata nel punto pi\u00f9 elevato della linea (450 m s.l.m.), a 1\u00a0km circa dalla localit\u00e0 Querce d'Orlando, in prossimit\u00e0 dei ruderi dell'antica \"Vicus Matrini\".\nMovimento.\nLa stazione attiva fino ai primi anni novanta, non \u00e8 interessata da alcun servizio regolare, tanto da non essere nemmeno riportata sull'orario ferroviario ufficiale di Trenitalia. Il binario di precedenza \u00e8 stato successivamente rimosso."}
{"id": "4884091", "revid": "767487", "url": "https://it.wikipedia.org/wiki?curid=4884091", "title": "The Dark Silence", "text": "The Dark Silence \u00e8 un film muto del 1916 diretto da Albert Capellani.\nProduzione.\nIl film fu prodotto dalla Peerless Productions e dalla World Film.\nDistribuzione.\nDistribuito dalla World Film, il film usc\u00ec nelle sale cinematografiche USA il 25 settembre 1916 con il titolo originale \"The Dark Silence\". In Francia, venne ribattezzato \"Femmes de France\".\nNon si conoscono copie ancora esistenti della pellicola che viene considerata presumibilmente perduta."}
{"id": "4884093", "revid": "112260821", "url": "https://it.wikipedia.org/wiki?curid=4884093", "title": "Curzio Picchena", "text": "Segretario di Stato di Ferdinando I de' Medici dal 1601 e primo segretario dello stato mediceo dal 1613, tenne corrispondenza con Galileo Galilei e cur\u00f2 un'eccellente edizione di Tacito (1607).\nOpere.\n "}
{"id": "4884098", "revid": "262457", "url": "https://it.wikipedia.org/wiki?curid=4884098", "title": "Ananda (Custode del Dharma)", "text": ""}
{"id": "4884102", "revid": "729019", "url": "https://it.wikipedia.org/wiki?curid=4884102", "title": "Stazione di San Martino al Cimino", "text": "La stazione di San Martino al Cimino \u00e8 una stazione ferroviaria posta sulla linea Viterbo-Roma, un tempo al servizio del centro abitato di San Martino al Cimino, frazione del comune di Viterbo.\nStoria.\nLa stazione venne attivata prima del 1916.\nMovimento.\nLa stazione attiva fino ai primi anni novanta, non \u00e8 interessata da alcun servizio regolare, tanto da non essere nemmeno riportata sull'orario ferroviario ufficiale di Trenitalia. Il binario di precedenza \u00e8 stato successivamente rimosso."}
{"id": "4884105", "revid": "729019", "url": "https://it.wikipedia.org/wiki?curid=4884105", "title": "Battaglia di M\u00e1s a Tierra", "text": "La battaglia di M\u00e1s a Tierra venne combattuta il 14 marzo 1915 nell'ambito della prima guerra mondiale, nei pressi dell'isola cilena di M\u00e1s a Tierra (oggi conosciuta come Isola di Robinson Crusoe), tra una squadra britannica e l'incrociatore leggero \"Dresden\" della Marina imperiale tedesca. \nLa battaglia segn\u00f2 la fine di ci\u00f2 che rimaneva dell\"'Ostasiengeschwader\" (\"Squadra dell'Estremo Oriente\") della marina tedesca.\nAntefatti.\nDopo essere riuscita a fuggire, al termine della Battaglia delle Falkland (8 dicembre 1914), la SMS \"Dresden\" con alcuni battelli ausiliari, si ritir\u00f2 nell'Oceano Pacifico tentando di riprendere i raid contro le navi alleate. Queste operazioni ebbero pochissimo successo nel bloccare il traffico commerciale, ma si dimostrarono assai fastidiose per la marina inglese che dovette mettere in campo notevoli forze per contrastare un solo incrociatore. \nL'8 marzo 1915, essendo a corto di combustibile e necessitando di riparazioni, il capitano L\u00fcdecke decise di provare a nascondere il \"Dresden\", in attesa di rifornimenti, nella Cumberland Bay dell'isola di M\u00e1s a Tierra appartenente al Cile, nazione neutrale. Facendo carbone in un porto neutrale, anzich\u00e9 in mare aperto, la nave aveva il diritto ad essere internata, anzich\u00e9 distrutta, nel caso fosse stata scoperta dai nemici.\nLe forze navali britanniche, che avevano intercettato messaggi radio in codice tra le unit\u00e0 tedesche, riuscirono ad individuare la posizione dell'incrociatore tedesco. Uno squadrone formato dagli incrociatori \"Kent\", \"Glasgow\" e dal mercantile armato \"Orama\", raggiunse la baia il 14 marzo e, violando la neutralit\u00e0 cilena, attacc\u00f2 la nave ormeggiata.\nLa battaglia.\nIl \"Glasgow\" apr\u00ec il fuoco sulla \"Dresden\", danneggiandola ed incendiandola. Dopo aver risposto al fuoco per un breve periodo, il Capitano L\u00fcdecke, resosi conto che la situazione era senza speranza, ordin\u00f2 all'equipaggio di abbandonare la nave e di autoaffondarla. Gli incrociatori inglesi continuarono a sparare sulla \"Dresden\" finch\u00e9 non esplose ed affond\u00f2, ma non \u00e8 mai stato chiarito se la causa dell'affondamento siano stati i colpi britannici o le cariche esplosive tedesche. \nDopo l'affondamento, il comandante britannico ordin\u00f2 la cattura di tutti i sopravvissuti tedeschi onde farli internare. Nell'azione tre tedeschi furono uccisi e quindici feriti (di questi uno mor\u00ec alcuni giorni dopo), gli inglesi non soffrirono perdite.\nConseguenze.\nCon l'affondamento del \"Dresden\", scompariva ci\u00f2 che restava dello \"Squadra dell'Estremo Oriente\", poich\u00e9 tutte le altre navi erano state distrutte od internate. Da allora la presenza di navi da guerra germanica fu assai sporadica e ridotta ad alcuni mercantili armati.\nPoich\u00e9 M\u00e1s a Tierra apparteneva al Cile, un paese neutrale, il console tedesco in Cile protest\u00f2 in quanto le navi britanniche avevano violato le leggi internazionali, attaccando in acque neutrali.\nI marinai tedeschi feriti furono ricoverati a Valpara\u00edso, mentre i 315 superstiti vennero internati fino alla fine della guerra, quando, quelli che avevano scelto di non rimanere in Cile, vennero rimpatriati. Uno degli ufficiali, Wilhelm Canaris, futuro ammiraglio e capo dell'Abwehr, il servizio segreto nazista, riusc\u00ec a fuggire dal campo d'internamento, nell'agosto del 1915 e dopo parecchie peripezie fece ritorno in Germania, dove riprese il suo ruolo nei ranghi della Marina Imperiale."}
{"id": "4884108", "revid": "287204", "url": "https://it.wikipedia.org/wiki?curid=4884108", "title": "Curzio Inghirami", "text": "Biografia.\nCurzio Inghirami nacque a Volterra il 29 dicembre 1614 da Inghiramo del Cavalier Curzio e dalla senese Silvia di Giulio Piccolomini. Si dedic\u00f2 sin dalla giovane et\u00e0 allo studio delle lettere classiche, avvalendosi sia dell\u2019archivio sia della biblioteca di famiglia, entrambe particolarmente ricche. Insieme all'amico Raffaello Maffei intraprese un approfondito studio dei documenti reperibili in Volterra, analizzando i documenti dell'archivio comunale, dell'archivio vescovile e dell'archivio della Badia Camaldolese. Intorno al 1640 spos\u00f2 Orsola di Ser Claudio Ciupi, vedova di Anton Lorenzo di Michelangelo Riccobaldi Del Bava. Nel 1647 il consiglio comunale di Volterra decise di contribuire al nuovo progetto internazionale ideato dal gesuita fiammingo Jean Bolland: un'edizione accademica delle vite dei santi con un enorme apparato di note erudite sulle loro reliquie e sulla loro posizione (gli \"Acta Sanctorum\"). Come citt\u00e0 natale di San Lino, il secondo papa, Volterra aveva un posto nella storia cristiana di cui andare orgogliosa. Il compito di redigere il rapporto su Volterra per Jean Bolland e i bollandisti ricadde su Curzio Inghirami e Raffaello Maffei, la cui fama ed erudizione furono calorosamente annotate nella loro lettera di nomina. Inghirami e Maffei completarono nel 1649 il \"Processo alle Sacre Reliquie\", che confluir\u00e0 poi negli \"Acta Sanctorum\". Di notevole importanza sono anche gli studi sulle genealogie delle principali famiglie volterrane e le ricerche sulla storia dei vescovi volterrani, condotti anch'essi con la collaborazione di Maffei.\nConsolo dell'Accademia dei sepolti sino alla morte, Inghirami prese parte attiva alla vita sociale e politica della citt\u00e0. Mor\u00ec a Volterra il 23 dicembre 1655 a soli 31 anni, lasciando vari scritti rimasti inediti, alcuni dei quali sono oggi conservati nella Biblioteca Guarnacci.\nOpere.\nNel 1637 Inghirami pubblic\u00f2 gli \"Etruscarum antiquitatum fragmenta\", in cui annunciava la scoperta di importanti documenti, contenenti quasi tutta la storia del popolo etrusco e della sua civilt\u00e0, nel suo possedimento di Scornello, vicino a Volterra. L'opera suscit\u00f2 un vastissimo scalpore in tutta Europa. Si trattava in realt\u00e0 di un falso clamoroso, come venne quasi subito dimostrato. Inghirami difese la genuinit\u00e0 delle sue scoperte in un ampio \"Discorso\" (1645), ma il prefetto della Biblioteca apostolica vaticana Leone Allacci dimostr\u00f2 in modo inconfutabile la falsit\u00e0 dei documenti nell'opuscolo polemico \"Animadversiones in antiquitatum etruscarum fragmenta\". La scrittura nei testi etruschi andava nella direzione sbagliata, da sinistra a destra. Pi\u00f9 importante - e pi\u00f9 significativo - era il fatto che i testi latini erano scritti in minuscolo. Attingendo a umanisti precedenti, molti dei quali avevano discusso brevemente o di sfuggita l'argomento, Allacci insisteva sul fatto che i romani avevano sempre redatto i loro testi letterari in maiuscolo. Per dimostrarlo fece ricorso al Virgilio romano e vaticano e alla Littera Florentina. Il breve schizzo della storia dell'antica scrittura latina redatto da Allacci forn\u00ec il modello per Mabillon, che lo cit\u00f2 nel suo \"De re diplomatica\" (1681).\nL'opera di Inghirami \u00abebbe comunque il merito di attirare l'attenzione degli studiosi sul problema etrusco, anticipando anche alcuni atteggiamenti, come l'esaltazione incondizionata di quel popolo e lo spirito antiromano, dell'etruscologia settecentesca.\u00bb Falsi come i frammenti di Beroso di Annio da Viterbo o le \"Etruscarum antiquitatum\" dell'Inghirami, ebbero anche un fecondo effetto sul senso critico, poich\u00e9 gli studiosi si sentirono in dovere di esaminare i nuovi reperti e nel processo cercarono di ampliare la loro conoscenza dei libri antichi."}
{"id": "4884110", "revid": "819238", "url": "https://it.wikipedia.org/wiki?curid=4884110", "title": "Stazione di Bassano Romano", "text": "La stazione di Bassano Romano \u00e8 una stazione ferroviaria posta sulla linea Viterbo-Roma, un tempo a servizio del centro abitato di Bassano Romano.\nStoria.\nLa stazione, in origine denominata semplicemente \"Bassano\", venne inaugurata contestualmente all'apertura della tratta ferroviaria il 30 aprile 1894.\nSuccessivamente cambi\u00f2 nome in \"Bassano di Sutri\".\nAssunse la denominazione di \"Bassano Romano\" nel 1964, in concomitanza col cambio di toponimo del paese.\nLe fermate dei treni furono improvvisamente soppresse nel 1991, successivamente, tra il 1992 e il 1999 furono ripristinate per un numero limitato di treni. Con la ristrutturazione della linea, il servizio viaggiatori fu definitivamente soppresso nel 2000.\nStrutture e impianti.\nLa stazione \u00e8 composta da un fabbricato viaggiatori, un fabbricato per i servizi igienici, uno scalo merci, non pi\u00f9 utilizzato, che comprendeva un magazzino, un piano caricatore, una pesa e un binario tronco di accesso. Vi sono due binari (tre contando anche quello tronco a servizio dello scalo), tutti serviti da banchina, collegate tramite un attraversamento a raso in cemento.\nIl fabbricato viaggiatori in passato era sito ad est del nuovo impianto, in direzione Viterbo, all'altezza dell'inizio del raddoppio di stazione, ed era composta da una banchina e da un fabbricato viaggiatori recante l'iscrizione semplice di \"Bassano\".\nMovimento.\nNella stazione transitano i treni diretti a Roma e a Viterbo, ma nessun treno effettua fermata: pertanto, la stazione fin dal 2006 non \u00e8 riportata nell'orario ufficiale di Trenitalia."}
{"id": "4884114", "revid": "729019", "url": "https://it.wikipedia.org/wiki?curid=4884114", "title": "Stazione di Manziana-Canale Monterano", "text": "La stazione di Manziana-Canale Monterano \u00e8 una stazione ferroviaria posta sulla linea Roma-Capranica-Viterbo. Serve i centri abitati di Manziana e di Canale Monterano, al quale \u00e8 collegata tramite un servizio di trasporto pubblico offerto da CoTraL e Seatour.\nStoria.\nLa stazione, in origine denominata semplicemente \"Manziana\", venne attivata prima del 1916.\nAssunse la denominazione di \"Manziana-Canale Monterano\" prima del 1927.\nMovimento.\nLa stazione \u00e8 servita dai treni regionali della linea FL3 che collegano la capitale con il capoluogo della Tuscia.\nNel normale giorno feriale (dal luned\u00ec al venerd\u00ec) nella stazione ferma un treno ogni ora per Viterbo ed uno ogni ora per Roma Ostiense."}
{"id": "4884117", "revid": "23390", "url": "https://it.wikipedia.org/wiki?curid=4884117", "title": "Curzio da Marignolle", "text": "Uomo dalla vita piena di espedienti, le sue rime facete furono pubblicate solo nel 1885."}
{"id": "4884119", "revid": "536103", "url": "https://it.wikipedia.org/wiki?curid=4884119", "title": "Moneybookers", "text": ""}
{"id": "4884127", "revid": "767487", "url": "https://it.wikipedia.org/wiki?curid=4884127", "title": "Henri Lucien Jumelle", "text": "Riconoscimenti.\nI generi \"Jumellea\" (Orchidaceae) e \"Jumelleanthus\" (Malvaceae) sono dedicati al suo nome."}
{"id": "4884128", "revid": "767487", "url": "https://it.wikipedia.org/wiki?curid=4884128", "title": "Shirley Kaye", "text": "Shirley Kaye \u00e8 un film muto del 1917 diretto da Joseph Kaufman. La sceneggiatura di Margaret Turnbull si basa sul lavoro teatrale omonimo di Hulbert Footner andato in scena a Broadway il 25 dicembre 1916.\nTrama.\nShirley \u00e8 la figlia di Edgerton Kaye, il presidente di una compagnia ferroviaria. La ragazza scopre che gli affari della compagnia stanno andando a rotoli a causa di T. L. Magen, un concorrente di suo padre, e di John Rowson, il suo braccio destro. Poich\u00e9 John, che \u00e8 innamorato di lei, le confida che la figlia del suo capo anela a innalzare il proprio stato sociale, Shirley approfitta di quella confidenza per circuire le donne di casa Magen. Si fa amica della ragazza che introduce in tutti i circoli pi\u00f9 esclusivi e lo stesso fa con le mogli degli altri azionisti. Le signore, per gratitudine, convincono i mariti a delegare Shirley come loro rappresentante presso l'assemblea degli azionisti e la ragazza ha buon gioco nel mettere nel sacco l'avversario di suo padre. Sentendosi preso in giro, John rompe con Shirley ma lei gli corre dietro, riuscendo a convincerlo a perdonarla e offrendogli pure la direzione generale della societ\u00e0 paterna.\nProduzione.\nIl film fu prodotto dalla Clara Kimball Young Film Corporation.\nDistribuzione.\nIl copyright del film, richiesto dalla C. K. Y. Film Corp, fu registrato il 6 dicembre 1917 con il numero LP11813.\nDistribuito dalla Select Pictures Corporation, il film usc\u00ec nelle sale cinematografiche USA 29 dicembre 1917."}
{"id": "4884129", "revid": "633073", "url": "https://it.wikipedia.org/wiki?curid=4884129", "title": "Molossus barnesi", "text": ""}
{"id": "4884130", "revid": "819238", "url": "https://it.wikipedia.org/wiki?curid=4884130", "title": "Stazione di Crocicchie", "text": "La stazione di Crocicchie \u00e8 una stazione ferroviaria impresenziata e senza traffico situata sulla linea Roma-Capranica-Viterbo, nel territorio comunale di Anguillara Sabazia, facente parte della Citt\u00e0 Metropolitana di Roma, oggi in uso come Posto di Movimento.\nStoria.\nLa prima volta che la denominazione della stazione compare in un documento ufficiale dell'amministrazione autonoma delle Ferrovie dello Stato risale al 1916.\nVenne ideata come fermata \"rompitratta\" dato che si trovava in una parte della linea in moderata pendenza e i locomotori a vapore che effettuavano la relazione Roma-Viterbo avevano necessit\u00e0 di fermarsi per ristabilire le condizioni di sicurezza necessarie all'evitare slittamenti.\nSin dalla sua attivazione era servita da pochi convogli al giorno e all'interruzione del servizio viaggiatori nel 1994 quasi nessun treno fermava pi\u00f9 nella localit\u00e0.\nMovimento.\nLa stazione non \u00e8 interessata da servizio viaggiatori ma funge da posto di linea (P.M.) per incroci espletati con rilevamento attraversamento a raso \"RAR\" lungo la tratta a binario unico da Viterbo Porta Fiorentina a Cesano di Roma."}
{"id": "4884135", "revid": "287204", "url": "https://it.wikipedia.org/wiki?curid=4884135", "title": "Briarcliff Manor (New York)", "text": "Briarcliff Manor \u00e8 un comune degli Stati Uniti d'America, nella contea di Westchester, nello Stato di New York.\nSecondo il censimento del 2000 vi abitavano 7,867 persone: il 86,4% della popolazione era bianca, il 3,4% afroamericana, lo 0,1% nativa americana, il 6,9% asiatica e il 2% di due o pi\u00f9 etnie."}
{"id": "4884138", "revid": "729019", "url": "https://it.wikipedia.org/wiki?curid=4884138", "title": "Propagazione spettrale angolare", "text": "La propagazione spettrale angolare \u00e8 una tecnica di modellizzazione della propagazione di un'onda piana che prevede l'espansione dell'onda, schematizzata come campo scalare definito sui numeri complessi, in una somma infinita di onde piane. La sua origina matematica si basa sulla teoria ottica di Fourier."}
{"id": "4884139", "revid": "1408685", "url": "https://it.wikipedia.org/wiki?curid=4884139", "title": "Unione dei comuni Circondario dell'Empolese Valdelsa", "text": "L'Unione dei comuni Circondario dell'Empolese Valdelsa \u00e8 un'unione di comuni di abitanti della citt\u00e0 metropolitana di Firenze, in Toscana. \u00c8 formata dai comuni di: Capraia e Limite, Castelfiorentino, Cerreto Guidi, Certaldo, Empoli, Fucecchio, Gambassi Terme, Montaione, Montelupo Fiorentino, Montespertoli e Vinci.\nDal 3 luglio 2019 il sindaco di Empoli ha dato il cambio della presidenza al sindaco di Castelfiorentino. \nCrocevia delle pi\u00f9 importanti citt\u00e0 toscane, ha dato i natali a importanti personaggi come Leonardo da Vinci, Giovanni Boccaccio, Ferruccio Busoni, Jacopo Carucci conosciuto come il Pontormo.\nIl Circondario Empolese Valdelsa, istituito nel 1997, svolge le attivit\u00e0 proprie della provincia in tema di programmazione territoriale (patto per lo sviluppo locale, piano di sviluppo rurale, piano coordinamento territoriale, programma locale sulla societ\u00e0 dell'informazione) e riguardo al trasferimento diretto di risorse sulle funzioni regionali gi\u00e0 trasferite all'Amministrazione provinciale (FSE/TPL). Il bilancio del Circondario Empolese Valdelsa \u00e8 composto da entrate al 51% regionali, al 28% provinciali, per il 10% comunali, e per il restante derivanti da gettiti extratributari e altro. Il Circondario \u00e8 dotato di un proprio corpo di Polizia Municipale, nato dalla fusione dei singoli corpi comunali esistenti in precedenza e che svolge le sue funzioni in tutti gli 11 comuni.\nIl circondario \u00e8 composto da 11 comuni che si estendono su un'area complessiva di 735,54 km\u00b2 e dove risiedono abitanti:\nGli organi decisionali.\nL'assemblea del circondario \u00e8 composta da rappresentanti dei consigli comunali del territorio con il rispetto delle minoranze. L'organo di governo, chiamato giunta esecutiva, \u00e8 invece composto dai sindaci degli 11 comuni. La Giunta esecutiva nomina al suo interno un presidente. Il direttore generale, designato dalla Giunta, ricopre il massimo ruolo amministrativo dell'ente.\nCompiti della Provincia di Firenze svolti dal Circondario.\nIl Circondario contribuisce all'organizzazione dell'istruzione scolastica superiore, finanzia i corsi di formazione professionale, aiuta a trovare lavoro o a creare un'impresa. Orienta tra le offerte turistiche, culturali e sportive che promuove nel territorio. Autorizza le autoscuole, le attivit\u00e0 agrituristiche, le agenzie di viaggio e turismo. Fa s\u00ec che gli spostamenti siano pi\u00f9 agevoli organizzando il trasporto pubblico locale con gli autobus o con il servizio a domanda autodrin. In agricoltura supporta la produzione oleo-viticolo-enologica, la forestazione e l'allevamento del bestiame, erogando contributi e incentivi per le attivit\u00e0 rurali. Si occupa delle questioni che riguardano caccia, pesca e raccolta dei prodotti del sottobosco. Tutte le autorizzazioni nel campo della tutela ambientale per la gestione dei rifiuti urbani e speciali, per le emissioni in atmosfera e per gli scarichi in acque superficiali, bonifiche dei siti inquinati, autorizzazione integrata ambientale e verifica impianti termici. Rilascia le concessioni di occupazione del suolo pubblico sulle strade provinciali e per l'utilizzo dei pozzi. Il Circondario gestisce e provvede alla manutenzione di oltre 330 km fra strade provinciali e regionali (N.429 \"Di Val D'Elsa\" e N.436 \"Francesca\"), curando anche il rilascio dei permessi relativi al Codice della Strada. Si occupa della manutenzione edilizia di tutte le scuole medie superiori statali e degli altri immobili dell'Ente. Favorisce l'insediamento del polo universitario di Empoli dell'Ateneo fiorentino. Progetta e segue la realizzazione di nuove infrastrutture quali strade e scuole superiori. Si occupa della pianificazione del territorio, della gestione del vincolo idrogeologico, delle opere idrauliche sui fiumi, della valutazione di impatto ambientale (VIA) sulle grandi opere.\nCompiti dei comuni delegati al circondario.\nIl Circondario Empolese Valdelsa si impegna nel favorire la cooperazione tra le undici amministrazioni comunali del territorio e si occupa direttamente della gestione associata delle seguenti funzioni comunali:"}
{"id": "4884146", "revid": "729019", "url": "https://it.wikipedia.org/wiki?curid=4884146", "title": "Charles-Alexandre L\u00e9on Durand Linois", "text": "Sconfisse i britannici nella battaglia di Algeciras del 1801.\nBiografia.\nNato a Brest, Linois si arruol\u00f2 nella marina francese nel 1776, prestando servizio nella Manica e nelle acque spagnole prima di intraprendere viaggi verso le isole Isle de France (oggi Mauritius), Riunione e Indie Occidentali francesi. Fu promosso tenente nel 1789 prima di essere assegnato all'oceano Indiano. Dopo il ritorno in Francia nel 1794 fu spostato a Brest. Linois fu catturato dalla Royal Navy durante l'azione del 7 maggio 1794, mentre la sua nave stava proteggendo un convoglio di grano proveniente dagli Stati Uniti. Fu oggetto di scambio di prigionieri e promosso capitano, assumendo il comando della \"Formidable\". L'anno seguente fu catturato di nuovo durante la battaglia di Groix, nella quale fu ferito due volte e perse un occhio. Fu di nuovo scambiato. Nel 1796 prese parte alla spedizione d'Irlanda come capo divisione, al comando di uno squadrone composto da tre navi di linea e quattro fregate, issando la propria bandiera sulla \"Nestor\". Giunto alla baia di Bantry i generali si rifiutarono di sbarcare e lo squadrone fece ritorno a Brest, catturando tre navi durante il viaggio.\nIl 12 aprile 1796 era capitano della \"Unit\u00e9\" quando fu catturata dalla . La \"Revolutionnaire\" non sub\u00ec perdite, dato che i francesi avevano sparato in alto nel tentativo di colpire il sartiame. I britannici pararono mirando allo scafo, col risultato di causare alla \"Unit\u00e9\" nove morti e undici feriti.\nNel 1799 fu promosso retroammiraglio ed inviato nel mar Mediterraneo con l'ammiraglio Bruix. Come secondo in comando dello squadrone guidato dall'ammiraglio Ganteaume, attacc\u00f2 l'isola d'Elba nel 1801. Al comando di un piccolo squadrone stanziato a Cadice combatt\u00e9 il grosso squadrone di James Saumarez nella battaglia di Algeciras. Il suo squadrone prevalse nella prima parte dello scontro, catturando anche la HMS \"Hannibal\", ma durante il ritorno verso Cadice due navi spagnole, che si erano unite a lui, iniziarono per sbaglio a spararsi tra loro durante un attacco notturno britannico e furono perse.\nNel 1803 Napoleone Bonaparte lo nomin\u00f2 al comando delle forze francesi dell'oceano Indiano e, con la bandiera issata sulla \"Marengo\", insegu\u00ec le navi mercantili britanniche per tutto l'oceano ed i mari della Cina. Nel 1804 avvenne l'imbarazzante battaglia di Poulo Aura, nella quale uno squadrone di navi francesi comandate da Linois incrociarono la flotta anglo-cinese composta da navi mercantili scarsamente armate. I britannici erano pi\u00f9 numerosi di Linois e manovrarono facendo credere di volersi difendere. La tattica usata dal commodoro del convoglio Nathaniel Dance convinse Linois che la lotta fosse difesa da una numerosa scorta per cui si ritir\u00f2 invece di attaccare gli indifesi nemici.\nDurante il ritorno in Francia incroci\u00f2 un grosso squadrone britannico guidato dall'ammiraglio Warren al largo di Capo Verde e diede vita all'azione del 13 marzo 1806. Fu ferito e catturato di nuovo, ma questa volta Napoleone aveva sospeso la pratica di scambiare i prigionieri, per cui rimase con i britannici finch\u00e9 Napoleone non cadde, nel 1814. Fu nominato conte di Linois nel 1810 dallo stesso Napoleone.\nIn seguito alla restaurazione francese, Luigi XVIII di Francia lo nomin\u00f2 governatore di Guadalupa, ma dopo che aver sostenuto Napoleone nel corso dei Cento giorni fu obbligato a dare le dimissioni in seguito alla battaglia di Waterloo. Sub\u00ec la corte marziale ma fu assolto nel 1816. Fu comunque costretto alle dimissioni permanenti, anche se in seguito fu nominato viceammiraglio ad onore nel 1825.\nVisse a Versailles, dove mor\u00ec nel 1848.\nRiconoscimenti.\nIl nome di Linois \u00e8 inciso sotto l'Arco di Trionfo di Parigi alla colonna 33 del Pilastro Ovest.\nNella fiction.\nLinois \u00e8 un personaggio secondario, ma molto rispettato, nella serie Aubrey\u2013Maturin scritta da Patrick O'Brian. La battaglia di Pulo Aura viene descritta anche in \"Newton Forster, or The Merchant Service\", scritto nel 1832 da Frederick Marryat."}
{"id": "4884148", "revid": "124079821", "url": "https://it.wikipedia.org/wiki?curid=4884148", "title": "Luciana Frezza", "text": "Biografia.\nLuciana Frezza nasce a Roma il 17 aprile 1926. La madre \u00e8 di origine siciliana, il padre romano.\nSi laurea in Lettere con una tesi su Eugenio Montale, discussa con Giuseppe Ungaretti.\nSposa Agostino Lombardo, anglista e americanista, traduttore e critico dell'opera shakesperiana.\nAffetta da incombente cecit\u00e0 e depressione, muore tragicamente il 30 giugno 1992, all'et\u00e0 di sessantasei anni.\nAttivit\u00e0 letteraria.\nNel 1958 esordisce con il libro \"Cefal\u00f9 e altre poesie\", ripreso poi ne \"La farfalla e la rosa\" del 1962.\nParallela alla produzione poetica c'\u00e8 la collaborazione con le riviste letterarie, da \"Botteghe oscure\" a \"Letteratura\", \"Paragone\", \"Carte segrete\", \"L'immaginazione\", l\u2019\"Almanacco dello Specchio\".\nPostuma, nel 2013, esce \"Comunione col fuoco\", la raccolta completa delle poesie edite ed inedite della poetessa. Essa comprende le raccolte pubblicate in vita, \"Agenda\", uscita postuma nel 1994, le prose de \"Il disegno\" (1996) -, una scelta di poesie pubblicate su riviste letterarie e un'ampia sezione di inediti.\nTraduzioni.\nLuciana Frezza traduce per importanti editori quali Rizzoli, Feltrinelli, Einaudi, alcuni dei maggiori poeti francesi della seconda met\u00e0 dell'Ottocento: St\u00e9phane Mallarm\u00e9 (Feltrinelli, Milano 1963), Jules Laforgue (Lerici, Milano 1965), Germain Nouveau (Einaudi, Torino 1972), Paul Verlaine (Rizzoli, Milano 1974), Charles Baudelaire (Rizzoli, Milano 1980), Leon Paul Fargue (Einaudi, Torino 1981), Jacques Baron, (Edizioni Carte Segrete, Roma 1982) Guillaume Apollinaire (Arnoldo Mondadori, Milano 1986); nel 1993 \u00e8 uscita, postuma, la traduzione delle poesie di Marcel Proust (Feltrinelli, Roma).\nPremi Letterari.\nLuciana Frezza ha ottenuto molti riconoscimenti letterari, tra i quali, nel 1984, il Premio Florida con il libro \"La tartaruga magica\".\nCritica.\nLa sua particolare poesia \u00e8 definita da molti critici una poesia dal \u201cpop femminile\u201d.\nIl critico Vito Amoruso scrive, in occasione dell'uscita della raccolta \"Un tempo di speranza\": \"Quello della Frezza \u00e8 un mondo poetico la cui matrice tenacemente privata \u00e8 pi\u00f9 che un dato e un confine, l'atto di una scelta consapevole, il termine di un confronto e di un giudizio, oltre che un muro solido, svariato d'ombre e di ritornanti presenze, a cui appoggiare la propria inquietudine, un amore vorace, ironico e diviso, per gli oggetti reali e insieme i fantasmi della propria vita\".\nIl critico Carlo Bordini, in occasione del decennale della scomparsa della poetessa, scrive su L'Unit\u00e0: \"Mi sembrava che nella sua poesia ci fosse un barocco femminile, come una scrittura ovale, non rettilinea n\u00e9 ellittica, un rapporto strano con la realt\u00e0, che si trova anche nei lampi rotondi della \"Tartaruga magica\" e anche nei versi pi\u00f9 piani di \"Cara Milano\", nel suo linguaggio misurato, mai violento, una sentenziosit\u00e0 ironicamente allusiva, e sempre un po' irata, a volte eversiva, trasgressiva.\"\nBibliografia.\nMolte poesie di Luciana Frezza sono inserite in antologie significative: "}
{"id": "4884150", "revid": "247222", "url": "https://it.wikipedia.org/wiki?curid=4884150", "title": "My Way (Gene Ammons)", "text": "My Way \u00e8 un album di Gene Ammons, pubblicato dalla Prestige Records nel 1971. I brani furono registrati al Van Gelder Studio di Englewood Cliffs, New Jersey (Stati Uniti) nelle date indicate nella lista tracce."}
{"id": "4884151", "revid": "1543377", "url": "https://it.wikipedia.org/wiki?curid=4884151", "title": "Futbol'nyj Klub Tekstil\u0161\u010dik Ivanovo", "text": "Il Tekstil\u0161\u010dik Ivanovo, ufficialmente Futbol'nyj Klub Tekstil\u0161\u010dik Ivanovo (, traslitterazione anglosassone \"Tekstilshchik Ivanovo\"), \u00e8 una societ\u00e0 di calcio russa con sede a Ivanovo. Milita in PFN Ligi, la seconda serie del campionato russo di calcio.\nStoria.\nFu fondato nel 1937 col nome di \"Spartak Ivanovo\", partecip\u00f2 alle prime edizioni della Coppa dell'URSS; nel 1939, cambi\u00f2 nome in Osnova e fece la sua prima apparizione nel campionato sovietico di calcio, partendo dalla Gruppa B, nome con cui era identificata all'epoca la seconda serie. Subito retrocessa, nel 1944 fu rinominata Dinamo Ivanovo e ripart\u00ec nel 1945 dalla seconda serie, in quella che nel frattempo era stata rinominata Vtoraja Gruppa e, dal 1950, \"Klass B\". Tra il 1947 e il 1957 fu noto col nome di Krasnoe Znamja (, cio\u00e8 Stella Rossa). Dal 1958 fu chiamato Tekstil\u0161\u010dik, in onore della vocazione tessile della citt\u00e0 di Ivanovo\nRimase in seconda serie per 18 stagioni di fila, fino al 1962, quando, a causa della riforma dei campionati, rimase in Klass B che divenne la terza serie del campionato. In tale serie raggiunse i play-off promozione per due anni di fila: nel 1963, dopo la vittoria del girone, fin\u00ec terzo nelle semifinali, perdendo la possibilit\u00e0 di salire di categoria; nel 1964, dopo il secondo posto nel proprio girone, vinse il girone di semifinale e fin\u00ec terzo in quello finale, tornando in seconda serie, ora nota come \"Vtoraja Gruppa A\".\nDa neopromossa vinse immediatamente il proprio girone, ma ottenne solo il quarto posto nei play-off promozione, mancando la qualificazione in massima serie. Nonostante la riforma dei campionati del 1970, che ridusse di molto il numero di club in seconda serie, mantenne la categoria fino al 1974, quando fin\u00ec ultima e retrocesse in terza serie. Nel 1981 vinse il proprio girone, ma manc\u00f2 la promozione ai play-off; l'anno successivo si ripet\u00e9, ma stavolta finse anche i play-off, tornando in seconda serie.\nFu un'apparizione breve: l'anno successivo fin\u00ec penultimo e retrocesse. Nel 1989, con l'introduzione della quarta serie nazionale, retrocesse nella neonata Vtoraja Niz\u0161aja Liga, dove rimase fino alla dissoluzione dell'Unione Sovietica.\nIn Coppa dell'URSS ha raggiunto in tre occasioni gli ottavi: 1944, 1945 e 1951.\nCon la nascita del campionato russo fu immediatamente collocato in Pervaja Liga, cio\u00e8 nella seconda serie, ma dopo appena due stagioni fu retrocesso in Vtoraja Liga. Vi rimase fino al 1998, anno in cui il club fall\u00ec. Partito dai dilettanti col nome di \"FK Ivanovo\", nel 2001 ritrov\u00f2 la storica denominazione di Tekstil\u0161\u010dik Ivanovo e due anni pi\u00f9 tardi riacquis\u00ec lo status di club professionistico. Nel 2004 si fuse con lo Spartak\u2011\u0422elekom \u0160uja, dando vita al \"Tekstil\u0161\u010dik-\u0422elekom Ivanovo\".\nCon questa denominazione vinse il girone Ovest del campionato 2006, tornando in seconda serie: la permanenza in questa categoria dur\u00f2 una sola stagione perch\u00e9 la squadra fin\u00ec terzultima nel 2007, retrocedendo. Da allora ha ripresto la storica denominazione di Tekstil\u0161\u010dik Ivanovo e milita nel Girone Ovest di Vtoroj divizion.\n= Rosa 2020.\n\"Aggiornato al 1\u00ba settembre 2020\"\nRosa 2019-2020.\nRosa e numeri come da sito ufficiale."}
{"id": "4884152", "revid": "439868", "url": "https://it.wikipedia.org/wiki?curid=4884152", "title": "Unione di comuni Montana Lunigiana", "text": "L'Unione di Comuni Montana Lunigiana \u00e8 un'unione di comuni della Toscana, in provincia di Massa e Carrara, formata dai comuni di: Aulla, Bagnone, Casola in Lunigiana, Comano, Filattiera, Fivizzano, Fosdinovo, Licciana Nardi, Mulazzo, Podenzana, Tresana, Villafranca in Lunigiana e Zeri. Ha sostituito la Comunit\u00e0 Montana Lunigiana, soppressa dalla Regione Toscana il 31 dicembre 2011."}
{"id": "4884155", "revid": "1573940", "url": "https://it.wikipedia.org/wiki?curid=4884155", "title": "Chiesa di San Nicola al Saraceno", "text": "La chiesa di San Nicola al Saraceno \u00e8 un edificio religioso di Matera situato presso il Villaggio Saraceno.\nDescrizione.\nLa chiesa, scoperta recentemente, \u00e8 difficilmente accessibile. \u00c8, infatti, scavata su una ripida sponda della Gravina di Matera. L'interno si articola in due ambienti, aula e presbiterio definiti dalla presenza dell'iconostasi costituita da una arcata centrale e due finestre laterali, anch'esse ad arco."}
{"id": "4884156", "revid": "2022767", "url": "https://it.wikipedia.org/wiki?curid=4884156", "title": "Distretto di \u017dmerynka", "text": "Il distretto di \u017dmerynka () \u00e8 un distretto dell'Ucraina situato nell'oblast' di Vinnycja; ha per capoluogo \u017dmerynka e conta 35.960 abitanti (dato 2012).\nSuddivisione amministrativa.\nIl distretto \u00e8 suddiviso in un insediamento di tipo urbano e 27 comuni rurali. Tra parentesi \u00e8 indicata la popolazione al censimento 2001."}
{"id": "4884160", "revid": "287204", "url": "https://it.wikipedia.org/wiki?curid=4884160", "title": "Distretto di Zmerynka", "text": ""}
{"id": "4884162", "revid": "123844520", "url": "https://it.wikipedia.org/wiki?curid=4884162", "title": "Waldau (Berna)", "text": "La Waldau \u00e8 una grande clinica psichiatrica fondata nel 1855 nelle vicinanze di Berna.\nVi furono ricoverati, fra gli altri, il pittore Adolf W\u00f6lfli e lo scrittore Robert Walser."}
{"id": "4884163", "revid": "643662", "url": "https://it.wikipedia.org/wiki?curid=4884163", "title": "Tekstilshchik Ivanovo", "text": ""}
{"id": "4884164", "revid": "135224", "url": "https://it.wikipedia.org/wiki?curid=4884164", "title": "Ricardo Esgaio", "text": "Caratteristiche tecniche.\nHa iniziato la sua carriera come ala destra, per poi venire spostato al ruolo di terzino sulla medesima fascia, che ricopre tuttora.\nBiografia.\n\u00c8 il fratello maggiore di Tiago Esgaio, anch'egli calciatore, che gioca come centrocampista nel Belenenses.\nCarriera.\nClub.\nSporting Lisbona.\nNato a Nazar\u00e9, nel distretto di Leiria, cresce calcisticamente in una rappresentativa locale, il Grupo Desportivo os Nazarenos, prima di essere ingaggiato nel 2005, a 12 anni, dalle giovanili dello Sporting Lisbona. Il 14 dicembre 2011, con lo Sporting gi\u00e0 sicuro del primo posto nel girone, viene convocato per un match di Europa League contro la Lazio, insieme agli altri canterani Betinho, Tiago Ilori, Jo\u00e3o Carlos e Jo\u00e3o M\u00e1rio. La partita viene vinta dai bianco-celesti 2-0 e Esgaio rimarr\u00e0 tutto il tempo in panchina.\nL'11 agosto 2012 debutta in LigaPro con lo Sporting B, giocando 80 minuti del match perso contro l'Oliveirense. La settimana seguente marca la sua prima rete nel corso della partita vinta 1-0 contro il Vit\u00f3ria Guimar\u00e3es B.\nDalla stagione 2012-2013 entra in pianta stabile in prima squadra, con cui esordisce il 7 dicembre 2012 in Europa League nell'ultimo turno contro gli ungheresi del Videoton (vittoria 2-1), in una situazione ormai compromessa per i \"Le\u00f5es\", gi\u00e0 certi matematicamente dell'ultimo posto nel girone. Il 5 gennaio 2013 ha modo di scendere in campo per la prima volta in Primeira Liga, subentrando all'ultimo minuto del match casalingo perso 0-1 contro il Pa\u00e7os Ferreira.\nTornato nella squadra delle riserve, il 14 novembre 2013 segna la sua prima tripletta in carriera nella vittoria per 4-0 contro il Chaves. Successivamente Esgaio sar\u00e0 promosso in prima squadra, giocando qualche sporadica partita, conquistando comunque una Coppa di Portogallo e la Supercoppa portoghese 2015.\nIl 27 gennaio 2015 Esgaio viene mandato in prestito per sei mesi all'Acad\u00e9mica Coimbra insieme al compagno di squadra Salim Ciss\u00e9.\nBraga.\nIl 17 giugno 2017, dopo 44 presenze complessive con lo Sporting in cinque anni, viene ceduto al Braga, con cui sottoscrive un contratto per le cinque successive stagioni. Nella trattativa viene coinvolto anche Rodrigo Battaglia che fa il percorso inverso, aggregandosi allo Sporting.\nRitorno allo Sporting Lisbona.\nIl 5 luglio 2021 fa ritorno allo .\nNazionale.\nNel 2015 partecipa, da titolare, all'Europeo Under-21, in cui il Portogallo arriva fino alla finale.\nViene convocato per le Olimpiadi 2016 in Brasile."}
{"id": "4884166", "revid": "92723", "url": "https://it.wikipedia.org/wiki?curid=4884166", "title": "Distretto di Illinci", "text": "Il distretto di Illinci () era un distretto dell'Ucraina situato nell'oblast' di Vinnycja; aveva per capoluogo Illinci e contava 38.490 abitanti (dato 2012). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in una citt\u00e0, un insediamento di tipo urbano e 22 comuni rurali. Tra parentesi \u00e8 indicata la popolazione al censimento 2001."}
{"id": "4884169", "revid": "1260977", "url": "https://it.wikipedia.org/wiki?curid=4884169", "title": "Unione Valdera", "text": "L'Unione Valdera \u00e8 un'unione di comuni della Toscana, in provincia di Pisa, formata dai comuni di: Bientina, Buti, Calcinaia, Capannoli, Casciana Terme Lari, Palaia e Pontedera.\nLa sede principale dell'Unione Valdera e dei suoi organi amministrativi (consiglio, giunta, direzione amministrativa) \u00e8 a Pontedera in via Brigate Partigiane 4.\nGeografia fisica.\nL'Unione Valdera ha attualmente una popolazione di circa 79.000 abitanti. La popolazione \u00e8 in lieve crescita ed \u00e8 influenzata anche da flussi migratori provenienti da paesi extraeuropei.\nL'Unione Valdera ha una dimensione inferiore ai 600\u00a0km\u00b2 e si trova collocata lungo il corso del basso Valdarno. \u00c8 attraversata da numerose strade tra cui la superstrada Firenze-Pisa-Livorno.\nLa Valdera ha definito una strategia di sviluppo locale fondata su due distinti assi: prevalentemente manifatturiero e di servizi per la parte nord, a vocazione agricola e turistica nell'Alta Valdera collinare (sud). L'Unione Valdera ha un'economia fondata su piccole e medie imprese, tra cui per\u00f2 emergono anche gli stabilimenti della societ\u00e0 Piaggio dove si continuano a produrre e ad assemblare alcuni veicoli a due ruote (Vespa, Ape e motori), ma in dimensione molto ridotta rispetto agli anni ottanta/novanta. Nella Valdera sono presenti anche un certo numero di aziende agricole con una discreta produzione di vino e olio, oltreche di altre produzioni tipiche. In Valdera sono presenti aree di raccolta dei tartufi.\nLa superstrada FI-PI-LI e la ferrovia connettono la Valdera all'asse regionale Pisa\u00a0\u2013 Firenze e attraverso questi due snodi a tutta l'Italia. L'Unione dista 20\u00a0km da Pisa e 60 da Firenze ed \u00e8 posta sulla linea ferroviaria che collega i due aeroporti, gestiti dalla medesima societ\u00e0, con agevole accesso a molte rotte internazionali.\nL'agricoltura rappresenta, soprattutto per i comuni della zona collinare dell'Unione, una fonte di occupazione e di reddito abbastanza rilevante, con presenza di prodotti tipici e aziende viti-vinicole anche di rilievo nazionale.\nSensibilmente sviluppata \u00e8 la pratica di agricoltura sociale, che associa tradizioni e stili propri delle comunit\u00e0 rurali tradizionali a bisogni della societ\u00e0 contemporanea. Essa \u00e8 uno strumento di sviluppo locale e di inclusione per le categorie svantaggiate, che impiega le risorse dell'agricoltura e della zootecnia, in presenza di piccoli gruppi, familiari e non, che operano nelle aziende agricole, per promuovere azioni terapeutiche, di riabilitazione, di inclusione sociale e lavorativa, di ricreazione, di educazione, oltre a servizi utili per la vita quotidiana.\nAssetto societario.\nL'Unione Valdera \u00e8 stata costituita il 30 ottobre 2008 ed \u00e8 al momento una delle pi\u00f9 grandi a livello nazionale per dimensione demografica e la prima costituita nella Regione Toscana. Dal 2008 ad oggi c'\u00e8 stato un incremento graduale delle competenze operative, con recesso di 3 comuni (Crespina, Santa Maria a Monte e Ponsacco) posti nelle aree di confine e una fusione tra 2 comuni (il nuovo comune fuso \u00e8 rimasto all'interno dell'Unione).\nLe linee di indirizzo pi\u00f9 recenti rafforzano l'idea di una gestione integrata del territorio e delle politiche locali e di una gestione dei servizi sempre pi\u00f9 integrata per sotto-ambiti, in una logica di ottimizzazione dei fattori ma di relativa prossimit\u00e0 dell'accesso ai servizi da parte dei cittadini.\nL'Unione acquisisce le entrate correlate ai servizi gestiti: tariffe dei servizi scolastici, somme derivanti dalle contravvenzioni al Codice della Strada, recupero evasione. Il bilancio dell'Unione \u00e8 alimentato principalmente da trasferimenti dei comuni soci, che versano le quote necessarie a garantire il regolare svolgimento delle funzioni attribuite all'Unione (il personale prima operante nei comuni \u00e8 stato trasferito in forza all'Unione). Il Consiglio dell'Unione \u00e8 composto di 32 membri pi\u00f9 12 sindaci. La Giunta dell'Unione \u00e8 formata dai 12 sindaci dei comuni aderenti.\nAll'Unione sono state attribuite una pluralit\u00e0 di funzioni e servizi, riconducibili a quattro grandi ambiti: 1) servizi sociali, educativi, formativi e dell'istruzione, 2) protezione dell'ambiente e del territorio 3) sviluppo economico e turistico, 4) servizi tecnici e di amministrazione generale. Ciascun ambito \u00e8 stato sviluppato con 'geometrie' e modelli organizzativi diversi: non tutti i comuni aderenti partecipano a tutti i servizi e,a partire dalla constatazione che il livello ottimale di esercizio varia da funzione a funzione, l'operativit\u00e0 e i livelli di responsabilit\u00e0 delle stesse sono pi\u00f9 o meno ampi in rapporto alle diverse esigenze sottese. L'Unione gestisce tutto il sistema della refezione scolastica della Valdera e le connesse azioni di educazione alimentare. Nell'ambito delle politiche di sviluppo rurale, di competenza regionale, sostiene le aziende del settore agricolo attraverso interventi di facilitazione e sostegno a mercati contadini, mercatali, spacci aziendali, oltre ad implementare il sistema di agricoltura sociale, che conta oggi pi\u00f9 di venti aziende iscritte nell'apposito Albo. \nIn ambito agricolo, l'Unione ha partecipato all'elaborazione del Piano provinciale del Cibo, quale strategia di approccio globale alle problematiche del cibo.\nPer l'agricoltura sociale, c'\u00e8 invece un tavolo di\nco-decisione permanente cui partecipano le aziende agricole e i servizi socio-sanitari ASL\nL'Unione ha espresso fin dall'inizio nel proprio Statuto alcune finalit\u00e0 strategiche 'trasversali', attraverso le quali orientare l'azione dei molti attori in gioco nel processo di integrazione: sviluppare nel proprio ambito e territorio le pari opportunit\u00e0 (garantire a tutti i cittadini dell'area i medesimi diritti di accesso ai servizi, con particolare riguardo ai residenti nei piccoli comuni), l'efficienza e il contenimento dei costi (conseguire economie di scala attraverso l'uso integrato dei fattori di produzione), la qualit\u00e0 dei servizi (aumentare la specializzazione degli addetti per un miglior servizio al pubblico), l'elaborazione di politiche integrate unitarie, (impiegare al meglio le vocazioni e potenzialit\u00e0 di ciascun territorio), l'aumento del peso politico dell'area (elevare la forza contrattuale della zona rispetto ai livelli politici e amministrativi sovraordinati)."}
{"id": "4884170", "revid": "92723", "url": "https://it.wikipedia.org/wiki?curid=4884170", "title": "Distretto di Kalynivka", "text": "Il distretto di Kalynivka () era un distretto dell'Ucraina situato nell'oblast' di Vinnycja; aveva per capoluogo Bar e contava 59.669 abitanti (dato 2012). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in una citt\u00e0 e 28 comuni rurali. Tra parentesi \u00e8 indicata la popolazione al censimento 2001."}
{"id": "4884175", "revid": "287204", "url": "https://it.wikipedia.org/wiki?curid=4884175", "title": "Waldau", "text": ""}
{"id": "4884176", "revid": "439868", "url": "https://it.wikipedia.org/wiki?curid=4884176", "title": "Unione dei comuni Colli Marittimi Pisani", "text": "L'Unione dei comuni Colli Marittimi Pisani \u00e8 un'unione di comuni della Toscana, in provincia di Pisa, formata dai comuni di: Casale Marittimo, Castellina Marittima, Guardistallo, Montescudaio e Riparbella.\nDal 1\u00ba luglio 2016 i Comuni di Casale Marittimo e Guardistallo hanno recesso dall'Unione Colli Marittimi Pisani.\nDal 18 luglio 2016 il Comune di Castellina Marittima \u00e8 commissariato."}
{"id": "4884178", "revid": "110157", "url": "https://it.wikipedia.org/wiki?curid=4884178", "title": "Chiesa di Sant'Agnese (Matera)", "text": "La chiesa di Sant'Agnese, nota anche come \"chiesa di Santa Maria dell'Arco\", \u00e8 un edificio religioso che sorge a Matera.\nDescrizione.\nL'ingresso \u00e8 costituito da un arco parabolico che immette in una piccola cella a pianta quadrata."}
{"id": "4884181", "revid": "1573940", "url": "https://it.wikipedia.org/wiki?curid=4884181", "title": "Mormoops magna", "text": "Mormoops magna () \u00e8 un pipistrello della famiglia dei Mormoopidi vissuto sull'isola di Cuba.\nDescrizione.\nConosciuta soltanto attraverso due omeri fossili rinvenuti in una grotta della Provincia di Sancti Sp\u00edritus, sull'isola di Cuba. Si trattava della specie pi\u00f9 grande del genere \"Mormoops\"."}
{"id": "4884184", "revid": "287204", "url": "https://it.wikipedia.org/wiki?curid=4884184", "title": "Unione di comuni montana Colline Metallifere", "text": "L'Unione di comuni montana Colline Metallifere, acronimo \"UCMCM\", \u00e8 un'unione di comuni della Toscana, in provincia di Grosseto, formata dai comuni di: Massa Marittima, Monterotondo Marittimo e Montieri.\nSede.\nLa sede istituzionale dell\u2019Unione \u00e8 nel Comune di Massa Marittima, ove si svolgono le adunanze degli Organi elettivi e collegiali.\nTuttavia lo statuto prevede che possano riunirsi anche nella sede dei Comuni che la compongono o in luoghi diversi indicati nell\u2019atto di convocazione.\nIstituzione.\nL\u2019Unione di Comuni Montana Colline Metallifere succede alla Comunit\u00e0 Montana Colline Metallifere, estinta il 29 febbraio 2012, a seguito dell\u2019emanazione da parte del Presidente della Giunta Regionale della Toscana del decreto n. 56 del 9 febbraio 2012.\nDal 1\u00ba marzo 2012 l\u2019Unione di Comuni Montana Colline Metallifere \u00e8 quindi succeduta nei beni nei rapporti attivi e passivi dell\u2019estinta Comunit\u00e0 Montana.\nL\u2019Unione di Comuni Montana Colline Metallifere \u00e8 subentrata ad ogni effetto nell\u2019esercizio delle funzioni o dei compiti conferiti o assegnati alla comunit\u00e0 montana Colline Metallifere allo stesso titolo."}
{"id": "4884193", "revid": "793215", "url": "https://it.wikipedia.org/wiki?curid=4884193", "title": "Cappella di Sant'Andrea (Matera)", "text": "La cappella di Sant'Andrea, annessa alla \"Masseria Irene\", fa parte del complesso delle chiese rupestri di Matera.\nDescrizione.\nLa cappella si inserisce in un complesso rupestre formato da alcune cavit\u00e0 rocciose, da ambienti di servizio alla masseria quali, ad esempio, lo jazzo ed il dormitorio dei pastori."}
{"id": "4884195", "revid": "1310927", "url": "https://it.wikipedia.org/wiki?curid=4884195", "title": "Tiago Emanuel Canelas Almeida Ferreira", "text": "Caratteristiche tecniche.\n\u00c8 un difensore centrale."}
{"id": "4884202", "revid": "1573940", "url": "https://it.wikipedia.org/wiki?curid=4884202", "title": "Pteronotus pristinus", "text": "Pteronotus pristinus () \u00e8 un pipistrello della famiglia dei Mormoopidi vissuto sull'isola di Cuba.\nDescrizione.\nConosciuta soltanto attraverso dei resti fossili consistenti i tre crani, otto mandibole, un omero, un radio e tre tibie rinvenuti in una grotta della provincia di Sancti Sp\u00edritus, sull'isola di Cuba. La lunghezza del cranio era tra 17,3 e 17,7 mm, pi\u00f9 grande di tutte le specie del genere \"Pteronotus\", eccetto \"P.parnelli\"."}
{"id": "4884213", "revid": "729019", "url": "https://it.wikipedia.org/wiki?curid=4884213", "title": "Baskin-Robbins", "text": "La Baskin-Robbins \u00e8 una multinazionale statunitense produttrice di gelati.\nStoria.\nFondata nel 1945 a Glendale da Burt Baskin e Irv Robbins ha sviluppato circa 1000 gusti differenti.\nL'azienda \u00e8 stata di propriet\u00e0 dei fondatori fino al 1967, quando \u00e8 stata comprata dalla United Brands Company. Nel 1972 \u00e8 stata per un breve periodo collocata sul mercato azionario in seguito all'acquisto da parte della J. Lyons and Co., tuttavia l'anno seguente la compagnia fu tolta dal mercato dopo l'acquisto da parte della Allied Breweries. In seguito ad una riorganizzazione aziendale fu creata la Dunkin' Brands e l'azienda fu messa sotto il controllo di essa."}
{"id": "4884214", "revid": "1431409", "url": "https://it.wikipedia.org/wiki?curid=4884214", "title": "Michael Gon\u00e7alves Pinto", "text": "Caratteristiche tecniche.\nTerzino sinistro, pu\u00f2 essere schierato anche come esterno o ala sulla medesima fascia.\nCarriera.\nClub.\nSporting Lisbona B.\nNato da genitori portoghesi a Diekirch, in Lussemburgo, Michael Gon\u00e7alves Pinto, detto Mica, inizia a giocare nel locale . Dopo un biennio al tra il 2005-2007, a 14 anni raggiunge il vivaio dello Sporting Lisbona. L'11 agosto 2012 esordisce con lo nella sfida casalinga persa 0-1 contro l'. Il 24 febbraio 2013 segna la prima rete nella vittoria per 5-1 contro il .\nRecreativo Huelva.\nIl 15 agosto 2015 lo Sporting lo presta con diritto di riscatto al , in Segunda Divisi\u00f3n B, insieme ai compagni di squadra Kikas e Lu\u00eds Ribeiro. Nel gennaio 2016 Mica rescinde il contratto con gli andalusi, alludendo ad un mancato pagamento dello stipendio. Tornato a Lisbona, disputa altre cinque partite con lo Sporting B.\nBelenenses e Uni\u00e3o Madeira.\nIl 27 maggio 2016 viene acquistato dal Belenenses, con lo Sporting che comunque detiene met\u00e0 del suo cartellino. Il 19 agosto debutta in Primeira Liga, subentrando all'ultimo minuto del match pareggiato 0-0 in casa contro il Boavista.\nPer la stagione 2017-2018 viene ceduto a titolo temporaneo all', in seconda divisione.\nFortuna Sittard.\nNel gennaio 2018 si accorda col Fortuna Sittard per i successivi due anni e mezzo. La squadra, militante in seconda divisione olandese, riesce a tornare in Eredivisie dopo sedici anni, grazie anche a Mica, che contribuisce alla promozione con quattordici presenze in campionato e una rete.\nL'11 agosto 2018 esordisce in massima serie olandese nel corso dell'incontro finito 1-1 in casa dell'Excelsior. A fine stagione il Fortuna riesce a salvarsi per un punto.\nSparta Rotterdam.\nDopo aver passato la prima parte della stagione 2019-2020 al Fortuna Sittard, il 30 dicembre 2019 viene acquistato dallo Sparta Rotterdam, con cui firma un contratto valido fino a giugno 2021, con opzione per un'ulteriore stagione.\nNazionale.\nConvocabile per il Lussemburgo, il 7 ottobre 2020 debutta proprio con la nazionale del Granducato in un match amichevole contro il Liechtenstein. In precedenza aveva rappresentato il Portogallo under-20 ai Mondiali 2013 in Turchia."}
{"id": "4884222", "revid": "1573940", "url": "https://it.wikipedia.org/wiki?curid=4884222", "title": "Chalinolobus neocaledonicus", "text": "Chalinolobus neocaledonicus () \u00e8 un pipistrello della famiglia dei Vespertilionidi endemico della Nuova Caledonia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 50,5\u00a0mm, la lunghezza dell'avambraccio di 35,3\u00a0mm, la lunghezza della coda di 33\u00a0mm, la lunghezza della tibia di 14,3\u00a0mm e la lunghezza delle orecchie di 12\u00a0mm.\nAspetto.\nLa pelliccia \u00e8 lunga, morbida e setosa. Le parti dorsali sono bruno-nerastre, mentre le parti ventrali sono bruno-giallastre. Il muso \u00e8 corto e largo, dovuto alla presenza di una massa ghiandolare presente su ogni lato e separata dalle narici che si aprono lateralmente da un profondo solco. Le orecchie sono corte, triangolari, con l'estremit\u00e0 arrotondata e con l'antitrago che si estende attraverso un lobo carnoso rotondo sul labbro inferiore all'angolo posteriore del muso e un lobo allungato pi\u00f9 piccolo lungo il labbro inferiore. Sono presenti dei ciuffi di peli marroni chiari alla base posteriore. Il trago \u00e8 corto, allargato verso l'estremit\u00e0 arrotondata ed inclinato in avanti. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio. Il calcar \u00e8 provvisto di una carenatura rotonda ben sviluppata\nBiologia.\nComportamento.\nSi rifugia in colonie fino a 1.500 individui all'interno di fabbricati.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in tre localit\u00e0 della Nuova Caledonia.\nVive in ambienti aperti, pi\u00f9 raramente nelle foreste.\nStato di conservazione.\nLa IUCN Red List, considerato l'areale limitato e il continuo declino nell'estensione e nella qualit\u00e0 del proprio habitat, classifica \"C.neocaledonicus\" come specie in pericolo (EN)."}
{"id": "4884226", "revid": "767487", "url": "https://it.wikipedia.org/wiki?curid=4884226", "title": "Unione Sportiva Arezzo 1984-1985", "text": "Questa voce raccoglie le informazioni riguardanti l'Unione Sportiva Arezzo nelle competizioni ufficiali della stagione 1984-1985."}
{"id": "4884227", "revid": "110157", "url": "https://it.wikipedia.org/wiki?curid=4884227", "title": "Body Talk (album Imagination)", "text": "Body Talk \u00e8 l'album di debutto del gruppo musicale britannico Imagination, pubblicato nel giugno 1981."}
{"id": "4884233", "revid": "287204", "url": "https://it.wikipedia.org/wiki?curid=4884233", "title": "Portland Power", "text": "Le Portland Power sono state una franchigia di pallacanestro della ABL, con sede a Portland, nell'Oregon, attive dal 1996 al 1998.\nDisputarono tre stagioni nella ABL, arrivando in semifinale nel 1997-98."}
{"id": "4884243", "revid": "110157", "url": "https://it.wikipedia.org/wiki?curid=4884243", "title": "Adonis Thomas", "text": ""}
{"id": "4884246", "revid": "2146946", "url": "https://it.wikipedia.org/wiki?curid=4884246", "title": "Tiago Rafael Maia Silva", "text": "Biografia.\nNato a Lisbona, Silva muove i suoi primi passi nel calcio tra le file dello SL Olivais, mettendosi in mostra e meritandosi, nel 2004, l'approdo nelle formazioni giovanili del . Nel 2009 il primo trasferimento alle giovanili del .\nCaratteristiche tecniche.\nTrequartista, pu\u00f2 giocare da esterno su entrambe le fasce.\nCarriera.\nClub.\nBelenenses.\nIl 29 luglio 2012 debutta in competizioni ufficiali con la maglia del , in un incontro di Ta\u00e7a da Liga, la coppa di lega portoghese, contro la . Al termine della stagione, con il suo contributo di 37 partite condite da 4 goal, permette al club di ritornare in Primeira Liga, il massimo campionato lusitano, dopo tre anni di assenza. Lascia il club della capitale nella sessione estiva di calciomercato del 2016, con un totale di 97 presenze e 8 reti.\nFeirense.\nNelle stagioni 2016-2017 e 2017-2018, va in prestito alla , squadra militante nel massimo campionato portoghese. Raccoglie in totale 48 presenze e 9 goal grazie ai quali, il 18 febbraio 2018, viene riscattato e sigla un nuovo accordo di tre anni. Nella stagione seguente, 2018-2019, scende in campo 37 volte mettendo a segno 3 goal.\nNottingham Forest.\nIl 5 luglio 2019, approda in Inghilterra, in Championship, tra le file del , con cui firma un contratto di due anni.\nNazionale.\nViene convocato per le Olimpiadi 2016 in Brasile."}
{"id": "4884248", "revid": "755885", "url": "https://it.wikipedia.org/wiki?curid=4884248", "title": "Chicago Concert", "text": "Chicago Concert \u00e8 un album live di Gene Ammons e James Moody, pubblicato dalla Prestige Records nel 1973. I brani furono registrati dal vivo il 21 novembre 1971 al North Park Hotel di Chicago, Illinois (Stati Uniti)."}
{"id": "4884254", "revid": "716642", "url": "https://it.wikipedia.org/wiki?curid=4884254", "title": "Tom\u00e1s Dab\u00f3", "text": "Caratteristiche tecniche.\nTerzino destro, pu\u00f2 essere schierato nello stesso ruolo sulla fascia opposta.\nCarriera.\nClub.\nHa giocato nella prima divisione portoghese.\nNazionale.\nHa partecipato ai Mondiali Under-20 del 2013 rappresentando il Portogallo; in seguito, dopo aver giocato anche alcune partite con la nazionale portoghese Under-21, ha optato per giocare nella nazionale della Guinea-Bissau, con cui ha esordito nel 2017, anno in cui ha anche partecipato alla Coppa d'Africa. Ha poi partecipato ad una seconda Coppa d'Africa nel 2019."}
{"id": "4884260", "revid": "64535898", "url": "https://it.wikipedia.org/wiki?curid=4884260", "title": "Jos\u00e9 Miguel Ram\u00f3n Yd\u00edgoras Fuentes", "text": ""}
{"id": "4884262", "revid": "64535927", "url": "https://it.wikipedia.org/wiki?curid=4884262", "title": "Jos\u00e9 Rafael Carrera Turcios", "text": ""}
{"id": "4884265", "revid": "755885", "url": "https://it.wikipedia.org/wiki?curid=4884265", "title": "The Art Farmer Septet", "text": "The Art Farmer Septet \u00e8 il primo album del trombettista statunitense Art Farmer, pubblicato dalla Prestige Records nel 1956."}
{"id": "4884267", "revid": "64535941", "url": "https://it.wikipedia.org/wiki?curid=4884267", "title": "Jorge Ubico y Casta\u00f1eda", "text": ""}
{"id": "4884268", "revid": "203463", "url": "https://it.wikipedia.org/wiki?curid=4884268", "title": "Vincent L. Eaton", "text": "Biografia.\nNato in Venezuela da genitori americani, si trasfer\u00ec con la famiglia negli Stati Uniti a pochi anni d'et\u00e0. Considerato un \"enfant prodige\", a diciotto anni si laure\u00f2 ad Harvard. Lavor\u00f2 come funzionario della Biblioteca del Congresso e nel 1960 divent\u00f2 direttore del reparto pubblicazioni.\nPur essendo anche un forte giocatore (nel 1942 vinse il campionato del Distretto di Columbia) \u00e8 noto soprattutto come problemista. Compose un migliaio di problemi, la maggior parte in due e tre mosse. Molti suoi \"tre mosse\" sono noti per la ricchezza e complessit\u00e0 del gioco e la difficolt\u00e0 di soluzione.\nDal 1939 al 1941 fu l'editore della sezione problemi della rivista \"Chess Review\". Nel 1956 la FIDE lo nomin\u00f2 Giudice internazionale della composizione.\nIl compositore Gerald F. Anderson ha scritto un libro con una selezione dei suoi migliori problemi: \u00ab \"Memorial to V. L. Eaton: A Chess Problem Biography\" \u00bb (Rapallo, 1971)."}
{"id": "4884269", "revid": "64535969", "url": "https://it.wikipedia.org/wiki?curid=4884269", "title": "Manuel Jos\u00e9 Estrada Cabrera", "text": ""}
{"id": "4884270", "revid": "203463", "url": "https://it.wikipedia.org/wiki?curid=4884270", "title": "Gerald F. Anderson", "text": ""}
{"id": "4884271", "revid": "755885", "url": "https://it.wikipedia.org/wiki?curid=4884271", "title": "Early Art", "text": "Early Art \u00e8 un album di Art Farmer, pubblicato dalla Prestige Records nel 1973 (precedentemente fu solo pubblicata nel 1962 dall'etichetta inglese Esquire Records, 32-187). I brani furono registrati negli studi di Rudy Van Gelder ad Hackensack, New Jersey (Stati Uniti), nelle date indicate nella lista tracce."}
{"id": "4884273", "revid": "688967", "url": "https://it.wikipedia.org/wiki?curid=4884273", "title": "Concrete Blonde", "text": "I Concrete Blonde sono un gruppo musicale alternative rock statunitense originario di Los Angeles e attivi dal 1982 al 1995, poi dal 2001 al 2004 e infine riunitisi nel 2010. Il loro disco pi\u00f9 famoso \u00e8 \"Bloodletting\" (1990). La vocalist e bassista del gruppo \u00e8 Johnette Napolitano.\nStoria del gruppo.\nJohnette Napolitano fonda il gruppo Dream 6 insieme al chitarrista James Mankey nel 1982. Il gruppo rilascia un EP in Francia e nel 1986 firma per la I.R.S. Records, prima di cambiare nome in Concrete Blonde su consiglio di Michael Stipe. Sempre nel 1986 esce l'eponimo album di debutto, in cui c'\u00e8 Harry Rushakoff alla batteria. Nel 1989 segue \"Free\", in cui fa l'esordio il secondo chitarrista Al Block.\nIl terzo disco \u00e8 quello del successo commerciale: si tratta di \"Bloodletting\", in cui prende parte Paul Thompson (batterista dei Roxy Music) al posto di Rushakoff. Il disco contiene il singolo \"Joey\".\nNel 1992 \"Walking in London\" segna il ritorno di Rushakoff, mentre l'anno seguente esce \"Mexican Moon\". A causa del mancato successo di questi due dischi, Napolitano decide di lasciare il gruppo.\nNel 1997 il nome Concrete Blonde (si tratta del duo Napolitano-Mankey) compare nell'album \"Concrete Blonde y Los Illegas\" realizzato in collaborazione col gruppo chicano punk Los Illegas.\nLa band si riunisce ufficialmente nel 2001 con la pubblicazione dell'album \"Group Therapy\" (2002), registrato in soli dieci giorni. Subito dopo Rushakoff abbandona nuovamente il gruppo appannaggio di Gabriel Ramirez. Nel 2004 viene pubblicato \"Rojave\".\nNel giugno 2006 viene annunciato il ritiro del gruppo con un messaggio diffuso su internet.\nNel 2010 viene ristampato \"Bloodletting\" con l'aggiunta di sei nuove tracce tra inediti e live.\nNel 2012 il gruppo pubblica il singolo \"Rosalie\" e nel dicembre dello stesso anno affronta un tour negli Stati Uniti."}
{"id": "4884274", "revid": "767487", "url": "https://it.wikipedia.org/wiki?curid=4884274", "title": "Johnette Napolitano", "text": "Ha anche realizzato diversi dischi da solista a partire dal 2002 e ha fatto parte di altri progetti paralleli (Vowel Movement, Pretty &amp; Twisted).\nNel 1996 ha preso parte all'album \"No Talking, Just Head\" realizzato dai The Heads, ossia tre quarti dei Talking Heads (Jerry Harrison, Chris Frantz e Tina Weymouth). Con tale gruppo ha anche intrapreso un tour.\nHa collaborato anche con Danny Lohner (per la musica del film \"Dead Silence\"), John Trudell (per \"Struck a Nerve\"), Bad Religion (\"Recipe For Hate\"), Black Light Burns (per \"I Am Where It Takes Me\"), Ashes Divide (per \"Too Late\"), The Dream Syndicate (co-autrice insieme a Steve Wynn di \"I Have Faith\" traccia nell'album Ghost Stories (1988)), lo stesso Steve Wynn (di cui \u00e8 stata compagna per un certo periodo) nel primo album solista Karosene Man (di cui \u00e8 voce nella traccia \"Conspiracy Of The Heart\")"}
{"id": "4884275", "revid": "247222", "url": "https://it.wikipedia.org/wiki?curid=4884275", "title": "When Farmer Met Gryce", "text": "When Farmer Met Gryce \u00e8 un album di Art Farmer e Gigi Gryce, pubblicato dalla Prestige Records nel 1955."}
{"id": "4884276", "revid": "6923", "url": "https://it.wikipedia.org/wiki?curid=4884276", "title": "Umar ibn Sa'd", "text": "Era figlio del Compagno del profeta Maometto, Sa'd ibn Abi Waqqas, appartenente ai Dieci Benedetti (\"al-\u02bfashara al-mubashara\") e che accompagn\u00f2 negli arbitrati di Dumat al-Jandal (658) e di Adhruh (659).\nFu Governatore di Rayy, sottoposto quindi all'autorit\u00e0 del \"W\u0101li\" di Kufa \u02bfUbayd All\u0101h b. Ziy\u0101d.\nEra al comando delle truppe di cavalleria inviate a intercettare a Kerbel\u0101\u02be il gruppo familiare del nipote di Maometto, al-Husayn ibn 'Ali, e fu il diretto artefice del cruento eccidio che va sotto l'improprio nome di battaglia di Kerbel\u0101\u02be.\nFu giustiziato pi\u00f9 tardi da al-Mukht\u0101r b. Ab\u012b \u02bfUbayd, la cui rivolta ebbe inizialmente successo, prima di essere stroncata da Mu\u1e63\u02bfab b. al-Zubayr."}
{"id": "4884278", "revid": "1573940", "url": "https://it.wikipedia.org/wiki?curid=4884278", "title": "Cyclosa mulmeinensis", "text": "Cyclosa mulmeinensis \u00e8 un ragno appartenente alla famiglia Araneidae.\nEtimologia.\nIl nome proprio della specie deriva da Moulmein, citt\u00e0 della bassa Birmania, capoluogo dello Stato Mon, uno dei luoghi di rinvenimento degli esemplari\nCaratteristiche.\nGli esemplari femminili raccolti sono di dimensioni: cefalotorace lungo 1,44-1,70mm, largo 1,17-1,47mm; opistosoma lungo 2,00-3,03mm, largo 1,87-2,87mm.\nDistribuzione.\nLa specie \u00e8 stata reperita nella regione compresa fra l'Africa ed il Giappone, ed anche nelle Filippine: le principali localit\u00e0 giapponesi sono: isola di Amami e isola di Okinoerabu, appartenenti alla prefettura di Kagoshima; isola di Ishigaki e di Iriomote nella prefettura di Okinawa.\nTassonomia.\nAl 2013 non sono note sottospecie e dal 2012 non sono stati esaminati nuovi esemplari."}
{"id": "4884279", "revid": "46291", "url": "https://it.wikipedia.org/wiki?curid=4884279", "title": "Jumellea arachnantha", "text": "Jumellea arachnantha \u00e8 una pianta della famiglia delle Orchidacee, endemica del Madagascar e delle isole Comore.\nDescrizione.\n\u00c8 una orchidea epifita con fusto breve o del tutto assente, che presenta foglie oblungo-lanceolate, lunghe 25\u201330\u00a0cm e larghe 3-3,5\u00a0cm, disposte a ventaglio; i fiori, stellati, di colore bianco, originano con lunghi steli dalle ascelle foliari e presentano sepali e petali lunghi 3\u20134\u00a0cm, e un labello lanceolato, dotato di uno sperone lungo 5\u20136\u00a0cm.; il gimnostemio contiene 2 pollinii globosi. Fiorisce in gennaio-febbraio.\nDistribuzione e habitat.\nLa specie \u00e8 presente nelle foreste montane della regione degli altipiani centrali del Madagascar e nelle isole Comore, tra 1200 e 1800\u00a0m di altitudine.\nTassonomia.\nSino al 2012 le popolazioni di \"J.\u00a0arachnantha\" del Madagascar venivano considerate come appartenenti ad una specie differente (\"Jumellea sagittata\" ). Recenti analisi molecolari hanno dimostrato che le due entit\u00e0 sono in realt\u00e0 un'unica specie."}
{"id": "4884282", "revid": "247222", "url": "https://it.wikipedia.org/wiki?curid=4884282", "title": "Art Farmer Quintet Featuring Gigi Gryce", "text": "Art Farmer Quintet Featuring Gigi Gryce \u00e8 un album di Art Farmer e Gigi Gryce, pubblicato dalla Prestige Records nel 1956. Il disco fu registrato il 21 ottobre 1955 al Rudy Van Gelder Studio di Hackensack, New Jersey (Stati Uniti). Nel 1963 fu pubblicato con il titolo Evening in Casablanca."}
{"id": "4884284", "revid": "21880", "url": "https://it.wikipedia.org/wiki?curid=4884284", "title": "Jumellea sagittata", "text": ""}
{"id": "4884287", "revid": "247222", "url": "https://it.wikipedia.org/wiki?curid=4884287", "title": "Bennie Green with Art Farmer", "text": "Bennie Green with Art Farmer \u00e8 un album di Bennie Green e Art Farmer, pubblicato dalla Prestige Records nel 1956. Il disco fu registrato il 13 aprile del 1956 al Rudy Van Gelder Studio di Hackensack, nel New Jersey (Stati Uniti)."}
{"id": "4884289", "revid": "247222", "url": "https://it.wikipedia.org/wiki?curid=4884289", "title": "Farmer's Market", "text": "Farmer's Market \u00e8 un album di Art Farmer, pubblicato dalla New Jazz Records nel 1958. Il disco fu registrato il 23 novembre del 1956 al Van Gelder Studio di Hackensack nel New Jersey (Stati Uniti)."}
{"id": "4884290", "revid": "64536241", "url": "https://it.wikipedia.org/wiki?curid=4884290", "title": "Enrique Pe\u00f1aranda Castillo", "text": ""}
{"id": "4884291", "revid": "64536267", "url": "https://it.wikipedia.org/wiki?curid=4884291", "title": "Jos\u00e9 Manuel Pando Solares", "text": ""}
{"id": "4884292", "revid": "64536281", "url": "https://it.wikipedia.org/wiki?curid=4884292", "title": "Daniel Salamanca Urey", "text": ""}
{"id": "4884294", "revid": "287204", "url": "https://it.wikipedia.org/wiki?curid=4884294", "title": "Philadelphia Rage", "text": "Le Philadelphia Rage sono state una franchigia di pallacanestro della ABL, con sede a Filadelfia, in Pennsylvania, attive dal 1996 al 1998.\nNacquero a Richmond, in Virginia, nel 1996, come \"Richmond Rage\". Nella prima stagione arrivarono alla finale, persa per 3-2 con le Columbus Quest. La stagione successiva si trasferirono a Filadelfia, assumendo il nome di \"Philadelphia Rage\". Disputarono altre due stagioni nella ABL."}
{"id": "4884295", "revid": "834", "url": "https://it.wikipedia.org/wiki?curid=4884295", "title": "Richmond Rage", "text": ""}
{"id": "4884298", "revid": "247222", "url": "https://it.wikipedia.org/wiki?curid=4884298", "title": "2 Trumpets", "text": "2 Trumpets \u00e8 un album di Art Farmer e Donald Byrd, pubblicato dalla Prestige Records nel 1956. Il disco fu registrato il 3 agosto del 1956 al Van Gelder Studio di Hackensack, nel New Jersey (Stati Uniti)."}
{"id": "4884305", "revid": "247222", "url": "https://it.wikipedia.org/wiki?curid=4884305", "title": "Three Trumpets", "text": "Three Trumpets \u00e8 un album di Art Farmer, Donald Byrd e Idrees Sulieman, pubblicato dalla Prestige Records nel 1957. Il disco fu registrato il 26 gennaio 1957 ad Hackensack, New Jersey (Stati Uniti), negli studi di Rudy Van Gelder."}
{"id": "4884309", "revid": "1872303", "url": "https://it.wikipedia.org/wiki?curid=4884309", "title": "Sistemi aeroportuali del mondo per traffico passeggeri", "text": "I sistemi aeroportuali del mondo per traffico passeggeri vengono misurati sommando i passeggeri trasportati per ogni singolo aeroporto che serve una citt\u00e0. Londra, con sei aeroporti nell'area metropolitana, \u00e8 il maggior sistema aeroportuale mondiale e quindi la citt\u00e0 che movimenta pi\u00f9 passeggeri in assoluto. Il singolo aeroporto pi\u00f9 trafficato al mondo \u00e8 per\u00f2 l'Aeroporto Internazionale di Atlanta-Hartsfield-Jackson.\n2012.\nLa seguente classifica si riferisce ai dati riportati dall'Airports Council International nel 2012:"}
{"id": "4884312", "revid": "729019", "url": "https://it.wikipedia.org/wiki?curid=4884312", "title": "Battaglia di Beda Fomm", "text": "La battaglia di Beda Fomm fu lo scontro finale dell'operazione Compass, l'offensiva dell'esercito britannico nella fase iniziale della campagna del Nord Africa, durante la seconda guerra mondiale.\nI combattimenti, originati dall'arrivo delle forze blindate britanniche sulla strada costiera della Cirenaica per intercettare la ritirata dei resti della 10\u00aa armata italiana, si conclusero con la completa vittoria britannica e con la resa delle superstiti truppe del Regio Esercito italiano.\nPreludio.\nDopo la caduta di Derna, il 29 gennaio 1941, ai resti dell'armata italiana, guidata dal generale d'armata Giuseppe Tellera, (accompagnati da numerosi civili italiani fuggiti da Derna e Bengasi) non rimaneva che la fuga verso la Tripolitania, lungo le vie di Agedabia ed El Agheila.\nUn distaccamento motorizzato inviato attraverso il deserto dal generale britannico Richard O'Connor, la cosiddetta Combe Force del colonnello John F. B. Combe, riusc\u00ec a precederli e bloccarli il pomeriggio del 5 febbraio; verso sera ai britannici si aggiunse la 4\u00aa Brigata Corazzata del generale J. A. C. Caunter che consolid\u00f2 in modo decisivo lo sbarramento attraverso la Via Balbia. Le forze blindate britanniche erano avanzate attraverso il deserto con grande rapidit\u00e0 e nell'ultima fase percorsero 270\u00a0km in trentatr\u00e9 ore, una prestazione senza precedenti nella storia della guerra.\nLa Combe Force consisteva di due squadroni di Autoblindo, uno dal 11\u00ba Reggimento Ussari e l'altro dalla 2\u00aa Brigata Fucilieri, uno squadrone di autoblindo della RAF, sei cannoni da campo Ordnance QF 25 lb e nove cannoni portee anticarro Bofors 37 mm, per un totale 2\u00a0000 uomini.\nLa battaglia.\n5 febbraio.\nIl 5 febbraio, la 6\u00aa Divisione australiana avanz\u00f2 lungo la Via Balbia, raggiungendo Barce nonostante i blocchi stradali e le mine nemiche. La Combe Force raggiunse Antelat al mattino e per le ore 12:30 i suoi esploratori osservavano gi\u00e0 Beda Fomm e Sidi Saleh, a 50\u00a0km a sud-ovest di Antelat stessa e 30\u00a0km a nord di Agedabia. Poco dopo una colonna di convogli italiana fin\u00ec nelle mine e venne attaccata dall'artiglieria, dai cannoni anticarro e dalle autoblindo gettando gli italiani nella confusione. Alcuni bersaglieri della 10\u00aa Armata tentarono di avanzare lungo la stessa strada mentre altri tentavano di trovare delle vie di fuga dall'imboscata britannica.\nI bersaglieri, senza l'aiuto dell'artiglieria, non ottennero risultati ma non cedettero e nel pomeriggio il loro attacco si intensific\u00f2. La 2\u00aa Brigata Fucilieri britannica attravers\u00f2 allora la Via Balbia tra le dune, per bloccare la via a sud, tra la strada e il mare. Anche un'unit\u00e0 della Combe Force venne inviata oltre il blocco stradale, attraverso il deserto, con alcuni cannoni anticarro e autoblindo per evitare che gli italiani si potessero muovere sul loro fianco. Diverse centinaia di prigionieri furono presi in questa trappola.\nMentre attendeva la 4\u00aa Brigata Corazzata, Combe scov\u00f2 pi\u00f9 a nord un'area con una serie di basse e lunghe creste una accanto all'altra, dove i carri armati potevano nascondersi dalla strada e su cui potevano comunque sparare a breve distanza. La 4\u00aa Brigata si mise in moto alle ore 7:30 e, viaggiando in fila indiana, giunse a Antelat alle ore 16:00, dove prese collegamento radio con gli uomini di Combe. Quest'ultimo aggiorn\u00f2 il comandante della brigata, il generale Caunter, il quale diede poi l'ordine di attaccare la colonna italiana per ridurre la pressione sulla Combe Force. Caunter ordin\u00f2 al 7\u00ba Reggimento Ussari e all'artiglieria di dirigersi a tutta velocit\u00e0 lungo la Via Balbia, seguiti dai carri armati del 2\u00ba Royal Tank Regiment mentre il 3\u00ba Reggimento Ussari venne inviato a nord-est per tagliare la via da Soluch e Sceleidima. Il resto della brigata si diresse verso ovest, sulla sabbia piatta, sollevando nubi di polvere, giungendo infine anch'essi sulla Via Balbia.\nNonostante il carburante fosse scarso, il 7\u00ba Reggimento Ussari attacc\u00f2 la colonna italiana, \"rompendola\" in pi\u00f9 parti, passandoci in mezzo e sparando su qualunque cosa fosse sulla strada. Vi fu poco fuoco di risposta poich\u00e9 la maggior parte degli italiani erano personale non combattente, o persino civile, e molti tentarono di fuggire nel deserto a ovest, impantanandosi nella sabbia. I camion italiani che trasportavano il carburante presero fuoco illuminando nel tramonto i bersagli per i cannoni britannici. L'artiglieria inglese non fu necessaria quindi il suo personale radun\u00f2 800 prigionieri e recuper\u00f2 i veicoli italiani intatti, in particolar modo quelli che portavano carburante.\nSette carri incrociatori del 2\u00ba Royal Tank Regiment giunse a nord degli ussari e distrusse la batteria anticarro del campo d'aviazione di Benina grazie alla luce dei veicoli in fiamme. Con le tenebre gli attacchi si fermarono, la 4\u00aa Brigata Corazzata fu costretta a estrarre il carburante dai veicoli italiani e prendere i rifornimenti delle unit\u00e0 nemiche per poter proseguire. Era previsto infatti un forte contrattacco italiano nella mattinata e i corazzati britannici furono costretti a ripiegare ad est per riarmarsi e fare il pieno di carburante. I movimenti dei veicoli e la ricognizione aerea mostrarono che gli italiani si erano riorganizzati, e rinforzati, e sarebbero giunti da nord. Due corazzati italiani furono avvistati nell'oscurit\u00e0 ma gli equipaggi si arresero ad un solo soldato britannico quando questo buss\u00f2 sui loro portelli. Pi\u00f9 a sud, una pattuglia con cannoni anticarro di una Brigata Fucilieri circond\u00f2 su pi\u00f9 punti una colonna italiana ferma e, dando l'impressione di essere unit\u00e0 pi\u00f9 numerosa, l'attacc\u00f2 su pi\u00f9 fronti.\nA nord, gli australiani catturarono Barce appena dopo che gli italiani riuscissero a far detonare un magazzino di munizioni e ritiratisi a Bengasi. Tellera dovette trattenere tutto il Raggruppamento \"Babini\", invece di inviarlo a sud in supporto a Bergonzoli, nel tentativo di sfondare le linee ad Agedabia. La 7\u00aa Brigata Corazzata, con solo il 1\u00ba Reggimento Reale Carri e la maggior parte del 7\u00ba Gruppo di Supporto, si diressero verso ovest da Msus per catturare Sceleidima. Il suo forte era protetto dal Raggruppamento \"Bignami\", per bloccare la strada verso l'estremit\u00e0 nord della colonna italiana sulla Via Balbia. Il tentativo di sfondamento da sud non poteva essere totalmente rinforzato e gli italiani non si aspettavano di rimanere indisturbati per molto tempo da attacchi britannici lungo il convoglio o dall'avanzata australiana sulla Via Balbia. Quando il resto del Raggruppamento \"Babini\" giunse a Beda Fomm poteva essere supportato solo da gruppi improvvisati di fanteria e artiglieria, i quali non avevano idea della posizione dei britannici.\n6 febbraio.\nNella notte, Bergonzoli organizz\u00f2 un attacco lungo la Via Balbia, per respingere indietro i difensori, e una manovra sul fianco est del Raggruppamento \"Babini\", attraverso il deserto, per giungere dietro la Combe Force che Bergonzoli riteneva concentrata sul blocco stradale, dopo la ritirata della 4\u00aa Brigata Corazzata. Alle ore 08:30 le unit\u00e0 di Babini avanzarono senza il supporto dell'artiglieria e senza alcuna conoscenza della situazione oltre il primo pendio a est. Il generale Caunter aveva ordinato a carri leggeri di continuare a stuzzicare i fianchi del convoglio e che dei corazzati italiani se ne sarebbero occupati i carri incrociatori, entrambe le forze con il supporto dell'artiglieria. I britannici avevano 32 carri incrociatori e 42 carri leggeri sulla Via Balbia, con altri 18 carri pi\u00f9 a nord come riserva. Il 7\u00ba Gruppo di Supporto, con il solo 1\u00ba Corpo Fucilieri Reali del Re e un po' di artiglieria, fu trattenuto a Sceleidima da un campo minato coperto dall'artiglieria e dai carri del distaccamento di Babini. Il reggimento di fucilieri poi perse contatto con la brigata e si perse in una tempesta di sabbia, fuori dalla portata di entrambe le aviazioni.\nAll'alba del 6 febbraio, gli australiani continuarono il loro attacco su Bengasi da nord e i fucilieri reali ottennero qualche lento progresso a Sceleidima, dove a Bignami fu ordinato di ritirarsi alle ore 10:00, di inviare il Raggruppamento \"Babini\" a sud per rinforzare il contrattacco e tenere i britannici lontani dalla retrovia della colonna; il 7\u00ba Gruppo di Supporto seguirono la ritirata, occuparono Soluch e inviarono pattuglie verso Ghemines e Bengasi. Nella mattinata, le pattuglie riportarono che la colonna italiana era lunga diversi chilometri. Il 2\u00ba Reggimento Reale Carri, arrivato al punto denominato dai britannici \"Pimple\", una bassa collina circolare a ovest di Beda Fomm, poteva osservare la Via Balbia in entrambi i sensi. A ovest vi erano pi\u00f9 di tre chilometri di sabbia piatta tra la strada e la costa. Il reggimento possedeva 19 carri incrociatori e 7 carri leggeri e doveva fermare la 10\u00aa Armata con attacchi da est. A nord, il 7\u00ba Reggimento Ussari, con un carro incrociatore e 29 carri leggeri, fu inviato a trovare la fine settentrionale della colonna italiana e ad attaccarla. Uno squadrone di carri leggeri del 3\u00ba Reggimento Ussari doveva osservare il 1\u00ba Reggimento Reale Carri sulle piste che portavano a nord a Soluch e Sceledeima, da Antelat, il quale lasci\u00f2 7 carri incrociatori e 6 carri leggeri per attaccare il convoglio circa a sei chilometri e mezzo a nord di Beda Fomm.\nLo squadrone A del 2\u00ba Reggimento Reale Carri, equipaggiato con Cruiser Mk III, sub\u00ec l'attacco del Raggruppamento \"Babini\" alle ore 08:30. La prima ondata di dieci M13/40 avanz\u00f2 lentamente e rimasero sorpresi quando le torrette dei carri incrociatori apparsero oltre la cresta a 550\u00a0m. Gli incrociatori rapidamente misero fuori uso otto M13/40, prima che i carri svanissero oltre il pendio. Poco dopo gli incrociatori attaccarono nuovamente e distrussero altri sette carri M13/40, con la stessa tattica. L'artiglieria italiana apr\u00ec quindi il fuoco sull'area ed ogni carro ancora operativo di Babini avanz\u00f2 verso Pimple. Lo squadrone C, con i suoi lenti Cruiser Mk I e Mk II, arriv\u00f2 in zona, coperto dalla polvere sollevata appositamente dall'artiglieria. I carri britannici avevano il vantaggio della radio, contrariamente alla maggior parte dei carri italiani che dovevano raggiungere un obiettivo e poi fermarsi affinch\u00e9 il comandante potesse uscire dal corazzato per ricevere ordini.\nAlle ore 10:30, con poca visibilit\u00e0, il 7\u00ba Reggimento Ussari tent\u00f2 di trovare la retrovia della colonna italiana e tagliare la strada a ovest di Beda Fomm. Il convoglio era scortato dagli M13/40, i quali respinsero gli ussari e mostrarono che la 10\u00aa Armata possedeva pi\u00f9 di sessanta carri, nonostante molti fossero gi\u00e0 stati distrutti. Il supporto del 1\u00ba Reggimento Reale Carri fu necessario ma, emersi dalla tempesta di sabbia vicino ad Antelat, dovette prima fare rifornimento. Gli M13/40 del Raggruppamento \"Babini\", mescolati nella colonna, tennero i carri leggeri a distanza ma questi riuscirono comunque a causare molti danni e confusione. Le unit\u00e0 della 4\u00aa Brigata Corazzata si spost\u00f2 di posizione in posizione tra i pendii vicino Pimple, attaccando la colonna finch\u00e9 non giunsero altri M13/40 da nord. La Combe Force poteva vedere lo scontro, facendo prigionieri gli italiani che ne sfuggivano e bombardando con l'artiglieria le unit\u00e0 italiane che sembravano pi\u00f9 organizzate.\nQuando altri mezzi italiani arrivarono con la pioggia presso Pimple, furono attaccati dai carri leggeri e incrociatori del 2\u00ba Reggimento Reale Carri, ovunque non vi fossero corazzati italiani a contrastarli. Entro mezzogiorno, quaranta carri medi italiani erano fuori uso e circa altri cinquanta furono abbandonati mentre i britannici persero solo 13 carri incrociatori. La retroguardia italiana arriv\u00f2 nel pomeriggio e la concentrazione di carri e artiglieria permisero agli italiani di riprendere Pimple, aprendosi la via verso sud e continuare l'accerchiamento verso est. L'attacco del Raggruppamento \"Babini\" lasci\u00f2 libero il convoglio di muoversi oltre Pimple, con lo Squadrone A per\u00f2 al suo inseguimento che sparando costrinse molti autisti ad abbandonare i veicoli o a dirigersi verso ovest, nel deserto, dove l'artiglieria inglese e i carri leggeri dello Squadrone C fecero 350 prigionieri.\nAlle ore 15:00, il 7\u00ba Reggimento Ussari scov\u00f2 il termine settentrionale della colonna italiana e lo attacc\u00f2; il 3\u00ba Reggimento Ussari a nord est di Beda Fomm affront\u00f2 gli uomini di Babini ma fu respinto e gli venne ordinato di tenere le posizioni, con gli italiani che si rimpossessarono di Pimple. Il 1\u00ba Reggimento Reale Carri giunse da Antelat con l'oscurit\u00e0 della notte e intercett\u00f2 il Raggruppamento \"Babini\" mentre gli italiani attraversavano Pimple. Non vi fu uno scontro stavolta e Bergonzoli invi\u00f2 le unit\u00e0 di Babini a ovest tra le dune, poich\u00e9 gli inglesi dovevano riarmarsi per poter combattere e non erano in grado di fermare la colonna principale italiana. Caunter ordin\u00f2 cos\u00ec alla 4\u00aa Brigata Corazzata di organizzarsi per riposare, vicino alla Combe Force.\nIl 6 febbraio, la Combe Force aveva affrontato degli attacchi ben organizzati con artiglieria e corazzati, che furono respinti dall'artiglieria britannica e dai cannoni anticarro. La fanteria italiana aveva usato dei carri danneggiati come copertura per l'avanzata, mentre molti uomini persero la speranza e si arresero. Nella notte, altri carri giunsero da Pimple: quattro furono fermati da mine e colpi di cannone, quattro riuscirono a passare con qualche danno lieve e il resto vi rinunci\u00f2. Nella notte tra il 6 e il 7 febbraio, il comandante australiano Mackay, che aveva appena preso Bengasi, esegu\u00ec l'ordine di O'Connor di attaccare la coda della colonna della 10\u00aa Armata. Poco prima dell'alba del 7 febbraio, il 7\u00ba Gruppo di Supporto attacc\u00f2 i convogli italiani lungo la Via Balbia e dal deserto a est. Gli italiani per\u00f2 avevano appena trenta carri e avevano pianificato di aprirsi la via attraverso la Combe Force all'alba, prima che i britannici potessero attaccarli al fianco e dalla retrovia.\nL'attacco britannico ebbe il supporto dell'artiglieria. La fanteria della 2\u00aa Brigata Fucilieri dovette rimanere al riparo per non essere sopraffatti dai carri italiani che si stavano concentrando sull'artiglieria nemica. Quando i carri passarono oltre le loro postazioni, i fanti britannici aprirono il fuoco sulla loro controparte italiana che seguiva i mezzi corazzati. Gli M13 italiani infine furono fermati tutti quanti, nonostante ai britannici rimanesse un solo cannone anticarro alla fine della battaglia; l'ultimo assalto italiano vide infatti circa 30 carri in azione, contrastati da un tiro controcarri dato da una batteria di cannoni autotrasportati da 37\u00a0mm Bofors (un lotto di queste armi era stato comprato qualche tempo prima dall'esercito inglese ad integrazione dei 2 libbre); c'erano 12 cannoni e dopo una dura battaglia, l'ultimo ancora efficiente ferm\u00f2 gli ultimi 5 carri italiani, uno dei quali a breve distanza dal QG britannico della 2\u00aa brigata. La colonna italiana, ora senza pi\u00f9 corazzati di supporto, fu quindi circondata su tre lati dalla 4\u00aa Brigata Corazzata e, a quel punto, si arrese. L'area di Beda Fomm era ormai diventata una lunga linea di 24\u00a0km di veicoli abbandonati se non distrutti. I britannici fecero circa 25\u00a0000 prigionieri, incluso il generale Tellera che venne trovato in un M13 e le cui ferite si resero poi mortali, i generali Bergonzoli e Cona, i loro staff, oltre ai generali Bignami e Babini.\nConseguenze.\nLa sconfitta della 10\u00aa Armata signific\u00f2 che i britannici potevano occupare e tenere la Cirenaica con poche navi, uomini e aerei, finch\u00e9 l'offensiva non fosse terminata. I comandanti di Marina e Aeronautica britannici erano contrari ad un'ulteriore offensiva, avendo gi\u00e0 supportato due campagne terrestri, rifornito Malta e protetto l'Egitto dalla crescente minaccia della Luftwaffe tedesca. Il 9 febbraio, Churchill ordin\u00f2 che l'avanzata si fermasse e le truppe fossero ridispiegate nella campagna in Grecia, per contrastare gli italiani e impedire un'invasione tedesca. L'11 febbraio, Wavell sugger\u00ec comunque di continuare l'offensiva al di l\u00e0 delle opposizioni dei comandanti delle altre forze armate, poich\u00e9 l'8 dello stesso mese l'11\u00ba Reggimento Ussari, in pattuglia senza copertura aerea a est di Sirte, fece diversi prigionieri, recuperando materiali ed equipaggiamenti nemici nelle difese impreparate italiane.\nLe prime truppe degli Afrikakorps tedeschi sbarcarono in Tripolitania l'11 febbraio, come parte dell'Operazione Sonnenblume. Comandati da Erwin Rommel, i tedeschi si diressero verso est affrontando con unit\u00e0 meglio equipaggiate i britannici, i quali vivevano un temporaneo momento di debolezza. Il 25 marzo, il generale Italo Gariboldi sostitu\u00ec Rodolfo Graziani, il quale aveva chiesto di essere sollevato dall'incarico di governatore generale della Libia. Archibald Wavell, nel frattempo, nomin\u00f2 il generale Wilson governatore militare di Cirenaica e sciolse il quartier generale del XIII Corpo d'Armata, rinominato Western Desert Force, disperdendo in altre unit\u00e0 l'oramai abile ed esperto personale. Il 14 febbraio, gli ussari britannici subirono il pi\u00f9 devastante attacco aereo che avessero mai vissuto, per mano dei bombardieri in picchiata Ju 87 Stuka tedeschi che entrarono sin da subito nel vivo della guerra in nordafrica."}
{"id": "4884314", "revid": "599013", "url": "https://it.wikipedia.org/wiki?curid=4884314", "title": "Max Hess (ginnasta)", "text": "Carriera.\nHess partecip\u00f2 ai Giochi olimpici di , dove vinse la medaglia d'oro nella gara di concorso a squadre. Alla stessa Olimpiade giunse trentunesimo nel concorso generale individuale, decimo nel triathlon e cinquantesimo nel concorso a tre eventi.\nPalmar\u00e8s.\nIn carriera ha conseguito i seguenti risultati:"}
{"id": "4884316", "revid": "1573940", "url": "https://it.wikipedia.org/wiki?curid=4884316", "title": "Cyclosa octotuberculata", "text": "Cyclosa octotuberculata \u00e8 un ragno appartenente alla famiglia Araneidae.\nEtimologia.\nIl nome proprio della specie deriva dalla forma inconfondibile dell'opistosoma, che possiede 8 tubercoli pi\u00f9 o meno evidenti.\nCaratteristiche.\nGli esemplari femminili raccolti sono di dimensioni: cefalotorace lungo 3,68-4,65mm, largo 2,88-3,55mm; opistosoma lungo 6,40-9,25mm, largo 3,87-5,55mm.\nDistribuzione.\nLa specie \u00e8 stata reperita in Corea, Cina, Giappone e Taiwan: le principali localit\u00e0 giapponesi sono: Shirakawano nella prefettura di Fukushima; Kinchakuden nella prefettura di Saitama; Katsuragi, nella prefettura di Chiba.\nTassonomia.\nAl 2013 non sono note sottospecie e dal 2012 non sono stati esaminati nuovi esemplari."}
{"id": "4884318", "revid": "599013", "url": "https://it.wikipedia.org/wiki?curid=4884318", "title": "Otto Niemand", "text": "Carriera.\nNiemand partecip\u00f2 ai Giochi olimpici di nelle gare di triathlon e ginnastica. Giunse ottavo nel concorso a squadre, cinquantottesimo nel concorso generale individuale, decimo nel triathlon e ottantaquattresimo nel concorso a tre eventi."}
{"id": "4884319", "revid": "113710796", "url": "https://it.wikipedia.org/wiki?curid=4884319", "title": "Riduttore", "text": "Un riduttore \u00e8 il componente di una tubazione e/o di una condotta che riduce la dimensione del tubo da un grande foro ad uno pi\u00f9 piccolo (diametro interno).\nLa lunghezza della riduzione \u00e8 generalmente pari alla media dei diametri dei grandi e piccoli tubi. Ci sono due tipi principali di riduttore: Riduttori concentrici ed eccentrici.\nUn riduttore pu\u00f2 essere utilizzato sia come ugello o come diffusore a seconda del numero di Mach del flusso.\nUn riduttore permette un cambiamento nella dimensione del tubo per soddisfare i requisiti di flusso idraulici del sistema, o di adattarsi a tubazioni esistenti di dimensioni diverse. I riduttori sono generalmente concentrici ma vengono utilizzati anche riduttori eccentrici quando necessario per mantenere lo stesso livello superiore o inferiore del tubo.\nQuesti raccordi sono realizzati in pollici e in dimensioni metriche."}
{"id": "4884320", "revid": "422900", "url": "https://it.wikipedia.org/wiki?curid=4884320", "title": "Otto Neimand", "text": ""}
{"id": "4884321", "revid": "2134764", "url": "https://it.wikipedia.org/wiki?curid=4884321", "title": "Erjon Vu\u00e7aj", "text": "Carriera.\nClub.\nCresciuto nel , squadra con la quale ha debuttato nel campionato albanese nel 2008.\nNazionale.\nHa esordito con la Nazionale albanese Under-21 nel 2010.\nHa ricevuto la prima convocazione nella Nazionale maggiore invece nel 2011, senza riuscire a debuttare.\nStatistiche.\nPresenze e reti nei club.\n\"Statistiche aggiornate al 19 maggio 2019.\""}
{"id": "4884324", "revid": "1271241", "url": "https://it.wikipedia.org/wiki?curid=4884324", "title": "Porsche 9R3", "text": "La Porsche 9R3 (conosciuta anche come Porsche LMP2000) \u00e8 un'automobile da competizione sviluppata dalla Porsche tra il 1998 e il 2000 e realizzata in un unico esemplare. Essa appartiene alla categoria Le Mans Prototype, ma non \u00e8 stata mai portata in gara per scelta della casa costruttrice, dando adito a numerose speculazioni sui motivi che portarono a tale decisione.\nContesto.\nNel 1998 la casa di Stoccarda vinse la 24 Ore di Le Mans con l'ultima evoluzione della sua granturismo 911 GT1 dopo un lungo confronto in pista con la Toyota GT-One, ma non fu altrettanto competitiva nelle altre gare della stagione, cedendo il passo a Toyota, BMW, Mercedes-Benz e Nissan. Questo, unito alla ormai ridotta competitivit\u00e0 della LMP1-98, fece capire ai tedeschi che era necessario progettare una nuova vettura, anche in seguito alla modifica dei regolamenti dell'ACO, che eleggevano le barchette LMP a classe regina della gara, escludendo le GT1; pertanto decisero di prendersi un anno sabbatico dalle gare per preparare al meglio il loro ritorno al vertice.\nProgetto e sviluppo.\nGi\u00e0 nell'estate del 1998 la Porsche cominci\u00f2 quindi la progettazione di quella che sarebbe stata la sua vettura da gara per la stagione duemila, denominando il progetto col codice interno \"9R3\", mentre la stampa si riferiva ad esso col nome generico di \"LMP2000\". Inizialmente la barchetta, la prima vettura da gara con telaio in fibra di carbonio progettata a Zuffenhausen (la precedente LMP1-98 aveva il telaio recuperato da una Jaguar XJR-14 del 1992 e privato del tetto), avrebbe dovuto montare una versione fortemente modificata del motore a 6 cilindri contrapposti sovralimentato che spingeva la Porsche 911 stradale, ma, sebbene il progetto fosse stato completato nel novembre 1998, si decise di non costruire la vettura a causa dei problemi di peso eccessivo, bilanciamento, raffreddamento e compromessi aerodinamici che tale scelta motoristica avrebbe comportato. Pertanto i progettisti decisero di motorizzare la vettura con una versione riprogettata e ammodernata del motore V10 da 3,5 litri (e 68\u00b0 di angolo tra le bancate) sviluppato in gran segreto per sostituire nel 1992 il poco prestazionale motore V12 di pari cilindrata che equipaggiava la Footwork Arrows FA12 di Formula 1 nel 1991: portato a 5,0-5,5 litri mediante incremento della corsa e ritocco dell'alesaggio, impose una parziale riprogettazione del telaio, delle sospensioni posteriori, con queste ultime adattate a nuovi pneumatici, e degli attacchi del motore, con quest'ultimo - estremamente rigido - che diventava elemento stressato. Il motore fu privato del comando pneumatico della distribuzione alla ricerca di una maggiore affidabilit\u00e0 e facilit\u00e0 di manutenzione e perch\u00e9 gli air restrictors imposti dall'ACO impedivano al V10 di girare a regimi tali da trarre vantaggio da tale soluzione, ma nonostante ci\u00f2 sviluppava circa 700 CV a 10.000 giri/min.\nLa fase di progettazione fu completata nel maggio del 1999, ma la casa di Stoccarda decise di fermare l'intero progetto: nonostante ci\u00f2 la dirigenza approv\u00f2 l'assemblaggio della vettura (con il telaio e i pannelli della carrozzeria realizzati dall'azienda britannica Lola Composites, specializzata in materiali compositi) e autorizz\u00f2 una sessione di collaudo presso la pista privata della Porsche a Weissach della durata di due giorni nel novembre 1999, con Allan McNish e Bob Wollek al volante, ottenendo risultati incoraggianti.\nGli anni seguenti.\nIn seguito alla cancellazione del progetto e in barba ai tentativi della Porsche stessa di negare l'esistenza della vettura, sulla stampa specializzata circolarono una serie di ipotesi sui motivi della cancellazione del progetto 9R3: una delle pi\u00f9 diffuse attribuiva la decisione alla necessit\u00e0 di reimpiegare molti ingegneri rel reparto corse sul progetto del SUV Porsche Cayenne.\nMa l'ipotesi pi\u00f9 fantasiosa parlava di un accordo segreto tra il presidente e amministratore delegato Porsche Wendelin Wiedeking e Ferdinand Piech, allora presidente del gruppo Audi-Volkswagen, per evitare la nociva concorrenza che ci sarebbe stata con la Audi R8 Sport, che quell'anno si era classificata al terzo e quarto posto a Le Mans e che poi avrebbe vinto a mani basse l'edizione successiva con una tripletta, senza la concorrenza di altri grandi costruttori e percorrendo una distanza inferiore all'anno precedente; come contropartita per la soppressione del progetto \"9R3\" il gruppo Audi-Volkswagen avrebbe fornito alla casa di Stoccarda tutte le risorse economiche e tecnologiche necessarie per portare a termine il progetto del SUV Cayenne, che alla fine ha condiviso gran parte del telaio e molti componenti con la Volkswagen Touareg e l'Audi Q7.\nAllo stesso modo il ritiro dalle gare di durata di BMW, Toyota, Nissan e Mercedes-Benz alla fine del 1999 diede origine all'ipotesi che una griglia di partenza impoverita non avrebbe invogliato il Gruppo Volkswagen a schierare due vetture diverse a causa del ridotto ritorno di immagine.\nDel progetto rimase il motore, che ha equipaggiato dapprima la concept car Porsche Carrera GT e poi, in versione adattata e depotenziata, la versione di serie di tale vettura."}
{"id": "4884327", "revid": "173006", "url": "https://it.wikipedia.org/wiki?curid=4884327", "title": "Paranatellonta", "text": ""}
{"id": "4884330", "revid": "958063", "url": "https://it.wikipedia.org/wiki?curid=4884330", "title": "Ultimate Submission match", "text": ""}
{"id": "4884332", "revid": "253269", "url": "https://it.wikipedia.org/wiki?curid=4884332", "title": "Greg Evigan", "text": "Biografia.\nNato nel New Jersey, figlio di una casalinga e di un elettricista, si \u00e8 diplomato nel 1971.\nSposato con 3 figli, la pi\u00f9 giovane dei quali, Briana, \u00e8 anch'essa attrice.\nI suoi ruoli di maggior successo sono concentrati soprattutto tra gli anni settanta e ottanta, quando divenne particolarmente noto per il ruolo di protagonista in \"Truck Driver\", dove interpretava il camionista reduce del Vietnam Billy Joe \"B.J.\" McKay che girava l'America con lo scimpanz\u00e9 Birra (Bear, nell'originale). La serie ebbe lo spin-off \"Lobo\". in cui Evigan recita in alcuni episodi.\nAl cinema si segnalano soprattutto ruoli di caratterista."}
{"id": "4884334", "revid": "339392", "url": "https://it.wikipedia.org/wiki?curid=4884334", "title": "Last man standing match", "text": ""}
{"id": "4884337", "revid": "21880", "url": "https://it.wikipedia.org/wiki?curid=4884337", "title": "Litofite", "text": ""}
{"id": "4884342", "revid": "298229", "url": "https://it.wikipedia.org/wiki?curid=4884342", "title": "Backlash 2001", "text": "Backlash 2001 \u00e8 stata la terza edizione dell'omonimo pay-per-view prodotto dalla World Wrestling Federation, svoltosi il 29 aprile 2001 alla Allstate Arena a Rosemont."}
{"id": "4884344", "revid": "287204", "url": "https://it.wikipedia.org/wiki?curid=4884344", "title": "San Jose Lasers", "text": "Le San Jose Lasers sono state una franchigia di pallacanestro della ABL, con sede a San Jose, in California, attive dal 1996 al 1998.\nDisputarono tre stagioni nella ABL, arrivando in semifinale nel 1996-97 e nel 1997-98."}
{"id": "4884345", "revid": "1573940", "url": "https://it.wikipedia.org/wiki?curid=4884345", "title": "Rhinopoma hadramauticum", "text": "Rhinopoma hadramauticum () \u00e8 un pipistrello della famiglia endemico dello Yemen.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 58 e 68\u00a0mm, la lunghezza dell'avambraccio tra 52 e 55,7\u00a0mm, la lunghezza della coda tra 54 e 62\u00a0mm, la lunghezza delle orecchie tra 19,6 e 21,6\u00a0mm e un peso fino a 11,2\u00a0g.\nAspetto.\nLa pelliccia \u00e8 corta e fine. La groppa e il basso ventre sono privi di peli. Il colore generale del corpo varia dal grigiastro al bruno-grigiastro. I maschi adulti hanno un ampio collare bruno-giallastro. Il muso \u00e8 rivolto all'ins\u00f9, con una cresta cutanea relativamente grande, il cui margine superiore \u00e8 trapezoidale. Gli occhi sono grandi. Le orecchie sono grigie, triangolari, unite sulla fronte da una membrana cutanea. Il trago \u00e8 largo, con l'estremit\u00e0 biforcuta e diverse dentellature sul margine posteriore. Le membrane alari sono grigie e attaccate posteriormente sulla tibia, ben sopra le caviglie. La coda \u00e8 molto lunga, sottile e si estende ben oltre l'uropatagio il quale \u00e8 ridotto ad una sottile membrana. \u00c8 privo di calcar.\nBiologia.\nComportamento.\n\u00c8 stata osservata un'unica colonia di circa 150 individui all'interno di un edificio abbandonato.\nDistribuzione e habitat.\nQuesta specie \u00e8 diffusa nello Yemen sud-orientale.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4884346", "revid": "729019", "url": "https://it.wikipedia.org/wiki?curid=4884346", "title": "Battaglia di Ayohuma", "text": "La battaglia di Ayohuma o Ayoh\u00fama fu uno scontro bellico combattuto il 14 novembre 1813 nell'ambito delle guerre d'indipendenza ispanoamericana tra l'esercito patriota delle Province Unite del R\u00edo de la Plata, guidato da Manuel Belgrano, e un esercito fedele all'Impero spagnolo approntato dal vicer\u00e9 del Per\u00f9 Abascal e condotto da Joaqu\u00edn de la Pezuela.\nLa battaglia si svolse sull'altopiano di Ayohuma, non lontano dalla citt\u00e0 di Potos\u00ed, e si concluse con la completa vittoria delle truppe realiste di Pezuela. La sconfitta costrinse Belgrano a ritirarsi dall'Alto Per\u00f9 con i resti del suo esercito.\nAntefatti.\nDopo la sconfitta di Vilcapugio del 1\u00ba ottobre 1813, Belgrano decise di accamparsi a Macha, vicino a Chayanta, dove si adoper\u00f2 subito alla riorganizzazione del suo esercito, nel quale incorpor\u00f2 300 soldati di cavalleria provenienti da Cochabamba e una colonna di 400 effettivi arrivati a supporto della causa indipendentista da Vallegrande.\nL'esercito realista, invece, si trov\u00f2 impossibilitato a lanciarsi all'immediato inseguimento degli sconfitti a causa della mancanza di mezzi di trasporto. Pezuela si limit\u00f2 ad inviare due esigue pattuglie alla ricerca delle truppe nemiche, guidate rispettivamente da Pedro Antonio Ola\u00f1eta e da Saturnino Castro. A met\u00e0 ottobre quest'ultima unit\u00e0 si imbatt\u00e9 nel grosso delle truppe realiste sbandate, riparato a Potos\u00ed agli ordini di Eustoquio D\u00edaz V\u00e9lez, ma rifiut\u00f2 la battaglia; dopo aver subito il 24 ottobre a Tambo Nuevo la cattura di 11 effettivi a causa di un'azione di sorpresa promossa dal tenente Lamadrid, Castro decise di rientrare nell'accampamento realista di Condocondo. Con il cammino libero, D\u00edaz V\u00e9lez riusc\u00ec a raggiungere Macha con altri 500 uomini, dopo averne lasciati 250 a difesa di Potos\u00ed; l'esercito di Belgrano arriv\u00f2 cos\u00ec a sommare 3400 soldati.\nPrivo di mezzi e circondato dall'ostilit\u00e0 della popolazione locale, Pezuela decise di porsi in marcia il 29 ottobre, pronto a riprendere l'offensiva prima che i patrioti potessero rinforzarsi ulteriormente. Il 12 novembre accamp\u00f2 sulle montagne degli \"Altos de Toquir\u00ed\", dove fu colto da una tempesta di neve e grandine; dalle alture pot\u00e9 tuttavia scorgere l'esercito patriota sull'altopiano di Ayohuma, a due leghe di distanza. Da parte sua, Belgrano aveva tenuto un consiglio di guerra nel quale aveva chiesto ai suoi ufficiali un parere sulle azioni da intraprendere; nonostante la maggioranza di essi si fosse espressa per una ritirata a Potos\u00ed, il generale decise di accettare lo scontro armato con le truppe realiste, assumendosi la responsabilit\u00e0 della decisione.\nLa battaglia.\nI due eserciti si affrontarono il 14 novembre 1813. Belgrano faceva affidamento sulla superiorit\u00e0 della sua cavalleria; in compenso i realisti potevano contare su un numero di fanti quasi doppio e su un'artiglieria pi\u00f9 nutrita ed efficace. Il generale patriota, che aveva scelto il terreno di scontro, schier\u00f2 le sue truppe di fanteria in quattro colonne parallele, con la destra appoggiata alle pendici di un'altura; all'ala sinistra pose la cavalleria, armata di lance, mentre destin\u00f2 a riserva gli elementi meno esperti e peggio armati. L'artiglieria fu dislocata su due modeste elevazioni facilmente accessibili; l'intero esercito era riparato dietro una trincea scavata nel terreno.\nPezuela, che dalle montagne aveva potuto studiare la formazione avversaria, ordin\u00f2 alle sei del mattino di porsi in marcia; fece scendere il suo esercito sull'altopiano e lo diresse contro la destra dello schieramento nemico. Tale manovra costrinse Belgrano a cambiare fronte, vanificando le opere di difesa che aveva preparato sul terreno. La conquista dell'altura su cui poggiava la destra patriota diede ai realisti un grande vantaggio.\nAlle dieci di mattina Pezuela fece aprire il fuoco dalla sua artiglieria; per tutta risposta, Belgrano ordin\u00f2 l'attacco, che fu respinto dall'esercito avversario, anche grazie all'intervento della riserva. L'intervento dei reparti realisti che avevano precedentemente occupato la destra patriota fin\u00ec per porre in fuga le truppe di Belgrano, che si sbandarono. Un'ultima carica della cavalleria di Cochabamba rallent\u00f2 temporaneamente l'inseguimento spagnolo, permettendo a Belgrano di radunare 400 fanti e 80 soldati di cavalleria; il resto dell'esercito and\u00f2 perduto, compresi l'equipaggiamento, le munizioni e l'artiglieria.\nConseguenze.\nA seguito della sconfitta, Belgrano arriv\u00f2 il 16 novembre a Potos\u00ed; dopo aver accarezzato per breve tempo l'idea di mantenere la posizione si convinse infine ad abbandonare la citt\u00e0, che fu raggiunta dai realisti il 21 novembre. L'esercito realista abbandon\u00f2 l'Alto Per\u00f9 e si ritir\u00f2 a San Salvador de Jujuy, lasciando dietro di s\u00e9 le citt\u00e0 di Cochabamba e Santa Cruz de la Sierra ancora in mano ad elementi indipendentisti.\nAlla notizia della sconfitta, il governo di Buenos Aires decise di inviare Jos\u00e9 de San Mart\u00edn in sostituzione di Belgrano alla guida dell'Esercito del Nord; il nuovo comandante giunse nel gennaio del 1814, trovando l'esercito in pessimo stato. L'incontro con Belgrano, tuttavia, fu cordiale e San Mart\u00edn si oppose fino a che pot\u00e9 all'allontanamento del suo predecessore. Di fronte alla situazione di pericolo venutasi a verificare a seguito della sconfitta di Ayohuma e allo sbarco di truppe spagnole a Montevideo, il Secondo Triumvirato si dissolse, e l'Assemblea accentr\u00f2 il potere esecutivo nelle mani di una sola persona, creando il titolo di Direttore Supremo delle Province Unite del R\u00edo de la Plata e nominando alla carica Gervasio Antonio de Posadas, che ne entr\u00f2 in possesso il 31 gennaio 1814.\nNel campo realista, la vittoria di Ayohuma rafforz\u00f2 il potere del vicereame: alla vigilia, lo stesso Pezuela aveva ammonito i suoi ufficiali della possibilit\u00e0 che una sconfitta potesse portare la rivoluzione a Lima. L'esito della battaglia convinse Abascal della possibilit\u00e0 di portare la controrivoluzione nella stessa Buenos Aires, contando sull'apporto delle truppe realiste rimaste a Montevideo e sull'imminente sconfitta francese nella guerra d'indipendenza spagnola."}
{"id": "4884349", "revid": "599013", "url": "https://it.wikipedia.org/wiki?curid=4884349", "title": "Battaglia di Ayoh\u00fama", "text": ""}
{"id": "4884354", "revid": "125996076", "url": "https://it.wikipedia.org/wiki?curid=4884354", "title": "Crisi della Crimea del 2014", "text": "La crisi della Crimea del 2014 \u00e8 stata una crisi politica scoppiata nella penisola della Crimea, la cui popolazione \u00e8 per maggioranza di etnia russa, conclusasi con la sua separazione dal resto dell'Ucraina dopo l'intervento militare russo di occupazione della penisola avvenuta come reazione all'esautoramento nel febbraio 2014, del presidente ucraino Viktor Janukovy\u010d e del suo governo operato dal parlamento ucraino, dopo le manifestazioni dell'Euromaidan contro la svolta filorussa intrapresa dal governo ucraino.\nIl governo locale della Crimea rifiut\u00f2 di riconoscere il nuovo governo e il nuovo presidente ucraino, sostenendo che questo cambiamento fosse avvenuto in violazione della Costituzione ucraina vigente, mentre la legittimit\u00e0 del nuovo governo fu riconosciuta dalla gran parte degli Stati, eccetto alcuni stati tra cui la Russia che intraprese in breve tempo un intervento di occupazione militare nella penisola. Contemporaneamente il governo locale dichiar\u00f2 la propria volont\u00e0 di separarsi dall'Ucraina chiamando quindi a referendum la popolazione di Crimea: l'esito della consultazione vide un'altissima maggioranza dell'opzione indipendentista (con oltre il 95% di consenso sul totale dei votanti). La legittimit\u00e0 di tale referendum, tuttavia, \u00e8 respinta dai Paesi dell'Unione europea, dagli Stati Uniti d'America e da altri 71 Paesi membri dell'ONU (Risoluzione 68/262 dell'Assemblea generale delle Nazioni Unite), che la ritengono in violazione del diritto internazionale e della Costituzione dell'Ucraina, mentre il referendum \u00e8 ritenuto valido dalla Russia.\nAntefatti.\nContesto.\nSecondo il gruppo di esperti del \"Centro Internazionale di Studi per la Difesa\" di Tallinn, dalla rivoluzione arancione del 2004, la Russia fece pressione contro l'Ucraina che stava associandosi sempre pi\u00f9 con l'Occidente. \u00c8 stato affermato che la campagna d'informazione in Crimea \u00e8 diventata particolarmente abile e sistematica, diventando particolarmente intensa durante l'offerta all'Ucraina di aderire alla NATO avvenuta tra il 2006 e il 2008. I tentativi dell'Ucraina per raggiungere l'integrazione europea portarono a una maggiore ostilit\u00e0 russa tramite l'uso delle campagne di informazione. La Russia si oppone all'integrazione ucraina con l'Occidente per vari motivi, tra cui la paura dell'espansione della NATO ai confini occidentali della Russia, e il desiderio affermato della Russia d'includere l'Ucraina in un'Unione eurasiatica.\nSecondo Taras Kuzio, durante la presidenza Ju\u0161\u010denko (2005-2010), le relazioni della Russia con l'Ucraina si deteriorarono, spingendo il servizio di sicurezza russo (FSB) e quello d'intelligence militare (GRU) a espandere il loro sostegno segreto alle forze filorusse nel sud dell'Ucraina e ai separatisti russi in Crimea. Dopo la rivoluzione arancione e la guerra russo-georgiana del 2008, i dispacci diplomatici americani trapelarono al pubblico rivelando che l'azione militare russa contro l'Ucraina \"non \u00e8 pi\u00f9 impensabile\". Nel 2008, alcuni analisti suggerirono anche che l'attacco della Russia alla Georgia era un avvertimento per l'Ucraina e la Moldavia, e il rifiuto della NATO di fermare ulteriori espansioni orientali potrebbe costringere Mosca a promuovere la secessione nelle due aree.\nLa Russia negozi\u00f2 il 21 aprile 2010 con l'allora presidente dell'Ucraina Viktor Janukovy\u010d un accordo per la concessione prolungata di basi russe in territorio ucraino. Nel trattato, noto come accordi di Charkiv, venne concordata un'estensione di 25 anni (dal 2017 al 2042 con ulteriore opzione fino al 2047) del precedente contratto ventennale negoziato nel 1997 di affitto delle infrastrutture portuali nella citt\u00e0 di Sebastopoli, base storica della Flotta russa del Mar Nero in cambio della riduzione per 10 anni del prezzo del gas russo all'Ucraina e di un aumento dell'affitto della base navale. Il negoziato estese la durata di un accordo gi\u00e0 esistente e negoziato nel maggio 1997 tra l'allora presidente russo Boris El'cin e Leonid Ku\u010dma, secondo presidente dell'Ucraina indipendente, per terminare il contenzioso intorno al futuro della flotta ex sovietica del Mar Nero, ancorata a Sebastopoli e numericamente molto consistente con circa 835 navi tra quelle da guerra e quelle ausiliarie.\nSebastopoli \u00e8 anche la principale base navale della marina militare ucraina, numericamente molto inferiore rispetto alla Flotta russa del Mar Nero. Altra citt\u00e0 strategicamente importante \u00e8 Ker\u010d', situata all'imboccatura del Mar d'Azov, porto ampio anche se non militarizzato e con un vicino aeroporto militare dismesso, Baherovo (\u0411\u0430\u0433\u0435\u0440\u043e\u0432\u0435 \u0430\u0432\u0456\u0430\u0431\u0430\u0437\u0430), con pista in cemento di 3.500 m da cui si possono effettuare anche trasporti pesanti. Per la Russia la Crimea \u00e8 importantissima per il controllo del Mar Nero, nel quale altrimenti potrebbe operare solo dal porto di Novorossijsk.\nLa composizione etnica della repubblica autonoma di Crimea \u00e8 a maggioranza russa, circa il 58%, secondo gruppo etnico \u00e8 quello ucraino (24%); nella penisola \u00e8 presente anche una forte minoranza tatara (12%). Inoltre, il russo \u00e8 considerato la lingua madre da tre quarti dei suoi abitanti, mentre l'ucraino solo da un decimo. Secondo le stime ufficiali dell'Istituto internazionale di sociologia di Kiev, il 97% degli abitanti usa la lingua russa per comunicare.\nLa rivoluzione a Kiev.\nAlla fine del 2013, le manifestazioni dell'Euromaidan (circa 400.000 - 800.000 persone a Kiev, secondo il politico dell'opposizione della Russia Boris Nemcov, e centinaia di migliaia in altre citt\u00e0 ucraine e all'estero) iniziarono dopo che il presidente Viktor Janukovy\u010d aveva rinviato la firma dell'Accordo di associazione tra l'Ucraina e l'Unione europea sotto forte pressione economica della Russia, anche se in precedenza aveva considerato questo accordo uno dei suoi obiettivi fondamentali e lo aveva dichiarato in pi\u00f9 occasioni. Invece, Janukovy\u010d raggiunse un accordo con Putin che signific\u00f2, tra l'altro, che la Russia avrebbe comprato 15 miliardi di dollari di obbligazioni ucraine, e scontato i prezzi del gas in Ucraina di un terzo. I leader dell'opposizione erano sospettosi del vero prezzo per l'Ucraina per il sostegno russo. La maggior parte dei manifestanti perseguiva valori pro-europei liberali (Bat'kiv\u0161\u010dyna, Alleanza Democratica Ucraina per la Riforma, e altre forze). Molto meno popolari, ma ancora influenti, vennero rappresentati anche partiti e movimenti nazionalisti che, in una certa misura, sostennero l'idea di integrazione europea.\nDopo la dispersione violenta dei manifestanti il 30 novembre e l'adozione di leggi anti-protesta, le proteste presero una direzione anti-governativa e anti-corruzione, intensificandosi nei primi mesi del 2014 e alla fine portarono alla morte di due manifestanti e poliziotti il 22 gennaio e tra il 18 febbraio e il 20, 103 persone vennero uccise e 1.419 ferite. Secondo la maggior parte dei rapporti in Ucraina, la violenza venne usata per lo pi\u00f9 dalla polizia. Numerosi cecchini uccisero decine di manifestanti. L'identit\u00e0 dei cecchini \u00e8 ancora in discussione. Secondo l'indagine ufficiale, dell'opposizione filoeuropea e della maggior parte degli ucraini e dei media occidentali, vennero assunti da Janukovy\u010d e dalla sua cerchia e/o dei servizi segreti russi, che avevano anche programmato una grande operazione militare per \"mondare\" i manifestanti. Il 20 febbraio, in qualit\u00e0 di ministro degli Interni, Vitalij Zachar\u010denko annunci\u00f2 in un discorso video alla nazione che armi da combattimento erano state fornite alla polizia e annunci\u00f2 l'inizio di un'operazione per disperdere i manifestanti. Radio Liberty pubblic\u00f2 riprese video delle forze speciali della polizia che sparavano sui manifestanti con Kala\u0161nikov e fucili da cecchino. Diversi politici pro-Janukovy\u010d chiesero apertamente la \"pulizia\" dei manifestanti. Nonostante questi fatti, Janukovy\u010d neg\u00f2 il coinvolgimento del suo regime nel massacro. Apparvero alcune accuse che i cecchini fossero stati assunti dai rivoluzionari. Il 21 febbraio, il presidente Janukovy\u010d e il leader dell'opposizione firmarono un accordo di compromesso che venne mediato dai Ministri degli Esteri di Francia, Polonia e Germania, ma quando divenne chiaro come Janukovy\u010d avesse lasciato la capitale, la Verchovna Rada deliber\u00f2 di ritirare la polizia e l'esercito da Kiev, e i manifestanti presero il controllo della citt\u00e0 senza incontrare resistenza. Secondo l'accordo, la Verchovna Rada venne costretta ad adottare un disegno di legge sulla riforma costituzionale e Janukovy\u010d venne costretto a firmare entro 48 ore. Il disegno di legge venne adottato, ma Janukovy\u010d non lo firm\u00f2.\nIl 22 febbraio, Janukovy\u010d fugg\u00ec da Kiev. L'evidenza mostra che Janukovy\u010d aveva cominciato a preparare il suo congedo, il 19 febbraio, con la rimozione di beni e oggetti di valore. Le guardie della residenza di Janukovy\u010d aprirono ai manifestanti, che trovarono ampia evidenza della corruzione senza precedenti di Janukovy\u010d. La Rada mise sotto accusa Janukovy\u010d, ma non secondo la procedura costituzionale. L'azione non segu\u00ec il processo di accusa come specificato dalla Costituzione dell'Ucraina (che avrebbe comportato formalmente l'accusa del presidente di un crimine, una revisione della carica dalla Corte Costituzionale dell'Ucraina, e a maggioranza di tre quarti - cio\u00e8 almeno 338 voti favorevoli - dalla Rada); invece, la Verchovna Rada dichiar\u00f2 che Janukovy\u010d \"si \u00e8 ritirato dalle sue funzioni in maniera incostituzionale\" e cit\u00f2 \"circostanze di estrema urgenza\", come ragione delle elezioni anticipate. La votazione venne sostenuta da tutti i presenti nel parlamento ucraino, 328: 0 (dei 447 deputati). La Rada fiss\u00f2 il 25 maggio per le nuove elezioni presidenziali. Secondo i leader dell'opposizione, non avevano altra scelta, perch\u00e9, come visto, Janukovy\u010d era stato coinvolto in un omicidio di massa e in corruzione su vasta scala, aveva usurpato il potere, compreso il sistema giudiziario, e ignorato e violato la Costituzione e altre leggi molte volte. I membri dell'opposizione nominarono Oleksandr Tur\u010dynov come nuovo presidente del Parlamento e anche come presidente ad interim. Un nuovo Consiglio dei Ministri, noto come governo Jacenjuk, venne eletto dal Parlamento il 27 febbraio. La Russia rifiut\u00f2 di riconoscere le nuove autorit\u00e0 di Kiev, dicendo che erano venuti al potere con un'insurrezione armata da parte delle forze politiche di estrema destra e metodi incostituzionali. Gli Stati Uniti e l'Unione Europea riconobbero subito il governo di Kiev.\nAlcuni residenti delle parti meridionali e orientali del paese, che erano prevalentemente di lingua russa e in precedenza costituivano la base di sostegno del presidente Janukovy\u010d, si sentivano senza diritti per questi sviluppi e protestarono contro il governo di Kiev. Il Parlamento di Crimea chiese una sessione straordinaria il 21 febbraio. Il leader dei Tatari di Crimea Refat Chubarov dichiar\u00f2 che sospettava che la sessione avrebbe potuto chiedere l'intervento militare russo.\nIl 21 febbraio, il Servizio di sicurezza dell'Ucraina (SBU) rilasci\u00f2 una dichiarazione che promise che \"user\u00e0 misure severe per evitare qualsiasi azione intrapresa che avrebbe diminuito l'integrit\u00e0 territoriale e la sovranit\u00e0 dell'Ucraina\". Viene anche osservato che \"certi politici, funzionari governativi locali, dirigenti di organizzazioni della societ\u00e0 civile, e individui radicalmente inclinati hanno tentato di creare motivi per l'escalation del conflitto civile, e si sono diffusi atteggiamenti autonomi e separatisti tra la gente, che potrebbero portare alla scomparsa del nostro paese come nazione unita e la perdita della sua sovranit\u00e0 nazionale\". Inoltre, la dichiarazione riportava che alcuni legislatori di tutti i livelli avevano avviato negoziati separatisti con i rappresentanti delle nazioni straniere. \"Le consultazioni aperte sono in corso sulla possibile divisione del paese in parti separate in violazione della Costituzione ucraina\", si legge sulla dichiarazione. \"Questo potrebbe portare a una escalation del conflitto tra i diversi settori della societ\u00e0, che incitano all'odio etnico o religioso e al conflitto militare\". Lo stesso giorno, il filorusso Partito delle Regioni che aveva 80 dei 100 seggi del Parlamento di Crimea, non discusse le questioni relative alla separazione della Crimea dall'Ucraina e sembr\u00f2 sostenere l'accordo raggiunto tra il presidente Janukovy\u010d e l'opposizione per porre fine alla crisi firmato lo stesso giorno.\nIl 23 febbraio 2014, il secondo giorno dopo la fuga di Viktor Janukovy\u010d, durante la sessione del parlamento ucraino un deputato del partito \"Bat'kiv\u0161\u010dyna\", Vja\u010deslav Kyrylenko, chiedeva d'inserire nell'ordine del giorno un progetto che avrebbe abrogato la legge del 2012 \"Sui principi della politica linguistica di stato\". Condotta la mozione con 232 deputati votanti a favore, il progetto venne inserito nell'ordine del giorno, subito messo ai voti senza discussione e approvato con gli stessi 232 voti a favore, rendendo solo l'ucraino lingua di Stato a tutti i livelli.\nL'abrogazione della legge del 2012 \"Sui principi della politica linguistica di stato\" venne accolta con grande disprezzo in Crimea, popolata da una maggioranza di lingua russa e in Ucraina orientale e meridionale, provocando ondate di proteste anti-governative, culminati alla fine nella crisi di Crimea. \"The Christian Science Monitor\" rifer\u00ec: \"[L'adozione di questo disegno di legge] serve solo a far infuriare le regioni di lingua russa, [che] vedono la mossa come un'ulteriore prova che le proteste antigovernative a Kiev che hanno rovesciato il governo di Janukovy\u010d erano mirate a premere per un ordine del giorno nazionalista. \"\nPochi giorni dopo, il 1\u00ba marzo 2014, il Presidente in carica dell'Ucraina, Oleksandr Tur\u010dynov, pose il veto al disegno di legge arrestandone l'attuazione.\nIl Gruppo di protezione dei diritti umani di Charkiv e l'Unione ucraina per i diritti umani di Helsinki hanno entrambi negato ogni violazione dei diritti umani contro abitanti di lingua russa in Ucraina che giustifichino le azioni della Russia.\nIl parlamento ucraino fiss\u00f2 la data delle elezioni presidenziali al 25 maggio.\nAspetti legali.\nIl Trattato di partizione sullo statuto e le condizioni della Flotta del Mar Nero tra Russia e Ucraina firmato nel 1997 e prolungato nel 2010, determinava lo status delle basi militari e le navi in Crimea prima della crisi attuale. La Russia aveva il permesso di mantenere fino a 25.000 uomini, 24 batterie di artiglieria (di calibro inferiore a 100\u00a0mm), 132 veicoli blindati, e 22 aerei militari, nella penisola di Crimea e a Sebastopoli. La flotta del Mar Nero russa aveva diritti di stanziamento in Crimea fino al 2042. Tuttavia, \u00e8 controverso se i recenti movimenti di truppe fossero coperti dal trattato.\nSia la Russia che l'Ucraina sono firmatari della Carta delle Nazioni Unite. La ratifica di tale Carta ha diverse ramificazioni in termini di diritto internazionale, in particolare quelle che coprono i soggetti delle dichiarazioni di indipendenza, di sovranit\u00e0, autodeterminazione, di atti di aggressione e di emergenze umanitarie. Vladimir Putin afferm\u00f2 che le truppe russe nella penisola di Crimea avevano lo scopo \"di garantire condizioni adeguate per il popolo di Crimea di essere in grado di esprimere liberamente la propria volont\u00e0\", mentre l'Ucraina e altri paesi sostengono che tale intervento \u00e8 una violazione della sovranit\u00e0 dell'Ucraina.\nIl presidente russo ha anche osservato che la Corte internazionale di giustizia delle Nazioni Unite promulg\u00f2 un parere consultivo nel 2010 dicendo senza ambiguit\u00e0 che la dichiarazione unilaterale di indipendenza del Kosovo (per i quali non vi era alcun referendum n\u00e9 accordo con Belgrado) non era vietata dal diritto internazionale. D'altra parte, Stati Uniti e Ucraina sottolineano che in ci\u00f2 la Russia ha violato i termini del Memorandum di Budapest sulle garanzie di sicurezza, con la quale la Russia, gli Stati Uniti e il Regno Unito riaffermarono il loro obbligo di rispettare l'integrit\u00e0 territoriale dell'Ucraina (compresa la Crimea) e di astenersi dalla minaccia o dall'uso della forza contro l'integrit\u00e0 territoriale o l'indipendenza politica dell'Ucraina.\nGli Stati Uniti non considerano il Memorandum vincolante.\nStoria.\nL'intervento delle truppe filorusse.\nIl 23 febbraio a Sebastopoli, ci fu una manifestazione filorussa con decine di migliaia di persone protestarono contro le nuove autorit\u00e0 e deliberarono di istituire un'amministrazione parallela e squadre di protezione civile realizzate con il sostegno dei bikers russi Lupi Notturni. Lo stesso accadde il 22 febbraio a Sinferopoli, dove circa 5.000 persone si riunirono in tali squadre. I manifestanti sventolarono bandiere russe e cantarono \"Putin \u00e8 il nostro presidente\" e sostennero che si sarebbero rifiutati di pagare ulteriori tasse allo Stato.\nIl 26 febbraio, le forze filorusse a poco a poco presero il controllo della penisola di Crimea. La Russia inizialmente sostenne che gli uomini in uniforme senza insegne, erano forze locali di autodifesa, ma in seguito ammise che tra loro c'erano militari russi, e divennero noti col nomignolo di \"omini verdi\" confermando i rapporti dei media non russi.\nLa mattina del 27 febbraio, unit\u00e0 Berkut della Crimea e di altre regioni d'Ucraina (sciolte con il decreto del 25 febbraio) catturarono i posti di blocco sull'istmo di Perekop e sulla penisola di \u010conhar. Secondo il parlamentare ucraino Hennadiy Moskal, ex capo della polizia della Crimea, avevano veicoli trasporto truppe, lanciagranate, fucili d'assalto, mitragliatrici e altre armi. Da allora controllano tutto il traffico terrestre tra la Crimea e l'Ucraina continentale.\nAnche a Simferopoli, capitale della Repubblica Autonoma di Crimea, uomini armati sequestrarono la sede parlamentare di Crimea e la sede del Consiglio dei ministri la mattina presto del 27 febbraio e sostituirono la bandiera ucraina con la bandiera russa. Spodestarono il primo ministro nominato dal Presidente dell'Ucraina e installarono un politico filorusso, Sergej Aks\u00ebnov, come Primo Ministro di Crimea. Aks\u0451nov illegalmente si \u00e8 dichiarato responsabile delle forze militari e delle forze dell'ordine locali. Il 1\u00ba marzo, il presidente in carica dell'Ucraina, Oleksandr Tur\u010dynov, decret\u00f2 la nomina di Aks\u0451nov da parte del legislatore della Crimea come incostituzionale, in quanto la posizione di primo ministro viene eletta dal presidente dell'Ucraina, e non dal parlamento. Il legislatore della Crimea dichiar\u00f2 la sua intenzione di indire un referendum per una maggiore autonomia da Kiev il 25 maggio 2014, una mossa che Hatidzhe Mamutova, il capo della Lega di Crimea-Donne Tatar, defin\u00ec illegale. Questo referendum venne poi spostato al 16 marzo.\nI consiglieri nella citt\u00e0 crimeana di Sebastopoli, sede delle flotte navali del Mar Nero russa e ucraina, scelsero il cittadino russo Aleksej \u010calyj come sindaco, mentre i manifestanti filorussi cantavano \"un sindaco russo per una citt\u00e0 russa\". Inoltre, il capo della polizia di Sebastopoli disse che avrebbe rifiutato ordini da Kiev. A Sebastopoli, Ker\u010d', e in altre citt\u00e0 della Crimea, i manifestanti pro-russi tirarono gi\u00f9 la bandiera dell'Ucraina e la sostituirono con la bandiera della Russia negli scontri con i funzionari della citt\u00e0.\nUnit\u00e0 russe cominciarono a muoversi in Crimea quasi subito dopo la conferenza stampa dell'ex presidente Janukovy\u010d tenutasi il 28 febbraio 2014 a Rostov sul Don, nei pressi del confine orientale dell'Ucraina, dove chiese a Putin di \"ristabilire l'ordine\" in Ucraina. Durante la conferenza Janukovy\u010d insistette che l'azione militare era \"inaccettabile\" e che non si sarebbe chiesto l'intervento militare russo. Il 4 marzo 2014 il rappresentante permanente della Russia presso le Nazioni Unite, Vitalij \u010curkin, present\u00f2 una fotocopia di una lettera firmata da Viktor Janukovy\u010d il 1\u00ba marzo 2014 che chiedeva di utilizzare le forze armate russe per \"ripristinare lo Stato di diritto, la pace, l'ordine, la stabilit\u00e0 e la protezione della popolazione dell'Ucraina\". Anche Aks\u0451nov fece appello al presidente russo Vladimir Putin a fornire assistenza nel garantire la pace nella Repubblica Autonoma di Crimea. Entrambe le camere della legislatura russa (Assemblea federale) votarono il 1\u00ba marzo 2014 per dare a Vladimir Putin il diritto di utilizzare le truppe russe in Crimea.\nL'occupazione del parlamento regionale.\nIl 27 febbraio truppe senza insegne conquistarono la sede del Consiglio supremo della Repubblica autonoma di Crimea (il parlamento regionale) e l'edificio del Consiglio dei Ministri a Simferopoli. Unit\u00e0 Berkut, miliziani locali e truppe di autodifesa catturarono posti di blocco sull'istmo di Perekop e sulla penisola di \u010conhar. Da allora controllano tutto il traffico per via terrestre tra la Crimea e l'Ucraina continentale.\nIl 28 febbraio, mentre uomini armati occupavano l'edificio, il Consiglio supremo tenne una sessione di emergenza. E vot\u00f2 per porre fine al governo di Crimea, e sostituire il primo ministro Anatolij Mohyl'ov con Sergej Aks\u00ebnov. Aks\u0451nov apparteneva al partito Unit\u00e0 Russa, che ricevette il 4% dei voti alle ultime elezioni. Esso inoltre deliber\u00f2 d'indire un referendum su una maggiore autonomia il 25 maggio. Gli uomini armati tagliarono tutte le comunicazioni del palazzo e presero i telefoni dei parlamentari mentre entravano. Non furono ammessi giornalisti indipendenti all'interno dell'edificio, mentre i voti erano in corso. Alcuni parlamentari affermarono di essere stati minacciati e che i voti vennero espressi per loro e altri parlamentari, anche se non erano nella camera.\nIl referendum.\nL'11 marzo, il Consiglio supremo e il Comune di Sebastopoli espressero congiuntamente l'intenzione di dichiarare unilateralmente l'indipendenza della Crimea dall'Ucraina come singola nazione unita, con la possibilit\u00e0 di entrare nella Russia come soggetto federale. La questione dell'indipendenza venne posta in un referendum.\nIl 16 marzo, i rendimenti ufficiali indicavano circa il 96% a favore, con un'affluenza di oltre l'83%, nonostante un boicottaggio di Tartari e di altri oppositori del referendum. Il parlamento ucraino dichiar\u00f2 il referendum incostituzionale. Gli Stati Uniti e l'Unione europea condannarono il voto come illegale, e poi imposero sanzioni nei confronti delle persone considerate di aver violato la sovranit\u00e0 dell'Ucraina.\nFunzionari ucraini, cos\u00ec come Mustafa Abd\u00fclcemil Q\u0131r\u0131mo\u011flu, Refat Chubarov e il Mejlis dei Tatari di Crimea affermarono che la partecipazione al voto nel referendum della Crimea poteva solo essere un massimo di 30-40 per cento e che il referendum era antidemocratico, frettolosamente preparato, falsificato e non rifletteva la reale volont\u00e0 della Crimea. Mustafa Abd\u00fclcemil Q\u0131r\u0131mo\u011flu defin\u00ec il referendum \"cinico\" e \"assurdo\", sostenendo che il diritto all'autodeterminazione appartiene solo agli indigeni - la popolazione tartara di Crimea. Sono stati riportati attivisti pro-Ucraina perseguitati e rapiti, con 9 segnalati come dispersi e tabelloni pro-Russia vennero visti nelle strade prima del referendum.\nLa dichiarazione di adesione alla Russia.\nIl 17 marzo, il parlamento crimeano dichiar\u00f2 l'indipendenza dall'Ucraina e chiese di aderire alla Russia. Il Presidente Putin dichiar\u00f2 la Crimea come parte della Russia per motivi morali e materiali, citando il principio di autodeterminazione e l'importanza strategica della Crimea per la Russia. Il 21 marzo successivo venne istituito il circondario federale della Crimea.\nIl 24 marzo, il Ministero della Difesa ucraino annunci\u00f2 che circa il 50% dei soldati ucraini in Crimea avevano disertato l'esercito russo.\nIl 25 marzo, la Russia assegn\u00f2 la medaglia per il ritorno della Crimea per le persone che avevano assistito l'annessione della Crimea. Il rovescio del medaglione datava \"il ritorno della Crimea\" dal 20 febbraio al 18 marzo. Ci\u00f2 aumenta la possibilit\u00e0 che la Russia abbia premiato coloro che erano coinvolti nell'omicidio dei manifestanti Maidan del 20 febbraio, mentre Janukovy\u010d era ancora presidente e prima che la crisi di Crimea effettivamente iniziasse.\nIl 27 marzo, l'Assemblea Generale delle Nazioni Unite approv\u00f2 una risoluzione non vincolante che dichiar\u00f2 il referendum della Crimea appoggiato da Mosca non valido. La risoluzione venne approvata con 100 voti a favore, 11 contrari e 58 astensioni nel gruppo delle 193 nazioni.\nIl 15 aprile, il parlamento ucraino approv\u00f2 una legge che dichiarava la penisola meridionale della Crimea territorio temporaneamente occupato dalla Federazione russa e impose restrizioni di viaggio per gli ucraini in visita in Crimea. La flotta della Marina militare ucraina da Sebastopoli fu trasferita a Odessa.\nIl 17 aprile, durante il 12\u00b0 'Linea diretta con Vladimir Putin', l'uso di forze armate russe insieme alle truppe di autodifesa della Crimea venne confermato dal presidente russo.\nIl 5 maggio, apparve sul sito web del Presidente russo un articolo del Consiglio dei diritti umani stimando che la \"stragrande maggioranza dei cittadini di Sebastopoli ha votato a favore dell'unificazione con la Russia nel referendum (50-80%), in Crimea, vari dati mostrano che il 50-60% ha votato per l'unificazione con la Russia, con una partecipazione del 30-50%\", suggerendo che solo il 15-30% della Crimea in realt\u00e0 ha votato per l'annessione. Ma questi dati estrapolati da tale articolo non sono stime attendibili in quanto si riferiscono esclusivamente ad alcune interviste fatte da tre membri del concilio a venti persone che hanno espresso la loro opinione riguardo ai risultati del referendum. I dati ufficiali del referendum sono stati invece sostanzialmente confermati da un sondaggio effettuato dalla americana Gallup in cui l'82,8% della popolazione ritiene che i dati del referendum riflettono il loro pensiero e da un sondaggio della tedesca GfK in cui hanno dichiarato di sostenere l'annessione russa il 93% degli intervistati (l'82% ha risposto \"yes, definitely\" e l'11% \"yes, for the most part\"), mentre solo il 4% si \u00e8 dichiarato contrario e il restante 3% ha dichiarato di non avere un'opinione. Questi dati mostrano anche che, al massimo, solo un terzo della popolazione tartara, che costituisce il 12% della popolazione totale, \u00e8 contrario all'unificazione con la federazione russa nel caso limite, e improbabile, che tutto il 4% di tali oppositori siano tartari.\nIl 9 maggio, centinaia di migliaia di persone si riunirono in Crimea a Sebastopoli per guardare la parata del Giorno della Vittoria, sventolando bandiere russe e cantando tra gli altri pezzi l'inno russo.\nIl 16 maggio, Sergej Aks\u0451nov annunci\u00f2 un divieto di tutte le manifestazioni pubbliche, in particolare, in occasione della ricorrenza annuale della deportazione sovietica dei tatari di Crimea, dato che molti tartari continuano a essere tra coloro che resistono all'occupazione russa della penisola.\nNel mese di agosto Roskomnadzor inizi\u00f2 a censurare i fornitori in Crimea di servizi Internet, tra cui il blocco di un gran numero di siti di notizie ucraini.\nCoinvolgimento non-russo.\nIl 2 marzo 2014, Pavel \u010cernev, ex membro del partito nazionalista Attacco e attuale segretario politico di \"Alba Ortodossa\" ( , \"Pravoslavna Zora\"), che \u00e8 noto per le sue opinioni pro-Putin, rivel\u00f2 che la filiale bulgara dell'organizzazione avrebbe inviato un gruppo di volontari bulgari per \"proteggere le etnie russa e bulgara dalla ucrainizzazione forzata\". \u010cernev ha inoltre affermato di avere gi\u00e0 proposto a \"decine di combattenti ortodossi\" (non-bulgari) di volare a Mosca e in Crimea. \nSimeon Kostadinov, un altro ex membro di Attacco, quindi rappresentante del partito nazionalista in Bulgaria, e \u010cernev chiarirono che la loro missione aveva intenzioni pacifiche, ma che erano pronti a dare una buona prova di s\u00e9 nel malaugurato caso di un'escalation. La loro tesi era che il vecchio regime pu\u00f2 essere considerato preferibile dal punto di vista della minoranza bulgara in Ucraina e che le nuove autorit\u00e0 mancavano di legittimit\u00e0. Un altro piccolo \"gruppo internazionale con sede nella penisola pirenaica\", che comprendeva alcuni bulgari ed era sostenuta da un'organizzazione paramilitare russa venne segnalata per aver lasciato la Spagna per l'Ucraina il 3 marzo. \"Alba Ortodossa\" mostr\u00f2 interesse nell'ottenere l'appoggio di attori internazionali per il referendum in Crimea e cerc\u00f2 di reclutare osservatori elettorali stranieri. Secondo fonti bulgare, sulla base di segnalazioni effettuate da Al Jazeera, 20 cittadini bulgari sono arrivati in Crimea. Essi facevano parte della formazione paramilitare Dobrovolec (\u0414\u043e\u0431\u0440\u043e\u0432\u043e\u043b\u0435\u0446), che era sotto il controllo delle truppe russe. L'area di operazioni di Dobrovolec inoltre \u00e8 destinata a includere Odessa e Donec'k. \u010cernev dichiar\u00f2 che avrebbe visitato la Crimea il 15 marzo e garant\u00ec che tutti i partecipanti alla missione sarebbero stati sottoposti a un esame accurato per garantire che le persone con condanne penali venissero escluse. \nAnton Kisse, l'unico deputato della Verchovna Rada con radici bulgare, parl\u00f2 contro eventuali interventi stranieri, affermando che \"anche il pi\u00f9 cordiale Stato estero non ha il diritto di imporre la propria visione di ci\u00f2 che costituisce il giusto ordine in Ucraina\" e che \"la gente si trasferisca in Bulgaria in caso di necessit\u00e0\".\n\u010cernev fu uno degli osservatori elettorali per il referendum in Crimea, su invito di Sergej Aks\u00ebnov.\nUn piccolo gruppo di cetnici, una forza paramilitare nazionalista serba, viaggi\u00f2 in Crimea per sostenere la Russia. I nazionalisti serbi e russi condividono la cultura slava e ortodossa e il sentimento anti-occidentale, e i cetnici sostengono di essere a favore della Russia per il sostegno durante le guerre jugoslave. I cetnici avevano base in un monastero ortodosso. I loro comandanti Bratislav Jivkovi\u0107 e Milutin Malisic avevano partecipato a conflitti armati precedenti - Jivkovi\u0107 nella guerra in Bosnia come parte della Guardia Volontaria Serba mentre Malisic era stato coinvolto nella tutela della minoranza serba in Kosovo in seguito alla guerra del Kosovo. Malisic ribad\u00ec che la sua formazione paramilitare era impegnata per la pace e non ha voluto spargere il sangue dei compagni slavi, considerando ucraini e russi come etnie fraterne.\nConseguenze.\nMisure economiche e finanziarie.\nCome conseguenza della crisi, i due indici principali della Borsa di Mosca caddero in ribasso il 3 marzo: il MICEX 10 diminu\u00ec del 10,79%, pari a una perdita di capitalizzazione di mercato di quasi 60 miliardi di dollari, e l'Indice RTS diminu\u00ec del 12.01% al suo livello pi\u00f9 basso dal settembre 2009. Il giorno dopo, per\u00f2, il MICEX sal\u00ec del 5,25%, recuperando parte delle perdite. In risposta a questo e al declino del rublo, la Banca Centrale della Russia aument\u00f2 il tasso di interesse del 5,5-7,0% e spese fino a 12 miliardi di dollari di riserve per sostenere la valuta. Venne anche sollevata la possibilit\u00e0 di sanzioni internazionali contro la Russia.\nCi furono preoccupazioni che le esportazioni di gas russo verso l'Europa e l'Ucraina potessero diventare sconvolte dal conflitto. Il trenta percento di gas in Europa viene importato dalla Russia, la met\u00e0 dei quali scorre attraverso gasdotti ucraini. Il 1\u00ba marzo, il Ministero dell'Energia russo decise di fermare i sussidi di gas russo verso l'Ucraina. La crisi potrebbe colpire anche le forniture di grano di tutto il mondo. I prezzi probabilmente saliranno perch\u00e9 l'Ucraina \u00e8 uno dei maggiori esportatori mondiali di grano. La crisi port\u00f2 alla uscita di diverse societ\u00e0 multinazionali dalla Crimea a causa della sospensione dei necessari servizi finanziari e bancari. L'Unione europea viet\u00f2 anche l'importazione di tutti i beni dalla Crimea nei suoi Stati membri.\nMisure prese dalla Federazione Russa.\nIl 3 marzo, il primo ministro russo Dmitrij Medvedev, ha annunciato la costruzione di un ponte sullo Stretto di Ker\u010d', che collegher\u00e0 la Crimea con la Russia.\nNello stesso giorno, il ministro degli Esteri russo Sergej Lavrov, parlando a una riunione del Consiglio dei diritti dell'uomo delle Nazioni Unite ha dichiarato che la Russia persegue nella difesa dei diritti umani e l'invio di truppe era destinato a scoraggiare l'uso della violenza radicale in Ucraina e a facilitare la riconciliazione nazionale.\nMisure prese dall'Ucraina.\nIl comandante della marina ucraina Denys Berezovs'kyj annunci\u00f2 attraverso la televisione il giuramento alla Repubblica di Crimea. Kiev decise di licenziare Berezovs'kyj e di condannarlo per alto tradimento. Egli venne sostituito da Serhij Gajduk.\nL'11 marzo, il Consiglio Nazionale della Radio e della Televisione di Ucraina ha ordinato ai fornitori ucraini a partire dalle 15:00 GMT la sospensione dei principali canali russi che ha portato al blocco di 5 canali. Questo ha provocato reazioni in Russia, dove il ministro degli Esteri ha inviato una comunicazione alla OSCE denunciando una \"violazione della libert\u00e0 di espressione\".\nDichiarazione di indipendenza della Crimea.\nL'11 marzo, la Crimea e Sebastopoli si sono dichiarate unilateralmente indipendenti con 78 voti favorevoli su 100 al Parlamento della Crimea. Sergej Aks\u00ebnov \u00e8 stato nominato primo ministro e Natal'ja Poklonskaja procuratore generale.\nReferendum per l'annessione alla Russia.\nIl 15 maggio si \u00e8 votato il referendum per l'annessione alla Russia da parte della Repubblica autonoma di Crimea. L'affluenza \u00e8 stata di 1.548.197 votanti su 1.839.466 aventi diritto, pari all'84,2%. Il quorum di validit\u00e0 del referendum, fissato al 50%, \u00e8 stato dunque superato, ma la legittimit\u00e0 del referendum \u00e8 contestata da parte della comunit\u00e0 internazionale, sia sul piano del diritto internazionale, sia sul piano del diritto costituzionale interno.\nTra le organizzazioni che l'hanno dichiarato illegittimo, vi \u00e8 l'OSCE (Organizzazione per la Sicurezza e Cooperazione in Europa), l'Unione europea, gli Stati Uniti d'America e la Commissione di Venezia del Consiglio d'Europa."}
{"id": "4884358", "revid": "287204", "url": "https://it.wikipedia.org/wiki?curid=4884358", "title": "Chicago Condors", "text": "Le Chicago Condors sono state una franchigia di pallacanestro della ABL, con sede a Chicago, nell'Illinois, attive nel 1998.\nDisputarono una stagione nella ABL. Avevano un record di 4-8 quando la lega fall\u00ec nel dicembre 1998."}
{"id": "4884367", "revid": "124708616", "url": "https://it.wikipedia.org/wiki?curid=4884367", "title": "Il giudice meschino", "text": "Il giudice meschino \u00e8 una miniserie televisiva italiana in due puntate, tratta dall'omonimo romanzo di Mimmo Gangemi (Einaudi, 2009). La miniserie \u00e8 andata in onda in prima visione il 3 e 4 marzo 2014 su Rai1. Successivamente \u00e8 andata in onda una versione ridotta da 120 minuti in una singola puntata il 21 marzo 2021, sempre su Rai1.\nTrama.\nAlberto Lenzi, pubblico ministero di Reggio Calabria, \u00e8 un uomo separato e con un figlio, Enrico. Marina, maresciallo dei Carabinieri, ha una storia con Lenzi. Quando il magistrato Giorgio Maremmi, amico e collega di Lenzi, viene ucciso in un agguato da parte di due sicari, il giudice si sveglia dal torpore che lo aveva colpito nell'ultimo periodo e si mette al lavoro per trovare il colpevole dell'omicidio.\nPoco prima di essere ucciso, Maremmi era stato violentemente minacciato da Francesco Manto, esponente della 'ndrangheta del posto verso cui aveva pronunciato una dura condanna e quindi le indagini, coordinate dal PM Giacomo Fiesole sembrano arrivare facilmente alla soluzione del caso, ovvero che ad assassinare Maremmi sia stato Antonio Manto, fratello latitante di Francesco. Ma il giudice Lenzi sospetta che dietro ci sia dell'altro, un motivo molto pi\u00f9 grande di quello immaginato, e continua ad indagare con l'aiuto dell'ispettore Michele Brighi e del maresciallo Rossi.\nLe sue investigazioni saranno inaspettatamente aiutate da Don Mico Rota, potente capobastone dell'antica 'ndrangheta locale ora in prigione, che non condivide i metodi dei nuovi componenti dell'organizzazione criminale, come l'emergente boss Pasquale Rezza e decide quindi di aiutare il giudice nelle sue ricerche, che vengono svolte parallelamente anche da Elke Hadler, giornalista tedesca che aveva una relazione con Maremmi.\nLenzi scoprir\u00e0 poi che Maremmi stava indagando su un illecito traffico di rifiuti tossici e nucleari, che sarebbero stati sotterrati in alcuni terreni della Calabria, pensando questo potrebbe essere collegato all'uccisione di Maremmi, e inizia quindi una serie di ricerche che lo porteranno, con indagini tra Italia e Germania, a scoprire la verit\u00e0."}
{"id": "4884370", "revid": "287204", "url": "https://it.wikipedia.org/wiki?curid=4884370", "title": "Nashville Noise", "text": "Le Nashville Noise sono state una franchigia di pallacanestro della ABL, con sede a Nashville, nel Tennessee, attive nel 1998.\nDisputarono una stagione nella ABL. Avevano un record di 4-11 quando la lega fall\u00ec nel dicembre 1998."}
{"id": "4884371", "revid": "110157", "url": "https://it.wikipedia.org/wiki?curid=4884371", "title": "Nokia Lumia 525", "text": "Nokia Lumia 525 \u00e8 uno smartphone prodotto da Nokia in partnership con Microsoft, successore del Nokia Lumia 520.\nStoria.\nNokia ha annunciato il dispositivo a Singapore il 27 novembre 2013, come successore del Lumia 520, sulla scia del grande successo ottenuto da quest'ultimo.\nCaratteristiche.\nIl terminale presenta sostanzialmente le stesse caratteristiche del predecessore: schermo da 4\", fotocamera da 5 mpx senza flash LED, registrante video a 720p, con la variante della memoria RAM che viene aumentata a 1GB e l'introduzione di nuove colorazioni per la scocca posteriore in policarbonato.\nDisponibilit\u00e0.\nIl dispositivo \u00e8 disponibile sui mercati a partire da fine 2013-inizio 2014."}
{"id": "4884372", "revid": "891081", "url": "https://it.wikipedia.org/wiki?curid=4884372", "title": "Lumia 525", "text": ""}
{"id": "4884374", "revid": "767487", "url": "https://it.wikipedia.org/wiki?curid=4884374", "title": "American Basketball League (1996-1998)", "text": "La American Basketball League \u00e8 stata una lega di pallacanestro femminile statunitense, nota con l'acronimo di ABL.\nNata il 26 settembre 1995 \u00e8 stata attiva fino al 22 dicembre 1998, quando la stagione \u00e8 stata interrotta per il fallimento della lega.\nLe ultime campionesse sono state le Columbus Quest."}
{"id": "4884380", "revid": "287204", "url": "https://it.wikipedia.org/wiki?curid=4884380", "title": "Grande Moschea di Kufa", "text": "La Grande Moschea di Kufa, o Masjid al-K\u016bfa (), \u00e8 una moschea sita a K\u016bfa (Iraq). \u00c8 una delle prime moschee edificate al mondo, risalendo al VII secolo (670). Contiene i resti di Muslim ibn \u02bfAq\u012bl - nipote di 'Ali ibn Abi Talib e cugino primo di al-\u1e24usayn ibn \u02bfAl\u012b - del suo compagno H\u0101n\u012b ibn \u02bfUrwa e di al-Mukht\u0101r al-Thaqaf\u012b.\nDimensioni.\nAttualmente l'area dell'edificio misura approssimativamente 11.000\u00a0m2.\nLa moschea contiene nove santuari. Ha quattro minareti e vi si accede da cinque porte.\nRestauro.\nIl 52\u00b0 Da'i al-Mutlaq dei Dawudi Bohra, Syedna Mohammed Burhanuddin, ha intrapreso il restauro della moschea, completato ai primi del 2010.\nEssa ha diverse particolarit\u00e0:\nSignificato.\nLa moschea viene riverita dai fedeli per varie ragioni:"}
{"id": "4884381", "revid": "439868", "url": "https://it.wikipedia.org/wiki?curid=4884381", "title": "Moncucco (Brugherio)", "text": "Moncucco \u00e8 un quartiere della citt\u00e0 italiana di Brugherio. Fu un comune autonomo fino al 9 dicembre 1866, giorno in cui con un decreto regio divenne parte del neonato comune di Brugherio.. L'attuale frazione \u00e8 situata a sud di Brugherio, lungo la strada che da Milano conduce a Vimercate.\nStoria.\nLe origini.\nLe ipotesi etimologiche.\nL'origine del nome Moncucco \u00e8 discorde, alcuni lo fanno risalire al francesismo \"mon cucco\" (mio cucco), retaggio delle invasioni galliche utilizzato per indicare l'uccello cuculo; alcuni, tra cui Cesare Cant\u00f9, lo ritengono un termine derivato dalla denominazione dei vari paesi e cascinali francesi detti appunto \"Moncuc\".\nAntichit\u00e0 e Medioevo.\nTestimonianze antiche di Moncucco non ve ne sono, ma per la sua storia \u00e8 fondamentale il ritrovamento di due epigrafi romane nella localit\u00e0 di Malnido (oggi S. Maurizio al Lambro, frazione di Cologno Monzese) che dal 1769 al 1871 fu parte di Moncucco. Malnido quindi conferma l'origine romana di Moncucco (e di Brugherio).\nIl nucleo primordiale di Moncucco si svilupp\u00f2 su una piccola collina, dove in epoca medievale fu costruito un castello (sui resti del quale nel Settecento venne edificata Villa Sormani) adibito a residenza di campagna. Gi\u00e0 dal Mille infatti era presente il castello, vicino alla via secolare dei carri e situato in una zona da tempo bonificata. Con la crisi dell'autorit\u00e0 imperiale in seguito alla lotta per le investiture, tra l'XI e il XII secolo, inizi\u00f2 la fiorente fase comunale: dal giovane comune di Monza (forse di fine XI secolo) si staccarono Moncucco, San Damiano e Cassina Baraggia, istituendosi comuni autonomi. Monza divenne capitale del territorio della Martesana, che comprendeva l'intero territorio brugherese (Moncucco, S. Damiano e Baraggia), a seguito di una concessione del 1158 di Federico Barbarossa che favor\u00ec la libert\u00e0 del comune a discapito di Milano, citt\u00e0 nemica dell'imperatore. Le notizie su Moncucco sono sporadiche: per esempio sappiamo che nel 1339 una piena eccezionale del fiume Lambro invest\u00ec alcune zone dell'attuale Brugherio fra cui Malnido e Moglia, arrivando sino a Moncucco.\nLo stemma del Comune.\nAl numero 107 di Viale Lombardia, dove esisteva la sede dell'antico palazzo comunale, \u00e8 ancora oggi visibile lo stemma di Moncucco, realizzato in pietra scolpita e posizionato dove un tempo si trovava la porta d'ingresso del palazzo.\nEsso raffigura in alto a sinistra un toro rampante, simbolo dell'animo indomito dei contadini, del forte lavoro ma anche della zootecnica locale, e in alto a destra una porta aperta a forma d'arco, simbolo della liberalit\u00e0 dei nobili; al centro un campo bianco rappresenta invece la Brughiera.\nDal XVI al XVIII secolo.\nDa un censimento del 1530 sappiamo che Moncucco possedeva un forno importante, aveva la superficie di 1574 pertiche, era abitata da dieci persone (suddivise in tre famiglie) i cui capi erano massari, ovvero contadini responsabili del manso, terreno di propriet\u00e0 di un signore che ne concedeva loro l'utilizzo in cambio di parte del raccolto o di particolari servizi. In questo periodo a Moncucco prevalevano propriet\u00e0 di grandi e medie dimensioni e vi era moltissima attivit\u00e0 agricola e poca manifatturiera: sempre dal censimento del 1530 si nota che la maggior parte della superficie coltivata era adibita a vigna, e tra il 1530 e il 1546 aumentarono i braccianti. Il censimento del 1546 testimonia la presenza di molte biade (cereali) per famiglia a Moncucco, indice di relativo benessere. Dal 1530 al 1546 lo sviluppo demografico rest\u00f2 stabile in tutto il brugherese, mentre dal 1541 al 1546 ci fu un sensibile calo della popolazione con concentrazione di \"fuochi\" (famiglie) a Moncucco, forse dovuto all'inasprimento fiscale, dato che proprio sui fuochi si basava il sistema di tassazione. Nel 1559 con il Trattato di Cateau-Cambr\u00e9sis lo Stato di Milano pass\u00f2 definitivamente agli Asburgo di Spagna che gi\u00e0 lo governavano indirettamente da quasi trent'anni. Moncucco faceva parte della Corte di Monza, che, anche se situata geograficamente nel Contado della Martesana, nel 1559 fin\u00ec sotto la giurisdizione del pretore di Milano per questioni di materia civile e penale, per l'ordine pubblico e per la distribuzione delle biade.\nNel 1578 \u00e8 testimoniata la presenza di consoli a Brugherio: probabilmente essi esistettero anche per la localit\u00e0 maggiore di Moncucco. Sempre nel 1578 San Carlo Borromeo, arcivescovo di Milano, attu\u00f2 un piano di decentramento dei poteri dell'arciprete di Monza mediante la costituzione di nuove parrocchie: fino all'anno sopraddetto nelle citt\u00e0 e nelle campagne immediatamente fuori Monza vi era solo la parrocchia di San Giovanni ad officiare il sacramento del Battesimo. La prima chiesa che l'arcivescovo trasform\u00f2 in parrocchia fu quella di San Bartolomeo, il 15 giugno 1578, quando venne a Brugherio, dopo aver visitato Monza. Dalla relazione di una visita del cardinale Federico Borromeo alla chiesa di San Bartolomeo, si evince che nella parrocchia di San Bartolomeo venne inclusa anche Moncucco, che a quel tempo aveva cinquantasette abitanti. La popolazione, che nella seconda met\u00e0 del XVI secolo era cresciuta nonostante la peste del 1576-77, negli anni '30 del XVII secolo sub\u00ec un notevole arresto dovuto proprio al ritorno della peste nel 1629-30. Nel 1648 il feudo di Monza fu messo in vendita da Antonio e Girolamo de Leyva (i de Leyva detenevano il feudo di Monza almeno dal 1541, quando era conte Luigi de Leyva) a Giambattista Durini e ai suoi fratelli. I Durini tennero il feudo di Monza fino al 1781, quando rinunciarono alla giurisdizione perch\u00e9 troppo onerosa.\nLa crisi provocata dalla guerra dei Trent'anni, dalla peste e dalle invasioni dei soldati e la forte tassazione peggiorarono le condizioni delle popolazioni di Moncucco e della zona di Brugherio, portando le propriet\u00e0 a frazionarsi sempre pi\u00f9, come testimoniato dai rilevamenti ordinati per il nuovo catasto da Carlo VI d'Austria, che dal 1721 possedeva i territori spagnoli in Italia. Una mappa disegnata nel 1721 per il catasto carolino mostra le dimensioni di Moncucco con Bettolino Freddo, Cassina Pobbia, Dorderio, Cassina Guzzina, San Cristoforo e Moglia (considerati tutti Corte di Monza, ma comuni distinti e separati, uniti semplicemente perch\u00e9 fu fatta una sola misurazione), e tutte le coltivazioni in esso presenti. Con Maria Teresa, figlia di Carlo VI, fu istituita una nuova Giunta del Censimento non solo per portare a termine il censimento paterno, ma anche per attuare riforme fiscali e amministrative: tra queste ultime ci \u00e8 nota la riforma dell'organo decisionale di Moncucco, il Convocato degli estimati, che si riuniva due volte l'anno per approvare il bilancio preventivo e consuntivo della comunit\u00e0, controllava la ripartizione delle imposte, decideva sulle spese ed inoltre eleggeva la Deputazione, formata da tre rappresentanti dei maggiori estimati pi\u00f9 due persone (una pagante tasse personali, l'altra un mercante o un artigiano). Il Convocato era costituito da soli proprietari terrieri, tra i quali i maggiori estimati, essendo tre, detenevano il potere decisionale: invece prima del 1755, anno della riforma, l'assemblea generale era costituita anche da capifamiglia non possidenti.\nNel 1769 la Giunta del Censimento stabil\u00ec l'aggregazione di tanti piccoli comuni sotto Moncucco, nonostante il parere contrario di questi: San Cristoforo, Moglia, Dorderio, Guzzina, Pobbia, Malnido (prima sotto Monza) e Bettolino Freddo finirono cos\u00ec raggruppati sotto Moncucco. A met\u00e0 del XVIII secolo la popolazione di tutti questi piccoli comuni era di 236 persone, di cui ben 117 solo a Moncucco. L'esiguo numero \u00e8 dovuto al carattere agricolo della zona, che aveva pochi abitanti ed isolati: l'agricoltura infatti rest\u00f2 sempre l'attivit\u00e0 principale di Moncucco, che non possedeva n\u00e9 mulini n\u00e9 attivit\u00e0 di mercanti. Si ha notizia di un'infrazione, da parte di Moncucco, dell'antica legge del 1470 di Galeazzo Sforza che stabiliva il numero massimo di gelsi per ogni cento pertiche: evidentemente la bachicoltura e la produzione della seta erano ancora fiorenti durante il governo austriaco.\nCuriosit\u00e0.\nDal parco di Villa Sormani a Moncucco il 13 marzo 1784 il conte Paolo Andreani comp\u00ec la famosa ascensione in mongolfiera, prima esperienza di volo umano in Italia.\nIl XIX secolo.\nCon la dominazione francese (1796-1814) sparirono le pievi e il territorio venne organizzato in dipartimenti, distretti e cantoni: Monza fu inserita nel Dipartimento di Olona. Il 13 gennaio 1812 Moncucco venne aggregato a Monza insieme a Brugherio e San Damiano. Con la Restaurazione ci furono altri cambiamenti, e il territorio venne riorganizzato in province e distretti: Monza faceva parte della Provincia di Milano. Nell'Ottocento Moncucco rest\u00f2 un comune prevalentemente agricolo, nel quale per\u00f2 tra il 1751 e il 1856 si diffuse enormemente la gi\u00e0 praticata coltura del gelso. La filanda di Moncucco si trovava sul lato sinistro di Villa Sormani e consisteva in un portico.\nTra il 1855 e il 1873 i comuni gi\u00e0 censiti vennero nuovamente misurati e rilevati con la produzione di nuove mappe: le operazioni di censimento si svolsero tra la fine della dominazione austriaca e la formazione dell'Italia come stato unitario. La Lombardia gi\u00e0 nel 1859, con l'armistizio di Villafranca, venne ceduta dall'Austria al Regno di Sardegna, dopo la seconda guerra d'indipendenza.\nNel 1863 il comune di Moncucco assunse la nuova denominazione di \"Moncucco di Monza\".\nL'aggregazione a Brugherio.\nI motivi che portarono all'unificazione del territorio dell'attuale Brugherio erano di ordine amministrativo e finanziario: era necessario superare i particolarismi, le diversit\u00e0 fiscali e il frazionamento territoriale. Moncucco, che era il comune pi\u00f9 frazionato, nel 1856 venne descritto per il Censimento dei Fabbricati come formato da tanti piccoli gruppi di cascine, con diversi centri ma senza un paese vero e proprio.\nPertanto nel 1866 il comune di Moncucco venne soppresso e aggregato al nuovo comune di Brugherio; fecero eccezione le frazioni di Malnido e Bettolino Freddo, aggregate al comune di Cologno.\nNel 1871 con il Decreto 30 marzo N\u00b084912 venne tolta dal comune di Sant'Alessandro e unita a Moncucco la localit\u00e0 di Occhiate.\nIl XX secolo: l'industrializzazione.\nPer tutta la fine dell'Ottocento e per i primi decenni del Novecento, Brugherio (e con esso la frazione di Moncucco) rimase legata all'agricoltura, mentre a Milano l'industrializzazione avanz\u00f2 velocemente. Inizialmente i proprietari terrieri che amministravano il Comune vietarono ai loro dipendenti di lavorare nelle nascenti fabbriche di Milano, Sesto San Giovanni e Monza; ma dopo il 1909, grazie alle prime lotte socialiste e agli scioperi, i capifamiglia poterono decidere quanti dipendenti mandare in fabbrica, sottraendoli cos\u00ec al lavoro nei campi. La fondazione della Falck proprio in questi anni apr\u00ec il secolo del progresso industriale nel nordest milanese, offrendo lavoro a molti brugheresi. Con la Prima Guerra Mondiale aumentarono le filande, che al termine della guerra furono trasformate in lanifici. Negli anni Venti Ermenegildo Magnaghi, un operaio con il talento per la meccanica ed un buon fiuto per gli affari, inizi\u00f2 a lavorare in proprio, realizzando dispositivi per applicazione aeronautica funzionanti secondo le leggi dell'oleodinamica (fino ad allora poco applicata) e portando cos\u00ec grandi vantaggi nei comandi dei velivoli. Durante la guerra present\u00f2 44 brevetti, per i quali ricevette la laurea \"honoris causa\" al Politecnico di Milano. La ditta \"Magnaghi Ermenegildo &amp; C.\" di Milano ebbe, con pi\u00f9 di 2000 dipendenti, il primato italiano sull'oleodinamica.\nQuando cominciarono i bombardamenti su Milano, tra il 1942 e il 1943, per evitare la distruzione dello stabilimento parte di questo venne spostato a Brugherio, dopo l'acquisto da parte dei signori Stanzani di alcuni terreni e immobili della Villa Sormani, nella frazione di Moncucco. Nacque cos\u00ec lo stabilimento brugherese, che durante tutto il periodo bellico produsse dispositivi aeronautici. Con l'avvento delle macchine a controllo numerico verso la met\u00e0 degli anni Sessanta, la Magnaghi Brugherio and\u00f2 in crisi, mentre a Milano il settore ricominci\u00f2 a fiorire. Nel 1985 i due stabilimenti si fusero in una sola Direzione, spostando a Brugherio le fabbricazioni delle componenti dei dispositivi. La Magnaghi Milano attualmente esporta i suoi prodotti in tutto il mondo ed \u00e8 la prima societ\u00e0 italiana costruttrice di impianti oleodinamici.\nLuoghi d'interesse.\nVilla Sormani.\nVilla Sormani fu edificata nel Settecento sopra un antico castello, \u00e8 un esempio di \"villa di delizia\", residenza di campagna che si diffuse nel territorio milanese nei primi decenni del Settecento. Esempio di barocchetto lombardo, la villa di propriet\u00e0 del marchese Silva pass\u00f2 nel 1733 al nobile spagnolo Don Carlo Bolagnos, a cui nel 1779 subentrarono gli Andreani. Nel 1817 la villa divenne propriet\u00e0 della famiglia Sormani; nel 1913 dei Verri ed infine degli Stanzani, che negli anni Ottanta vendettero parte della villa a privati.\nChiesa di San Lucio.\nLa Chiesa di San Lucio nacque nel Cinquecento come cappella dedicata a Sant'Antonio di Padova, annessa al convento di S.Francesco a Lugano. All'inizio dell'Ottocento, quando i provvedimenti napoleonici colpirono le istituzioni religiose, i padri del convento inserirono la loro sede negli edifici da sopprimere. Nel 1812 infatti se ne decise l'alienazione, e nel 1815 il complesso venne messo all'asta. L'architetto e insegnante all'Accademia di Brera Giocondo Albertolli, fratello dell'acquirente del terreno Natale Albertolli, volle salvare almeno la chiesetta di Sant'Antonio, da lui attribuita al Bramante. Grazie al conte Gianmario Andreani che compr\u00f2 la chiesetta, fu possibile smontare completamente l'edificio e trasportarne le parti da Lugano fino al parco di Villa Sormani-Andreani, dove fu riedificata nel 1832 e dove ricevette la nuova dedicazione a San Lucio, in memoria di un antico oratorio preesistente dedicato al Santo Papa martire.\nVilla Somaglia-Balconi.\nVilla Somaglia-Balconi \u00e8 un complesso composto da una villa padronale e da alcuni aggregati rustici, separati dalla struttura originaria della villa da via Marsala, che da Moncucco conduce a Carugate."}
{"id": "4884382", "revid": "155634", "url": "https://it.wikipedia.org/wiki?curid=4884382", "title": "American Basketball League 1996-1997", "text": "La stagione ABL 1996-97 fu la prima della American Basketball League. Parteciparono 8 squadre divise in due gironi."}
{"id": "4884387", "revid": "64537516", "url": "https://it.wikipedia.org/wiki?curid=4884387", "title": "Stazione di Barbarano Romano", "text": ""}
{"id": "4884392", "revid": "287204", "url": "https://it.wikipedia.org/wiki?curid=4884392", "title": "Zdenek Burian", "text": ""}
{"id": "4884393", "revid": "8660", "url": "https://it.wikipedia.org/wiki?curid=4884393", "title": "Reliant Astrodome", "text": "Il Reliant Astrodome, noto anche come Houston Astrodome o pi\u00f9 semplicemente Astrodome, \u00e8 un palazzetto dello sport della citt\u00e0 di Houston (Texas), sede di vari incontri di baseball e football americano. \nIl 1\u00ba aprile 2001 ospit\u00f2 la 17\u00aa edizione di WrestleMania, evento in pay-per-view organizzato annualmente dalla federazione di wrestling della World Wrestling Entertainment (WWE); per l'occasione presenziarono all'arena quasi 68.000 spettatori."}
{"id": "4884394", "revid": "891081", "url": "https://it.wikipedia.org/wiki?curid=4884394", "title": "Nokia Lumia 822", "text": ""}
{"id": "4884395", "revid": "891081", "url": "https://it.wikipedia.org/wiki?curid=4884395", "title": "Lumia 822", "text": ""}
{"id": "4884396", "revid": "1543377", "url": "https://it.wikipedia.org/wiki?curid=4884396", "title": "Unione dei comuni del Golfodianese e i suoi Borghi", "text": "L'Unione dei comuni del Golfodianese e i suoi Borghi \u00e8 un'unione di comuni della Liguria, in provincia di Imperia, formata dai comuni di Cervo, Diano Arentino, Diano Castello, San Bartolomeo al Mare e Villa Faraldi.\nStoria.\nL'unione \u00e8 nata con atto costitutivo del 3 febbraio 2014 firmato nel teatro Concordia di Diano Castello dai rappresentanti locali del Golfo Dianese.\nAlla data della sua istituzione \u00e8 stata la prima in provincia di Imperia.\nL'ente locale ha sede a San Bartolomeo al Mare. Il primo presidente, eletto nel marzo 2014, \u00e8 stato Adriano Ragni; nella stessa assemblea elettiva \u00e8 stato approvato dal neo consiglio dell'Unione il cambio di dominazione dell'ente aggiungendo al nome costitutivo \"e i suoi Borghi\".\nDescrizione.\nL'unione dei comuni comprende quella parte del territorio imperiese denominato Golfodianese che gi\u00e0 in epoca medievale vide un'alleanza geopolitica con l'istituzione nel 1172 della \"Communitas Diani\" con sede nel borgo di Diano Castello.\nRispetto ad una realt\u00e0 comprensoriale pi\u00f9 ampia, con dei servizi alla cittadinanza del territorio dianese gi\u00e0 condivisi, all'unione di comuni non hanno aderito le municipalit\u00e0 di Diano Marina (considerato come il \"comune capofila\") e Diano San Pietro. \nPer statuto l'Unione si occupa di questi servizi:"}
{"id": "4884397", "revid": "1305772", "url": "https://it.wikipedia.org/wiki?curid=4884397", "title": "Stazione di Bassano", "text": ""}
{"id": "4884398", "revid": "729019", "url": "https://it.wikipedia.org/wiki?curid=4884398", "title": "Sconfinamento della guerra civile siriana in Turchia", "text": "Lo sconfinamento della guerra civile siriana in Turchia consiste in una serie di episodi che hanno coinvolto le forze armate turche e le siriane nel corso della guerra civile siriana determinando un innalzamento della tensione tra i due paesi e la morte di civili e soldati di entrambi gli schieramenti. Da gennaio 2014 gli episodi coinvolgono anche i miliziani dello Stato Islamico dell'Iraq e Levante.\nFin dalle prime fasi della sollevazione popolare contro il governo siriano nel 2011, la Turchia ha subito condannato la repressione perpetrata dalle forze dell'ordine e chiesto le dimissioni del presidente Bashar al-Assad. A partire dall'agosto 2011, il governo turco ha fornito supporto politico e materiale alle forze di opposizione siriane. Il Consiglio nazionale siriano, principale organo politico dei ribelli fino al novembre 2012 \u00e8 stato costituito a Istanbul e il centro operativo dell'Esercito Siriano Libero si trova entro i confini turchi fino alla seconda met\u00e0 del 2012.\nA causa del lungo e difficilmente controllabile confine tra Turchia e Siria, al massiccio afflusso di profughi in fuga dai combattimenti e all'accesso di volontari stranieri dal confine turco, la Turchia ha gradualmente ammassato truppe al confine siriano.\nA seguito del conflitto tra lo Stato Islamico dell'Iraq e Levante e il resto delle forze ribelli in Siria a partire dal gennaio 2014, la Turchia \u00e8 protagonista anche di azioni contro le milizie islamiste che oltrepassano il confine. Tale conflitto aumenta di intensit\u00e0 a fine settembre 2014, quando, come conseguenza dell'offensiva dell'ISIS sulla regione siriana a maggioranza curda di Koban\u00ea, un flusso di 160.000 profughi varca il confine. Il 2 ottobre il parlamento turco approva una mozione che permette alle forze armate di eseguire operazioni in Siria e Iraq volte a creare una fascia di sicurezza oltre confine.\nPrimi scontri di frontiera.\nIl primo episodio di tensione causato da uno sconfinamento di soldati siriani in territorio turco avviene il 5 dicembre 2011, quando, durante la notte, 35 miliziani armati cercano di entrare in territorio siriano. Le guardie di confine siriane aprono il fuoco e respingono il tentativo di intrusione. I miliziani vengono aiutati dalle truppe turche ricevendo i soccorsi medici per curare i feriti.\nSi verificano altri tentativi di accesso al territorio siriano il 12 dicembre, quando vengono uccisi dalle guardie di confine 2 miliziani, il 1\u00ba febbraio 2012 e il 10 marzo 2012.\nAbbattimento del caccia turco.\nUn episodio che ha notevolmente alzato la tensione tra Siria e Turchia \u00e8 stato l'abbattimento di un cacciabombardiere Phantom F-4 dell'aviazione turca da parte della contraerea siriana il 22 giugno 2012. Pilota e copilota del jet rimangono uccisi nell'attacco.\nIl cacciabombardiere stava eseguendo un volo di prova per testare il funzionamento del sistema di segnalazione radar turco quando, alle 11:42, entra erroneamente nello spazio aereo siriano per poi uscirne alle 12:02. L'artiglieria contraerea siriana, senza avvertimenti preventivi via radio, apre il fuoco dal villaggio di Om al-Tuyour causando l'abbattimanto.\nPur ammettendo la violazione dello spazio aereo siriano, il ministro degli esteri turco ha dichiarato che l'abbattimento \u00e8 stato eseguito nello spazio aereo internazionale, versione contestata dal governo siriano, che afferma la presenza continuativa del jet sopra le acque territoriali siriane.\nIl primo ministro turco Recep Tayyip Erdo\u011fan accusa violentemente il governo siriano annunciando la modifica delle procedure di ingaggio delle truppe turche stanziate al confine. Il presidente siriano Bashar al-Assad invece cerca di smorzare i toni esprimendo \"profondo rammarico per l'accaduto\".\nAlcune speculazioni giornalistiche successive accusano la marina russa dell'uccisione dei due piloti. Secondo la versione di Al Arabiya l'abbattimento sarebbe stato provocato sulla base di un ordine proveniente da Mosca e in coordinamento con le forze navali russe. I piloti turchi, il capitano Gorkhan Ertan e il luogotenente Hasan Husyin Aksoy, sarebbero stati recuperati vivi, trasportati a terra ed uccisi subito dopo.\nScontri di frontiera dell'ottobre 2012.\nIl 3 ottobre 2012 si verificano gli scontri pi\u00f9 sanguinosi tra le forze armate dei due paesi confinanti. Verso la fine del 2012 infatti le forze ribelli nel nord della Siria intensificano l'attivit\u00e0 contro le truppe governative e, negli scontri, si ripetono lanci di artiglieria in territorio turco. Il 3 ottobre un colpo di mortaio colpisce un'abitazione nella cittadina turca di confine di Ak\u00e7akale uccidendo 5 persone e provocando 13 feriti. Le forze armate turche reagiscono immediatamente, facendo alzare in volo 5 cacciabombardieri e attivando l'artiglieria di confine. Il successivo bombardamento di risposta in territorio siriano provoca la morte di 3 soldati. Per tutto il mese di ottobre si susseguono incidenti simili, provocando solo danni materiali in Turchia e la morte di altri 12 soldati siriani.\nSu iniziativa turca viene inoltre convocato un consiglio NATO. in merito all'aggressione di cui la Turchia si dice vittima e verso la quale gli Stati Uniti manifestano appoggio incondizionato in caso di \"escalation\" di tipo militare. \nLa Russia al contrario esprime il proprio appoggio al governo siriano.\nIl 10 ottobre due F-16 turchi costringono un Airbus A320 siriano, partito da Mosca e diretto a Damasco, ad atterrare nell'aeroporto Esenboga di Ankara, sulla base del sospetto che quest'ultimo trasportasse armi destinate all'esercito regolare siriano. Secondo indiscrezioni provenienti da fonti interne all'azienda Rosoboronexport, unica azienda russa nel mercato delle armi export russe, sull'aereo ci sarebbero state tecnologie antimissile destinate ai lealisti siriani.\nIncidenti di frontiera nel 2013.\nNel 2013 si sono verificati alcuni incidenti di frontiera che hanno coinvolto principalmente le guardie di confine turche e le milizie ribelli siriane. La riduzione degli scontri tra forze armate siriane e turche \u00e8 dovuta al controllo quasi totale dei valichi di frontiera da parte dei ribelli.\nL'11 febbraio 2013 nella cittadina frontaliera turca di Cilveg\u00f6z\u00fc esplode un'autobomba che causa la morte di 14 persone. La citt\u00e0 si trova vicino ad uno dei valichi di frontiera pi\u00f9 utilizzati dai profughi siriani. L'attacco non viene rivendicato.\nIl 30 aprile 2013 le forze aeree siriane conducono un bombardamento in territorio turco con l'obiettivo di colpire la base operativa del gruppo ribelle islamista Ahrar al-Sham. Vengono uccisi 5 ribelli nell'operazione.\nIl 2 maggio 2013 si verifica il primo chiaro episodio di scontro tra truppe turche e milizie ribelli siriane. Un gruppo di miliziani cerca di entrare in territorio turco attraverso il valico di frontiera di Akcakale. Nello scontro a fuoco che segue viene ucciso un soldato turco.\nL'11 maggio 2013 si verifica il pi\u00f9 sanguinoso episodio occorso su territorio turco e collegato alla guerra civile siriana.\nDue autobomba esplodono nella cittadina frontaliera di Reyhanl\u0131 uccidendo 51 persone e ferendone 140. Sebbene l'attacco non venga rivendicato, il governo turco accusa i servizi segreti siriani e il 12 maggio, a seguito di un'operazione di polizia, vengono arrestati 9 cittadini turchi con legami con l'intelligence siriana. \nA settembre 2013 nuove rivelazioni scagionerebbero il governo siriano, accusando dell'attentato la milizia islamista dello Stato Islamico dell'Iraq e Levante.\nIl 16 settembre 2013 l'aviazione turca abbatte un elicottero siriano che si trova in fase di ricognizione nello spazio aereo turco.\nBombardamento del convoglio ISIL.\nIl 28 gennaio 2014 le forze aeree turche eseguono la prima operazione contro i ribelli jihadisti dello Stato Islamico dell'Iraq e Levante (ISIL) volta a interrompere il continuo sconfinamento dei ribelli. Un convoglio dell'ISIL, composto da un pickup, un camion e un autobus entra in territorio turco e viene individuato dall'aviazione. I cacciabombardieri attaccano e distruggono il convoglio. Non si conosce il numero di vittime tra i miliziani.\nIl governo ha dichiarato che l'operazione \u00e8 stata condotta per evitare nuovi sconfinamenti di miliziani islamisti e che l'ISIL \u00e8 ritenuta responsabile di crimini contro la popolazione civile siriana di origine turca\nAbbattimento del caccia siriano.\nIl 23 marzo 2014 si verifica un nuovo episodio che alza la tensione tra Siria e Turchia. Nell'ambito delle operazioni militari delle forze armate siriane nel nord del governatorato di Latakia dove i ribelli siriani tentano di assumere il controllo del valico di frontiera di Kesab, un Mig-23 dell'aviazione siriana viene abbattuto da un F-16 dell'aviazione turca a causa di uno sconfinamento nello spazio aereo turco del caccia siriano. Il pilota riesce a salvarsi lanciandosi con il paracadute.\nLa reazione siriana, sebbene solo politica, \u00e8 molto dura. Il governo siriano nega lo sconfinamento del caccia e dichiara che da parte turca ci sia stata una \"evidente aggressione\". Inoltre la Siria accusa la Turchia di dare rifugio ai ribelli islamisti, garantendo loro il passaggio per proseguire l'offensiva di Kesab.\nLa Turchia dichiara invece che i jet sconfinati sono stati due, di cui solo uno \u00e8 rientrato nello spazio aereo siriano dopo ripetuti avvertimenti. Inoltre lo sconfinamento viene considerata una \"deliberata provocazione\".\nAssedio di Kobane e crisi curda.\nLo sconfinamento della guerra civile in Turchia si aggrava notevolmente a settembre 2014, quando lo Stato Islamico dell'Iraq e Levante scatena in Siria una violenta offensiva contro le milizie curde che controllano la regione intorno alla cittadina di confine di Koban\u00ea. Il 17 settembre l'ISIL conquista in un solo giorno 21 villaggi curdi penetrando in profondit\u00e0 nel territorio controllato dai gruppi di difesa YPG e puntando direttamente verso il confine turco.\nLa veloce avanzata islamista e il timore di violenze indiscriminate, costringe gran parte della popolazione civile a spostarsi verso nord e cercare di oltrepassare il confine turco. In una settimana si ammassano alla frontiera 130.000 profughi.\nCome reazione le forze di sicurezza turche chiudono la frontiera, permettendo il passaggio di solo una parte degli sfollati. A molti viene chiesto di ritornare ai loro villaggi in Siria.\nParallelamente, di fronte alla pi\u00f9 grave sconfitta da parte dei curdi siriani dall'inizio della guerra civile, i membri del PKK turco, formazione gemella del Partito dell'Unione Democratica siriano, annunciano la mobilitazione in soccorso del Kurdistan siriano e almeno 300 miliziani, il 19 settembre, oltrepassano il confine turco verso la Siria.\nLo stato turco chiude le frontiere in uscita per impedire l'afflusso di combattenti. Tuttavia i potenziali combattenti di origine turca si ammassano al confine chiedendo di poter entrare a Koban\u00ea. Giornalmente scoppiano tafferugli con polizia ed esercito turco, che presidiano il confine.\nIl PKK accusa il governo turco di ostacolare la difesa del territorio curdo in Siria e, di fatto, di sostenere le operazioni dell'ISIL. Il leader del PKK, Abdullah \u00d6calan, annuncia la fine della tregua con la Turchia nel caso in cui cada Koban\u00ea.\nIl parlamento turco, il 2 ottobre, approva una mozione che permette l'intervento delle forze armate in Siria per combattere contro l'ISIL e prevede la possibilit\u00e0 di creare una fascia di sicurezza interna al territorio siriano ove ospitare e soccorrere i profughi della guerra civile.\nTuttavia, nonostante l'ISIL continui ad avanzare verso Koban\u00ea e il numero di profughi curdi in fuga raggiunga le 170.000 persone, i mezzi corazzati turchi si posizionano sul confine siriano senza oltrepassarlo.\nIl 6 ottobre il primo ministro Ahmet Davutoglu annuncia che la Turchia accoglier\u00e0 sul suo territorio i profughi siriani, ma non permetter\u00e0 l'accesso in Siria ai combattenti curdi. Inoltre dichiara che l'impegno militare turco in territorio siriano pu\u00f2 verificarsi \"solo se la strategia USA includer\u00e0 anche la destituzione di Assad\".\nL'immobilismo turco provoca la reazione violenta dei curdi in tutta la nazione. Dal 7 ottobre nelle principali citt\u00e0 curde in Turchia scoppiano scontri con la polizia, che si diffondono anche ad Ankara e Istanbul. In 4 giorni si contano 31 morti. In alcuni casi si registrano scontri anche tra curdi e militanti di partiti islamisti, simpatizzanti dell'ISIL."}
{"id": "4884404", "revid": "64537706", "url": "https://it.wikipedia.org/wiki?curid=4884404", "title": "Stazione di Bassano di Sutri", "text": ""}
{"id": "4884408", "revid": "64537793", "url": "https://it.wikipedia.org/wiki?curid=4884408", "title": "Stazione di Manziana", "text": ""}
{"id": "4884411", "revid": "380453", "url": "https://it.wikipedia.org/wiki?curid=4884411", "title": "Rodrigues Anderson", "text": ""}
{"id": "4884413", "revid": "1543377", "url": "https://it.wikipedia.org/wiki?curid=4884413", "title": "Film svizzeri proposti per l'Oscar al miglior film straniero", "text": "La Svizzera ha presentato 42 film per partecipare al Premio Oscar al miglior film in lingua straniera. La prima volta avvenne nel 1961 e dal 1970, tranne nel 1971, 1977, 1978 e 2003, la Svizzera presenta regolarmente un film all\"'Academy of Motion Picture Arts and Sciences\".\nAl 2013 cinque film svizzeri sono stati candidati al premio e due di questi hanno vinto: \"Mosse pericolose\" nel 1985 e \"Viaggio della speranza\" nel 1991.\nPresentazioni.\nLa presentazione dei film svizzeri viene decisa dall'Ufficio Federale per la Cultura.\nNel 1994 il film scelto a rappresentare la Svizzera, \"Tre colori - Film rosso\", ammesso a partecipare, venne poi squalificato in quanto fu deciso che la produzione non era a maggioranza elvetica.\nI film del regista Alain Tanner sono stati selezionati 5 volte, ma mai candidati. Xavier Koller e Jean-Luc Godard sono stati rispettivamente presentati dalla Svizzera 3 volte.\nCon le sue quattro lingue ufficiali la Svizzera ha presentato 25 volte un film in lingua francese, 14 volte in lingua tedesca, un film in italiano (\"Giochi d'estate\") e nessuno in romancio; inoltre ha presentato due volte un film in turco e, in tempi recenti, film in cui sono presenti pi\u00f9 lingue, tra cui l'yiddish,"}
{"id": "4884418", "revid": "339392", "url": "https://it.wikipedia.org/wiki?curid=4884418", "title": "Lista Amnistia Giustizia Libert\u00e0", "text": ""}
{"id": "4884419", "revid": "64537913", "url": "https://it.wikipedia.org/wiki?curid=4884419", "title": "Stazione di Barbarano", "text": "Per stazione di Barbarano si pu\u00f2 intendere:"}
{"id": "4884421", "revid": "1305772", "url": "https://it.wikipedia.org/wiki?curid=4884421", "title": "Golfo Motovskij", "text": "Il golfo Motovskij (, \"Motovskij zaliv\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon, dal Kol'skij rajon e dal circondario della citt\u00e0 chiusa di Zaoz\u00ebrsk. \u00c8 situato nella parte sud-occidentale del mare di Barents.\nGeografia.\nIl golfo si apre verso est, 50\u00a0km a est del confine norvegese, stretto tra la penisola Ryba\u010dij (\u043f\u043e\u043b\u0443\u043e\u0441\u0442\u0440\u043e\u0432 \u0420\u044b\u0431\u0430\u0447\u0438\u0439) a nord, la penisola Srednij (\u043f\u043e\u043b\u0443\u043e\u0441\u0442\u0440\u043e\u0432 \u0421\u0440\u0435\u0434\u043d\u0438\u0439) a ovest e la terraferma a sud. L'ingresso \u00e8 compreso tra capo \u0160arapov (\u043c\u044b\u0441 \u0428\u0430\u0440\u0430\u043f\u043e\u0432) a nord e capo Dobrjagin (\u043c\u044b\u0441 \u0414\u043e\u0431\u0440\u044f\u0433\u0438\u043d) a sud. Ha una lunghezza di circa 43\u00a0km e una larghezza massima di 15\u00a0km. La profondit\u00e0 massima \u00e8 di 281\u00a0m.\nLe coste sono ripide e rocciose. Le acque gelano solo negli inverni pi\u00f9 rigidi.\nInsenature.\nIl golfo si dirama in numerose insenature minori. Partendo da ovest, si incontrano:\nImmissari.\nIl golfo \u00e8 alimentato da numerosi immissari: tra essi, il torrente Mogil'nyj (\u0440\u0443\u0447\u0435\u0439 \u041c\u043e\u0433\u0438\u043b\u044c\u043d\u044b\u0439) si getta direttamente nel golfo; la Titovka (\u0440\u0435\u043a\u0430 \u0422\u0438\u0442\u043e\u0432\u043a\u0430), la Zapadnaja Lica (\u0440\u0435\u043a\u0430 \u0417\u0430\u043f\u0430\u0434\u043d\u0430\u044f \u041b\u0438\u0446\u0430), la Malaja Lica (\u0440\u0435\u043a\u0430 \u041c\u0430\u043b\u0430\u044f \u041b\u0438\u0446\u0430), la \u0116jna (\u0440\u0435\u043a\u0430 \u042d\u0439\u043d\u0430) e il Mo\u010de (\u0440\u0435\u043a\u0430 \u041c\u043e\u0447\u0435) sfociano prima nelle insenature omonime; il Korabel'nyj (\u0440\u0435\u043a\u0430 \u041a\u043e\u0440\u0430\u0431\u0435\u043b\u044c\u043d\u044b\u0439) nel golfo Malaja Korabel'naja. Diversi altri fiumi sfociano nel golfo Bol'\u0161aja Motka e nella baia Ozerko.\nIsole.\nDa ovest a est, nel golfo si trovano le seguenti isole tutte lungo la costa meridionale (escluse quelle completamente all'interno delle insenature secondarie):\nOltre a queste ci sono anche alcune isole senza nome, la pi\u00f9 grande delle quali poco a nord della foce del Mogil'nyj.\nStoria.\nNel XIX e all'inizio del XX secolo, durante il governatorato di Arcangelo, il golfo era conosciuto come \"Tomba delle Balene\" (\u041a\u0438\u0442\u043e\u0432\u0430 \u043c\u043e\u0433\u0438\u043b\u0430, \"Kitova mogila\"), perch\u00e9 a volte le onde vi spingevano le loro carcasse."}
{"id": "4884422", "revid": "64537947", "url": "https://it.wikipedia.org/wiki?curid=4884422", "title": "Stazione di Oriolo-Veiano", "text": ""}
{"id": "4884425", "revid": "891081", "url": "https://it.wikipedia.org/wiki?curid=4884425", "title": "Nokia Lumia 928", "text": ""}
{"id": "4884426", "revid": "1442080", "url": "https://it.wikipedia.org/wiki?curid=4884426", "title": "American Basketball League 1997-1998", "text": "La stagione ABL 1997-98 fu la seconda della American Basketball League. Vi parteciparono 9 squadre suddivise in due gironi.\nRispetto alla stagione precedente si aggiunsero le Long Beach Stingrays, mentre le Richmond Rage si trasferirono a Filadelfia rinominandosi Philadelphia Rage."}
{"id": "4884427", "revid": "891081", "url": "https://it.wikipedia.org/wiki?curid=4884427", "title": "Lumia 928", "text": ""}
{"id": "4884428", "revid": "481666", "url": "https://it.wikipedia.org/wiki?curid=4884428", "title": "Doris Kenyon", "text": ""}
{"id": "4884430", "revid": "298229", "url": "https://it.wikipedia.org/wiki?curid=4884430", "title": "No Way Out 2001", "text": "No Way Out 2001 \u00e8 stata la terza edizione dell'omonimo pay-per-view svoltosi il 25 febbraio 2001 al Thomas &amp; Mack Center di Las Vegas, Nevada."}
{"id": "4884434", "revid": "1573940", "url": "https://it.wikipedia.org/wiki?curid=4884434", "title": "Saccolaimus saccolaimus", "text": "Saccolaimus saccolaimus () \u00e8 un pipistrello della famiglia degli Emballonuridi diffuso nell'Ecozona orientale e in quella australasiana.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 81 e 96\u00a0mm, la lunghezza dell'avambraccio tra 66 e 80\u00a0mm, la lunghezza della coda tra 20 e 28\u00a0mm, la lunghezza del piede tra 15 e 19\u00a0mm, la lunghezza delle orecchie tra 16 e 22\u00a0mm e un peso fino a 61\u00a0g.\nAspetto.\nLa pelliccia \u00e8 corta e soffice. Le parti dorsali variano dal bruno-rossastro scuro al bruno-nerastro e sono irregolarmente cosparse di macchie biancastre, la groppa \u00e8 talvolta completamente priva di peli, mentre le parti ventrali sono bianche. La testa \u00e8 relativamente piatta e triangolare, il muso \u00e8 conico, rossastro, marrone o nerastro, con una prominente sacca golare con l'apertura anteriore e una ghiandola sottocutanea nei maschi, mentre nelle femmine \u00e8 ridotta ad una piega rudimentale. Gli occhi sono relativamente grandi. Le orecchie sono triangolari con la punta arrotondata, nerastre, rivolte all'indietro, separate tra loro e con diverse pieghe sulla superficie interna del padiglione auricolare. Il trago \u00e8 corto e con la punta arrotondata. Le membrane alari sono nere, lunghe, strette ed ispessite. Sono privi delle sacche alari davanti al gomito. Gli arti inferiori e i piedi sono privi di peli. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo.\nEcolocazione.\nEmette ultrasuoni sotto forma di impulsi di breve durata a frequenza quasi costante di 22-25 kHz.\nBiologia.\nComportamento.\nSi rifugia in gruppi fino a diverse centinaia di individui nelle cavit\u00e0 degli alberi, in grotte, fessure rocciose e vecchi edifici. I sessi vivono insieme. Il volo \u00e8 molto veloce e viene effettuato a circa 300-400 metri dal suolo. L'attivit\u00e0 predatoria inizia molto presto la sera.\nAlimentazione.\nSi nutre di insetti come termiti e scarafaggi catturati al suolo.\nRiproduzione.\nDanno alla luce un piccolo alla volta l'anno.\nDistribuzione e habitat.\nQuesta specie \u00e8 diffusa nel Subcontinente indiano, nell'Indocina meridionale, in Indonesia fino alle Isole Molucche e Timor, nelle Filippine, in Nuova Guinea, Australia settentrionale e in alcune delle Isole Salomone.\nVive nelle foreste dense, zone paludose, piantagioni, boschi secchi di sclerofille, foreste tropicali umide, boschi di \"Pandanus\" e di eucalipto fino a 1.200 metri di altitudine.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"S.saccolaimus\" come specie a rischio minimo (LC)."}
{"id": "4884437", "revid": "633110", "url": "https://it.wikipedia.org/wiki?curid=4884437", "title": "340 mm Mle 1912 B", "text": "Il Mat\u00e9riel de 340\u00a0mm Mod\u00e8le 1912 sur aff\u00fbt \u00e0 berceau o a plate-forme (abbreviato in 340\u00a0mm Mle 1912 B) era un cannone ferroviario francese della prima e seconda guerra mondiale, di origine navale. Dopo la resa della Francia nel 1940 pezzi preda bellica furono immessi in servizio dallo Heer e dal Regio Esercito.\nStoria.\nIl cannone 340 mm Mle 1912 proveniva dal programma delle nuove navi da battaglia classe \"Normandie\", le prime dreadnought francesi, che dovevano ricevere ognuna tre torrette quadruple da 340\u00a0mm, in sostituzione del vecchio 305 mm Mle 1906. L'inizio della Grande Guerra interruppe la realizzazione delle \"Normandie\". Dodici pezzi destinati ad una di queste corazzate furono modificati in cannoni ferroviari, in due allestimenti diversi di 6 cannoni ciascutono:\nI 6 pezzi su affusto \"\u00e0 berceau\" o \"Mle 1912 B\" furono prodotti dalla Saint-Chamond ed impiegati dall'Arm\u00e9e de terre nella prima guerra mondiale. Nel 1940 anche questi pezzi furono mobilitati dall'Artillerie lourde sur voi ferr\u00e9e ed impiegati in particolare sul fronte italo-francese.\nIn conseguenza della resa della Francia, come molte altre artiglierie anche i \"Mle 1912 B\" furono catturati dai tedeschi, che li ridenominarono 34\u00a0cm KW (E) 674(f). La Wehrmacht cedette tre di questi cannoni ferroviari al Regio Esercito italiano, insieme a 12 cannoni da 194 mm TAz Mle. 1870/93 ALVF e 4 da 240 mm TAz Mle. 1884/17 ALVF. Queste armi furono utilizzate dagli italiani come artiglieria per la difesa costiera, alle dipendenze dei corpi d'armata; i pezzi da 340\u00a0mm, denominati cannoni da 340/45 Mod. 1912 ALVF furono assegnati in particolare alla difesa costiera di Taranto,\nTecnica.\nLa canna aveva 102 righe ad andamento destrorso, con inclinazione di 6\u00b0. Gli orecchioni della culla, portante la bocca da fuoco ed il sistema di rinculo, erano incavalcati su un affusto a trave, che poggiava su due carrelli ferroviari a 6 assi. Alla messa in batteria i carrelli venivano rimossi e l'affusto a trave poggiava cos\u00ec su piattaforme in legno tramite un perno centrale e quattro stabilizzatori a vite alle estremit\u00e0. Queste operazioni richiedevano circa 1 ora su una postazione preparata in 3-4 giorni. La preparazione della postazione prevedeva anche lo scavo di una trincea in corrispondenza della culatta per permetterne il rinculo."}
{"id": "4884438", "revid": "690118", "url": "https://it.wikipedia.org/wiki?curid=4884438", "title": "340 mm Mle. 1912 ALVF", "text": ""}
{"id": "4884440", "revid": "404449", "url": "https://it.wikipedia.org/wiki?curid=4884440", "title": "Rosa Maltoni Mussolini", "text": ""}
{"id": "4884441", "revid": "110157", "url": "https://it.wikipedia.org/wiki?curid=4884441", "title": "Tonight (Small Faces)", "text": "Tonight \u00e8 un brano degli Small Faces del 1977 composto da Ian McLagan e John Pidgeon.\nLa versione di Ringo Starr.\nRingo Starr ha incluso una \"cover\" del brano nel suo album \"Bad Boy\" del 1978. Un singolo contenente il brano, estratto dall'album, \u00e8 stato pubblicato come singolo nel Regno Unito il 21 luglio dello stesso anno; il lato B era \"Heart on My Sleeve\", anch'essa estratta dall'album. Il numero di serie era 2001 795. \u00c8 stato l'ultimo singolo di Starr ad essere pubblicato dalla Polydor Records. Il disco, pubblicato senza copertina, non \u00e8 entrato in classifica. Il codice matrice del lato A era STRAWBERRY 3 2001795 A//1 STR 1 1, quello del lato B STRAWBERRY 2 2001795 B//1 STR 1 1.\nA luglio 1978, Starr e la compagna Nancy Andrews iniziarono a lavorare ad un film di mezz'ora per promuovere \"Bad Boy\". La pellicola, prodotta da Christian Topps, non \u00e8 stata pubblicata, tranne che un frammento di essa, con Ringo e Nancy che danzavano, il quale venne usato come \"videoclip\" di \"Tonight\". Il luogo delle riprese era la Riviera francese. Un destino differente a quello del mediometraggio lo ebbe lo speciale televisivo \"Ringo\"."}
{"id": "4884443", "revid": "891081", "url": "https://it.wikipedia.org/wiki?curid=4884443", "title": "Nokia Lumia 521", "text": ""}
{"id": "4884444", "revid": "891081", "url": "https://it.wikipedia.org/wiki?curid=4884444", "title": "Lumia 521", "text": ""}
{"id": "4884446", "revid": "110157", "url": "https://it.wikipedia.org/wiki?curid=4884446", "title": "American Basketball League 1998-1999", "text": "La stagione ABL 1998-99 fu la terza della American Basketball League. Parteciparono 9 squadre divise in due gironi.\nRispetto alla stagione precedente si aggiunsero le Chicago Condors e le Nashville Noise. Le Atlanta Glory e le Long Beach Stingrays si sciolsero.\nLa lega dichiar\u00f2 fallimento il 22 dicembre 1998, interrompendo il campionato a stagione in corso. Il titolo rimase vacante e non vennero assegnati i premi stagionali."}
{"id": "4884453", "revid": "111416554", "url": "https://it.wikipedia.org/wiki?curid=4884453", "title": "Paul Capellani", "text": "Fratello del regista Albert Capellani, apparve in oltre cento film."}
{"id": "4884464", "revid": "96660152", "url": "https://it.wikipedia.org/wiki?curid=4884464", "title": "Episodi di Rossella (seconda stagione)", "text": "La seconda stagione della serie televisiva Rossella \u00e8 andata in onda su Rai 1 dal 4 al 26 novembre 2013.\nPrima puntata.\nRossella vive a Palazzo Andrei insieme al conte Riccardo Valeri, la figlia Angelica e Federico, il bimbo nato dalla relazione tra Sophie e Giuliano. Laureatasi in medicina, inizia a lavorare come assistente del dottor Ceriani presso l'ospedale di Genova. Giuliano Sallustio, ancora in prigione per l'omicidio di Sophie, sua amante, nonch\u00e9 moglie di Riccardo, incontra Ruggero, il servo del Procuratore Cesare Andrei, ed insieme escogitano un piano per ricattare il Procuratore. Quindi quest'ultimo \u00e8 costretto a scagionare Giuliano e ad incolpare Riccardo che viene condannato ai lavori forzati nel carcere dell'isola di Pianosa.\nSeconda puntata.\nRossella vuole riuscire a dimostrare l'innocenza del suo amato Riccardo, ma il procuratore Andrei \u00e8 scomparso e si \u00e8 dimesso dalla sua carica.\nIl marito di Paolina, sorella di Rossella, muore d'infarto in un bordello. \u00c8 lo stesso Giuliano, ormai libero, a portare la notizia alla cognata. Con l'occasione dice alla donna di essere innamorato di lei ed alla fine Paolina cede alle lusinghe di Giuliano.\nRossella dopo una serie di ricerche, riesce a trovare Cesare. Si \u00e8 rifugiato in un convento. L'uomo confessa tutta la verit\u00e0 a Rossella: \u00e8 lui che ha ucciso Olimpia, la madre della fanciulla, nonch\u00e9 sua cognata, perch\u00e9 era innamorato di lei. Giuliano era venuto a sapere tutta la storia e lo aveva ricattato per essere rilasciato. Rossella pensa di rendere pubblica tutta la faccenda, ma Cesare si suicida.\nRientrata in ospedale Rossella visita dei bambini di un paese vicino con una febbre altissima. La donna capisce che si tratta di un'epidemia contagiosa. Si reca quindi a Morasca per prendere dei campioni di acqua da analizzare. Qui conosce Lorenzo, un ex-ufficiale dell'esercito italiano. Una volta analizzate le acque, Rossella capisce che si tratta di un'epidemia di colera. Aiutata da Lorenzo, recupera i farmaci per salvare i bambini.\nTerza puntata.\nRossella e Lorenzo si danno da fare per salvare i bambini dall'epidemia e convincono il sindaco del paese a bonificare le acque. Lorenzo dichiara il suo amore a Rossella, ma la donna gli dice che \u00e8 ancora innamorata di Riccardo.\nNel frattempo Giuliano ha fatto carriera in politica ed usa il suo potere per far rinchiudere Riccardo in cella di isolamento. Paolina, innamorata di Giuliano, regala all'uomo il Corriere di Genova. Per\u00f2 ascolta una conversazione tra Giuliano e Rossella, e scopre che l'uomo non \u00e8 mai stato innamorato di lei, ma le aveva dichiarato il suo amore solo per ottenere la propriet\u00e0 del giornale.\nGiuliano ha deciso di chiedere al tribunale l'affidamento di Angelica e Federico, e fa venire dalla Calabria Natuzza, una sua cugina, segretamente innamorata di lui, che dovr\u00e0 occuparsi dei due bambini.\nRiccardo insieme ad un suo compagno fugge dalla prigione. Ma durante la fuga vengono colti da una tempesta e la loro imbarcazione si ribalta. Vengono ritrovati la barca e il corpo del suo compagno, cos\u00ec anche Riccardo viene dichiarato morto.\nQuarta puntata.\nRiccardo Valeri non \u00e8 morto, ma \u00e8 stato trascinato sulle coste della Toscana. Una volta che si \u00e8 ristabilito decide di tornare a Genova per poi partire per l'America. Una volta a Genova, sfuggito a Ruggero, che dietro ordine di Giuliano lo vuole catturare, incontra Rossella. La donna le confessa che in un momento di debolezza ha ceduto a Lorenzo, ma che \u00e8 sempre innamorata di lui e vuole seguirlo in America. Ma il giorno dell'appuntamento, al porto, la donna non arriva. Riccardo capisce che le \u00e8 successo qualcosa, e si reca a palazzo Andrei. Qui trova la donna a terra, in brutte condizioni. Infatti \u00e8 stata stuprata da Giuliano, che \u00e8 ancora in casa. Quest'ultimo spara a Riccardo, uccidendolo.\nQuinta puntata.\nRossella \u00e8 distrutta per la morte di Riccardo. Ma la donna si vuole anche vendicare di Giuliano e lo denuncia per stupro.\nIl dottor Ceriani decide di aprire un reparto di pediatria presso l'ospedale di Genova e Rossella ne sar\u00e0 la responsabile."}
{"id": "4884466", "revid": "891081", "url": "https://it.wikipedia.org/wiki?curid=4884466", "title": "Nokia Lumia 810", "text": ""}
{"id": "4884467", "revid": "891081", "url": "https://it.wikipedia.org/wiki?curid=4884467", "title": "Lumia 810", "text": ""}
{"id": "4884468", "revid": "33888", "url": "https://it.wikipedia.org/wiki?curid=4884468", "title": "Centro italiano di studi sull'alto medioevo", "text": "La fondazione Centro italiano di studi sull'alto medioevo, abbreviato in CISAM, \u00e8 un'istituzione che promuove attivit\u00e0 di ricerca e di alta formazione sul Medioevo, in particolare sull'Alto Medioevo (V-XI secolo), attraverso congressi internazionali, settimane di studio e pubblicazioni. Ha sede a Spoleto; dopo il terremoto del 2016, ha trasferito i propri uffici da Palazzo Ancaiani a Palazzo Arroni, in via dell'Arringo, dove opera tutto l'anno con propri dipendenti.\nTutte le attivit\u00e0 sono svolte in collaborazione con il MIUR, l'Universit\u00e0, le amministrazioni statali e con altri organismi pubblici e privati nazionali e internazionali.\nLe settimane di studio si svolgono tradizionalmente a Spoleto dal gioved\u00ec dopo Pasqua fino al mercoled\u00ec successivo.\nStoria.\n\u00c8 stato fondato nel giugno del 1952 da Giuseppe Ermini, rettore dell'Universit\u00e0 di Perugia poi Ministro della pubblica istruzione, al termine di un \"Congresso di studi Longobardi\" suggerito qualche anno prima da Luigi Fausti e promosso nel 1951 dall'Accademia spoletina e dalla Deputazione di Storia Patria per l'Umbria. Lo scopo della sua fondazione era \"chiamare tutto il mondo degli studiosi specializzati a far luce su un grande arco di tempo cos\u00ec povero di documentazione, cos\u00ec contraddittorio per il gioco di tante spinte contrastanti e poi convergenti\". Si intendeva costituire un punto di riferimento non solo per la comunit\u00e0 scientifica mondiale, ma anche per gli appassionati cultori dei secoli medievali, un'occasione accademica non ingessata, ma aperta a giovani studiosi e alla libert\u00e0 di ricerca e di dibattito.\nVerso la fine degli anni ottanta, sotto la presidenza di Ovidio Capitani, accanto alle attivit\u00e0 organizzative di settimane e congressi, il Centro decide di promuovere non pi\u00f9 solo istanze di discussione e di verifica, ma anche indagini specifiche, e si impegna a sostenere il tutto con un preciso lavoro editoriale. Tale scelta amplifica e consolida l'immagine del Centro, oltre a garantire un ritorno economico indispensabile ad evitare consistenti ridimensionamenti.\nIl comitato scientifico ogni anno porta a Spoleto insigni studiosi da ogni parte del mondo, il meglio della ricerca medioevistica internazionale.\nDa qualche anno cura e finanzia indagini archeologiche a scavi nei pressi della Rocca Albornoziana. Il ritrovamento di alcuni elementi di cinture e di un puntale, ora restaurato e in mostra presso il Museo del Ducato, conferma la presenza dei Longobardi sul colle Sant'Elia.\nPubblicazioni.\nTra le proprie pubblicazioni il CISAM conta 29 collane e 8 periodici.\nTra le \"Collane\", particolare rilevanza hanno gli atti delle settimane di studio e gli atti dei congressi:"}
{"id": "4884475", "revid": "712828", "url": "https://it.wikipedia.org/wiki?curid=4884475", "title": "Newt Scamander", "text": ""}
{"id": "4884478", "revid": "712828", "url": "https://it.wikipedia.org/wiki?curid=4884478", "title": "Madama Irma Pince", "text": ""}
{"id": "4884479", "revid": "1543377", "url": "https://it.wikipedia.org/wiki?curid=4884479", "title": "Sophie Gay", "text": "Figlia di Auguste Antoine Nichault de La Vallette, uomo di finanza legato al futuro re Luigi XVIII di Francia, e dell'italiana Francesca Peretti, Sophie gay si spos\u00f2 nel 1793 con l'agente di cambio Gaspard Liottier, dal quale divorzi\u00f2 nel 1799, per risposarsi quasi subito con Jean Sigismond Gay (1768-1822), barone di Lupigny, originario di Aix-les-Bains e socio di una banca, che divenne, durante l'Impero, tesoriere generale del dipartimento della Ruhr. Questa unione le permise di entrare in stretta relazione con una serie di personaggi illustri, cosicch\u00e9 ebbe modo di venire a contatto con la pi\u00f9 alta societ\u00e0, e in particolare con la principessa Borghese, che le concesse la propria amicizia. Il salotto della Gay fin\u00ec per essere frequentato da tutti i pi\u00f9 illustri scrittori, musicisti, attori e pittori del suo tempo, attratti dalla sua bellezza e dalla sua vitalit\u00e0.\nNel 1802 prese la penna per difendere il romanzo \"Delphine\" di Germaine de Sta\u00ebl, in una lettera che venne pubblicata sul \"Journal de Paris\". Questa prima produzione letteraria fu seguita, nello stesso anno, dal suo primo romanzo \"Laure d'Estell\", pubblicato in forma anonima.\nDieci anni dopo, pubblic\u00f2 \"L\u00e9onie de Montbreuse\", considerato da Sainte-Beuve il suo miglior romanzo, anche se \"Anatole\" (del 1815), storia degli amori di un sordomuto, godette probabilmente di migliori favori.\nScrisse ancora altri romanzi, che si segnalano per la purezza e l'eleganza dello stile. Tra le altre opere, i \"Salons c\u00e9l\u00e8bres\" (2 volumi del 1837) meritano un'attenzione particolare. Sophie Gay lavor\u00f2 anche per il teatro. Fu l'autrice di numerose commedie e libretti che ebbero notevole successo.\nNel 1818, adatt\u00f2 per l'Op\u00e9ra-Comique la \"Serenade\" di Regnard, per cui la sua amica Sophie Gail compose la musica. Nel 1821, trasse da \"Chanoine de Milan\" di Alexandre Duval un'opera comica dal titolo \"Le ma\u00eetre de chapelle\", musicata da Ferdinando Pa\u00ebr. Scrisse inoltre commedie e drammi. La commedia \"La veuve du tanneur\" ottenne un grande successo, mentre \"La duchesse de Ch\u00e2teauroux\", rappresentata all'Od\u00e9on fu meno fortunata. Buona musicista, compose diverse romanze per voce e pianoforte, di cui scrisse sia le parole che la musica: tra queste, \"Maris\" and\u00f2 molto di moda. Si ricorda anche un'elegia, \"L'inconstant\".\nSophie Gay fu la madre della scrittrice Delphine Gay de Girardin."}
{"id": "4884480", "revid": "533444", "url": "https://it.wikipedia.org/wiki?curid=4884480", "title": "Discografia di Stromae", "text": "Questa voce contiene l'intera discografia del cantautore belga Stromae."}
{"id": "4884482", "revid": "283026", "url": "https://it.wikipedia.org/wiki?curid=4884482", "title": "Classe Admiral Gorshkov", "text": "La classe Admiral Gorshkov nota anche come Progetto 22350 (in cirillico: \u043f\u0440\u043e\u0435\u043a\u0442\u0430 22350 \u0410\u0434\u043c\u0438\u0440\u0430\u043b \u0413\u043e\u0440\u0448\u043a\u043e\u0432) \u00e8 una classe di fregate multiruolo di fabbricazione russa, sviluppata a San Pietroburgo, nei Cantieri Severnaya Verf, negli anni 2000-2010 per conto dalla marina russa ed entrate in servizio a partire dal 2018. \nDestinate al rinnovamento della flotta, si tratta del primo esempio di fregate di moderna concezione prodotte in una ex-repubblica sovietica dalla dissoluzione dell'URSS, nonch\u00e9 la prima classe di navi di prima linea interamente progettata e costruita nella Federazione Russa. \nLa classe, conosciuta anche con l'appellativo di \"Classe\" \"Ammiragli\", \u00e8 costituita da unit\u00e0 multiruolo dotate di un pezzo d' artiglieria a prua e lanciatori verticali multipli capaci di imbarcare missili anti-nave e cruise subsonici e supersonici (Kalibr, Oniks) nonch\u00e9 sistemi integrati di difesa aerea, guerra elettronica e per la lotta sottomarina. \nA causa delle lunghe tempistiche di sviluppo il progetto \u00e8 stato sottoposto a continui aggiornamenti che hanno \"de facto\" dato origine a due sotto-classi distinte: una prima dotata di un VLS da 16 missili e composta dalle prime 4 unit\u00e0 della classe, ed una seconda dotata di un VLS da 24 celle a cui corrispondono le successive 4 unit\u00e0 della classe. Inoltre, \u00e8 stata prevista una versione ulteriormente aggiornata denominata Progetto 22350M Super Gorshkov dotata di VLS da 48 missili ed un dislocamento prossimo alle 8.000 tonnellate.\nTra il 2020 ed il 2021, le unit\u00e0 di questa classe sono state impegnate nei test di lancio del missile Zircon, divendendo le prime unit\u00e0 navali a lanciare un sistema d'arma ipersonico.\nAl luglio 2021, sono 2 le navi entrate in servizio attivo mentre ulteriori 6 unit\u00e0 sono in diverse fasi della loro costruzione.\nStoria.\nPrime fregate interamente progettate e costruite in Russia e realizzate con componenti provenienti dal solo mercato domestico, il disegno della capo-classe \u00e8 stato approvato dal comando navale nel luglio 2003. Alle unit\u00e0 di questa classe \u00e8 dato il difficile compito di fissare il nuovo standard qualitativo e tecnologico delle unit\u00e0 di prima linea della marina russa del XXI secolo, causa il raggiungimento del limite di vita operativa delle unit\u00e0 maggiori ereditate dalla marina sovietica, quali i cacciatorpediniere classe Udaloy e le fregate classe Kashin, Krivak e Sovremmenny.\nPer via del gran numero di unit\u00e0 specializzate che sono state chiamate a sostituire, le Gorshkov sono state specificamente progettate per ricoprire pi\u00f9 ruoli \u2013 dalla lotta antisommergibile, alla difesa aerea, all'ingaggio di unit\u00e0 nemiche \u2013 obiettivo raggiunto tramite l'integrazione di componenti elettroniche di ultima generazione ed armamenti modulari universali, in grado cio\u00e8 di condividere un ampio numero di munizioni con le unit\u00e0 gi\u00e0 in servizio con la marina.\nLe navi di questa classe hanno sofferto di gravi ritardi a causa di numerosi fattori, tra i quali si ricordano: le sanzioni internazionali derivanti dalla crisi Ucraina, la riqualificazione e l'accumulo di know-how delle attivit\u00e0 cantieristiche \u2013 perse in gran parte con la dissoluzione dell'URSS \u2013 e, non da ultimo, le continue modifiche ai requisiti di progetto voluti dal Ministero della Difesa russo dovuti alla rapida evoluzione della dottrina navale russa passata dal considerarsi una flotta corvetto-centrica per la difesa delle acque verdi al volersi re-impossessare del ruolo di marina oceanica alla stregua di quelle francese, inglese, italiana e statunitense.\nLa marina russa ha emanato un requisito per 20/30 unit\u00e0 di questa classe. \nSviluppo.\nLa capoclasse, \"Admiral Gorshkov\" (nome completo \"Ammiraglio della flotta dell'Unione Sovietica Gorshkov\"), \u00e8 stata impostata il 1\u00ba febbraio 2006 nei cantieri Severnaya Verf a San Pietroburgo. Nel tardo ottobre 2008 il vice primo ministro russo, Sergei Ivanov, annunci\u00f2 che la prima nave della classe sarebbe stata pronta nel 2011. La prima fregata \u00e8 stata posta in galleggiamento al di fuori del bacino di lancio il 29 ottobre 2010. la nave era completa solo al 40% ed inizi\u00f2 ad essere allestita. Al 2011, buona parte dell'equipaggiamento meccanico e dei sistemi che consentano un lancio in sicurezza era stata installata, compreso un impianto motore con diesel e turbina a gas combinati (CODAG), scatola di riduzione, porta assi ed elica, e impianti di generazione elettrica. Ulteriori lavori erano programmati al molo di allestimento del cantiere. Successivi resoconti sull'avanzamento lavori, riferirono che le fregate sarebbero state integrate nell'organico della marina russa nel novembre 2013.\nIl 21 agosto 2012, il cantiere Severnaya Verf annunci\u00f2 che aveva avuto un doppio prestito su base quadriennale per un valore di 16,23 miliardi di rubli (circa 509,88 milioni di dollari statunitensi) dalla Sberbank, una banca di propriet\u00e0 dello Stato. Il denaro avrebbe dovuto essere usato per la costruzione della classe \"Admiral Gorshkov\".\nA causa delle sanzioni internazionali comminate alla Russia in merito all'annessione della Crimea dall'Ucraina nel 2014, la produzione delle fregate \u00e8 stata sospesa per poi riprendere a pieno ritmo qualche anno pi\u00f9 tardi, una volta sostituiti tutti i componenti di origine indigena (sottoposti ad embargo commerciale) con altri di fabbricazione russa.\nA dicembre 2014 \u00e8 stato svelato un pesante upgrade della classe Gorshkov denominato Project 22350M \u2013 informalmente soprannominato \"Super Gorshkov\" \u2013 che avrebbe portato alla creazione di unit\u00e0 fondamentalmente diverse dalle originali, con ampliate capacit\u00e0 missilistiche (VLS a 48 celle) ed un dislocamento prossimo alle 8.000 tonnellate.\nL'intervento russo in Siria a supporto del Presidente siriano Bashar al-Assad, inaugurato con il lancio di missili da crociera Kalibr da navi della marina russa contro installazioni ed equipaggiamenti appartenenti al gruppo terroristico dell'ISIS dallo specchio d'acqua antistante le coste del governorato siriano di Latakia nel settembre 2015 (primo impiego bellico di missili da crociera lanciati da unit\u00e0 navali non appartenenti all'U.S. Navy), hanno portato il ministero della difesa russo a riformulare parte dei requisiti di progetto per le future unit\u00e0 della classe Gorshkov. Modifica principale rispetto alle prime quattro unit\u00e0 della serie, \u00e8 l'incremento del 50% della capacit\u00e0 di lancio del VLS di prua che passer\u00e0 dalle 16 celle della \"Isakov\" alle 24 celle della \"Amelko\".\nNel luglio 2018, la \"Admiral Gorshkov\" ha partecipato alla parata navale di San Pietroburgo svoltasi in occasione dei festeggiamenti del giorno della marina entrando poco dopo ufficialmente in servizio nella Flotta del Nord. A margine della cerimonia di consegna dell'unit\u00e0 capo-classe, il contrammiraglio Viktor Bursuk dichiar\u00f2 vicino l'inizio dei lavori concettuali per il progetto \"Super Gorshkov\"; i lavori di progettazione sono poi stati avviati il 25 dicembre 2018 presso il Beureau dei cantieri Severnaya Verf.\nNel 2019, due nuove unit\u00e0 appartenenti alla Serie II sono state impostate mentre, a novembre dello stesso anno, la progettazione delle Super Gorshkov \u00e8 stata ultimata.\nNel 2020, la seconda unit\u00e0 della classe (prima di serie) \"Admiral Kasatonov\", \u00e8 entrata nei ranghi della marina. La \"Admiral Golovko\" \u00e8 stata varata nel maggio dello stesso anno, mentre \u00e8 stata completata la costruzione dello scafo della \"Admiral Isakov\". Due nuove unit\u00e0 sono state impostate il 20 luglio 2020, portando il totale delle navi formalmente ordinate a 8 unit\u00e0.\nVarianti.\nProject 22350 \"Gorshkov\" \"(Serie I)\" \u2013 4.500 tonnellate di dislocamento, VLS a 16 celle; \"Gorshkov\", \"Kasatonov\", \"Golovko\" e \"Isakov\" corrispondono a questo standard\nProject 22356 \u2013 versione da esportazione della Serie I, proposta il 3 novembre 2010 in occasione dell'esposizione internazionale Euronaval-2010\nProject 22350 \"Gorshkov (Serie II)\" \u2013 5.000 tonnellate di dislocamento, VLS a 24 celle; \"Amelko\", \"Chichagov\", \"Yumashev\" e \"Spiridonov\" corrispondono a questo standard\nProject 22350M \"SuperGorshkov\" \u2013 ca. 8.000 tonnellate di dislocamento, VLS a 48 celle; si suppone che la prima nave di questa classe possa prendere servizio non prima del 2025"}
{"id": "4884483", "revid": "785863", "url": "https://it.wikipedia.org/wiki?curid=4884483", "title": "Get a Horse!", "text": ""}
{"id": "4884487", "revid": "481666", "url": "https://it.wikipedia.org/wiki?curid=4884487", "title": "Edward Kimball", "text": "Di formazione teatrale, lavor\u00f2 nel cinema all'epoca del muto. Sua figlia Clara Kimball Young, nata dal matrimonio con l'attrice Pauline Maddern, fu - negli anni dieci del Novecento - una delle pi\u00f9 note attrici dello schermo."}
{"id": "4884488", "revid": "178076", "url": "https://it.wikipedia.org/wiki?curid=4884488", "title": "Silvia Metzeltin", "text": ""}
{"id": "4884489", "revid": "72811", "url": "https://it.wikipedia.org/wiki?curid=4884489", "title": "Specchio delle Emarb", "text": ""}
{"id": "4884490", "revid": "72811", "url": "https://it.wikipedia.org/wiki?curid=4884490", "title": "Goldrick's Hollow", "text": ""}
{"id": "4884491", "revid": "712828", "url": "https://it.wikipedia.org/wiki?curid=4884491", "title": "Ernie Botto", "text": ""}
{"id": "4884492", "revid": "712828", "url": "https://it.wikipedia.org/wiki?curid=4884492", "title": "Madama Poppy Chips", "text": ""}
{"id": "4884493", "revid": "287204", "url": "https://it.wikipedia.org/wiki?curid=4884493", "title": "Pietro Pennisi", "text": "In carriera ha raggiunto la 217\u00aa posizione di singolare nel maggio 1994. In carriera ha partecipato a due edizioni del torneo ATP di Bologna riuscendo, al suo secondo tentativo, a vincere il suo primo ed unico match nel circuito contro lo spagnolo Oscar Martinez Dieguez. In doppio ha raggiunto la finale al torneo di casa di Firenze insieme a Simone Restelli persa contro la coppia statunitense formata da Mike De Palmer e Blaine Willenborg.\nDopo essersi ritirato al termine della stagione 1998 si \u00e8 dedicato agli studi giurisprudenziali riuscendo, nel 2005, ad iscriversi all'albo degli avvocati.\nDal 2000 al 2008 \u00e8 stato membro del Consiglio Nazionale della Federazione Italiana Tennis."}
{"id": "4884494", "revid": "712828", "url": "https://it.wikipedia.org/wiki?curid=4884494", "title": "Poppy Chips", "text": ""}
{"id": "4884495", "revid": "712828", "url": "https://it.wikipedia.org/wiki?curid=4884495", "title": "Poppy Pomfrey", "text": ""}
{"id": "4884498", "revid": "26630", "url": "https://it.wikipedia.org/wiki?curid=4884498", "title": "Disastro ferroviario di Balvano", "text": ""}
{"id": "4884499", "revid": "767487", "url": "https://it.wikipedia.org/wiki?curid=4884499", "title": "Arrivederci, pap\u00e0!", "text": "Arrivederci, pap\u00e0! \u00e8 un film del 1948 diretto da Camillo Mastrocinque\nTrama.\nUn musicista non riesce a far apprezzare la propria musica, mentre le sue doti di cantante, che lui \u00e8 solito non considerare, vengono ben viste da tutti. \u00c8 una persona molto sensibile ma al tempo stesso parecchio timorosa nel relazionarsi con l'altro sesso. Un amico lo incoraggia a non perdere la speranza, dicendogli che trover\u00e0 la sua compagna quando i suoi figli, gi\u00e0 esistenti nella mente di Dio, sceglieranno quella che dovr\u00e0 essere la loro madre; da ci\u00f2 si scaturiscono una serie di vicissitudini che porter\u00e0 il protagonista ad incontrarsi con la futura moglie."}
{"id": "4884500", "revid": "287204", "url": "https://it.wikipedia.org/wiki?curid=4884500", "title": "Snowden", "text": ""}
{"id": "4884501", "revid": "400694", "url": "https://it.wikipedia.org/wiki?curid=4884501", "title": "Anna (Disney)", "text": "Anna \u00e8 una delle protagoniste dei film d'animazione \"Frozen - Il regno di ghiaccio\" e \"Frozen II - Il segreto di Arendelle\", prodotti da Walt Disney Animation Studios. Creata dai registi Chris Buck e Jennifer Lee, Anna \u00e8 liberamente ispirata a Gerda, la protagonista della fiaba \"La regina delle nevi\" di Hans Christian Andersen.\nSviluppo.\nOrigini e concezione.\nI primi tentativi di Walt Disney di realizzare un film ispirato a \"La regina delle nevi\" risalgono al 1943. A causa sia delle difficolt\u00e0 nel realizzare una versione credibile del personaggio del titolo, sia della mancanza di interazione tra la Regina delle Nevi e la protagonista Gerda, l'idea fu accantonata. Vari registi tentarono in seguito di riprendere in mano il progetto, tra cui Paul e Ga\u00ebtan Brizzi, Dick Zondag, Glen Keane e Dave Goetz.\nIntorno al 2008, il regista Chris Buck inizi\u00f2 a stendere una propria versione della fiaba, che sarebbe dovuta essere animata in 2D e intitolarsi \"Anna e la regina delle nevi\": incontr\u00f2 per\u00f2 gli stessi problemi dei suoi predecessori e il film venne nuovamente accantonato agli inizi del 2010. Dopo il successo di \"Rapunzel - L'intreccio della torre\", la Disney annunci\u00f2 l'uscita, nel 2013, di un film intitolato \"Frozen\", e Buck si rimise al lavoro. I personaggi creati, tra cui Anna, non risultarono abbastanza approfonditi, ma il problema venne risolto quando un membro dello staff sugger\u00ec di rendere Elsa, la regina delle nevi, e Anna una coppia di sorelle. Questo modific\u00f2 radicalmente la storia, che, da un conflitto tra il bene e il male, divenne un conflitto tra l'amore e la paura. Buck dichiar\u00f2 che la sceneggiatura mantenne comunque alcuni punti base, come la somiglianza tra la Gerda della storia originale e Anna: \"[Gerda] non rinuncia a trovare il suo amico Kai. L'unica cosa che ha davvero dentro di s\u00e9, poich\u00e9 non \u00e8 una supereroina n\u00e9 niente del genere, \u00e8 l'amore. Ed \u00e8 l'amore che alla fine sconfigge la paura.\"\nVoce.\nIl 5 marzo 2012, l'attrice Kristen Bell entr\u00f2 nel cast per doppiare Anna da adulta. Livvy Stubenrauch fu scelta per doppiarla da bambina, mentre Katie Lopez, figlia dei compositori del film, Kristen Anderson-Lopez e Robert Lopez, cant\u00f2 la parte di Anna durante la canzone \"Facciamo un pupazzo insieme?\". Sempre nella stessa canzone, Agatha Lee Monn, figlia della regista Jennifer Lee, interpret\u00f2 Anna adolescente. Lee spieg\u00f2 queste scelte dicendo: \"Volevamo usare i primi due versi della canzone per mostrare la personalit\u00e0 di Anna. E volevamo che fosse cantata da bambini con voci che suonassero reali, non necessariamente di Broadway.\"\nParlando di come si era sentita dopo aver ricevuto la parte, Bell confess\u00f2: \"\u00c8 da quando avevo quattro anni che sogno di essere in un film d'animazione Disney. \u00c8 il primo obiettivo che abbia stabilito per la mia vita. Sembrava molto irrealizzabile.\" Lee dichiar\u00f2 che la scelta fu influenzata da alcune tracce de \"La sirenetta\" registrate dall'attrice quando era giovane, e che, senza di esse, sarebbe stato difficile trovare la persona giusta per interpretare Anna. Sostenne, inoltre, che non avrebbero potuto fare una scelta migliore per il casting, e il co-regista Chris Buck si dichiar\u00f2 d'accordo con lei.\nBuck e Lee furono molto sorpresi scoprendo quanto fossero compatibili e commoventi insieme le voci della Bell e di Idina Menzel, che interpretava Elsa, e vollero che le due stessero nella stessa stanza durante le registrazioni delle scene pi\u00f9 emotive del film.\nDesign e caratterizzazione.\nAnna in particolare e il film in generale subirono numerosi cambiamenti, soprattutto quando l'eroina divent\u00f2 la sorella minore della regina delle nevi. Descrivendo lo sviluppo del personaggio, la regista Jennifer Lee ammise: \"Anche per Anna abbiamo lottato a lungo. Ci sono degli elementi che non le abbiamo conferito fino ad uno stadio avanzato della produzione, cos\u00ec abbiamo dovuto cambiare l'animazione per sostenerli\". Bell descrisse generalmente il proprio personaggio dicendo \"Non ha una buona postura, non \u00e8 molto elegante, ma \u00e8 una persona buona e incredibilmente determinata.\" Lee aggiunse: \"Non ha superpoteri, ma Anna \u00e8 una di quelle persone ordinarie che fanno cose straordinarie.\" Al contrario della sorella Elsa che rappresenta la paura, Anna rappresenta l'amore, \u00e8 piena di ottimismo, con un cuore straordinario. Il regista Chris Buck dichiar\u00f2: \"Il suo segreto \u00e8 l'amore,\" mentre lo sceneggiatore Paul Briggs comment\u00f2 che \u00e8 \"un personaggio desideroso di starti al fianco e sollevarsi per ci\u00f2 che \u00e8 giusto. Sua sorella \u00e8 nata con una condizione che ha costruito un mondo a cui Anna non appartiene.\" Nelle immagini dei personaggi di \"Frozen\" pubblicate dalla Disney a luglio 2013, Anna e il suo ruolo nel film erano descritti nel modo seguente:\nFu Becky Bresee a supervisionare l'animazione di Anna, e dichiar\u00f2 che il suo lavoro consistesse nel \"rendere il personaggio pi\u00f9 credibile\". Per riuscirci, dovette recitare di persona pi\u00f9 volte le scene tra Anna e Kristoff, enfatizzando in ciascuna dei gesti diversi. \"Anna \u00e8 un po' nervosa e a disagio, e dovevo trovare un modo per animare questo stato,\" spieg\u00f2 Bresee.\nBell disse che all'inizio Anna era scritta in modo pi\u00f9 piatto. \"Nella prima bozza della sceneggiatura era, secondo me, pi\u00f9 affettata. Era, diciamo, specifica e molto femminile,\" cosa che Bell non trovava attraente. Ammise che aveva sempre voluto essere in un film animato Disney, ma che voleva \"essere un tipo molto specifico di principessa\", \"pi\u00f9 stramba delle principesse normali\", non qualcuno con una postura troppo buona o che parlasse troppo bene. Dopo che le venne offerto il ruolo, diede molti suggerimenti ai registi, che le permisero di modellare il personaggio come voleva, poich\u00e9 desideravano che il film fosse veritiero. Bell cambi\u00f2 molte cose di Anna, infondendole la propria personalit\u00e0, impersonando un'eroina a cui relazionarsi, che ricevette il pieno sostegno dei registi. Defin\u00ec la scena del primo incontro di Anna e Hans \"un tipico momento Disney\", poich\u00e9 si avvicinano troppo fisicamente e scoprono di essersi innamorati. Bell voleva che le parole di Anna riflettessero quello che lei stessa avrebbe detto nella vita reale, compresi alcuni \"balbettii senza senso\". \"Penso di aver detto: 'Questo \u00e8 strambo. Tu non sei strambo. Io sono stramba. Tu sei bellissimo. Aspetta \u2013 che?'\" Le parole sono uscite dalla sua bocca troppo velocemente e ha dovuto ritrattare,\" continu\u00f2 Bell. Anche le scene di Anna che si sveglia con i capelli in bocca, sbuffa e inciampa riflettono la vita vera di Kristen Bell. Le sessioni di registrazione dell'attrice furono videoregistrate per aiutare gli animatori nel loro compito: questi, alla fine, infusero in Anna anche l'abitudine della Bell di mordersi il labbro.\nQuando le venne chiesto quale fosse il fascino pi\u00f9 grande di Anna, Bell disse che \"il suo fascino \u00e8 essere in bilico tra la sincerit\u00e0 e l'ottimismo. Anna \u00e8 genuina, sincera e piena di ottimismo, e le persone eternamente ottimiste sono le pi\u00f9 carismatiche, molto pi\u00f9 attraenti di coloro che sono di cattivo umore.\" Disse inoltre che Anna le sembrava adorabile perch\u00e9 \"il film inizia in una situazione in cui non ha amici, a causa dello stile di vita che non le ha permesso di avere l'intero regno. Corre in giro perch\u00e9 vuole degli amici.\" Bell defin\u00ec inoltre la storia del film \"un punto di svolta\" per la Disney poich\u00e9 l'amore rappresentato \u00e8 fraterno e non romantico. Anna vuole il mondo e vuole esplorare, ma vuole anche prendersi cura delle relazioni intorno a lei, soprattutto quelle familiari.\nRiguardo all'influenza della Bell su Anna, Buck dichiar\u00f2 che la sua personalit\u00e0 era semplicemente divertente ed energica: \"Avevamo un'idea per Anna, ma Kristen \u00e8 arrivata e ha insistito e l'ha resa, credo, ancora pi\u00f9 buffa e dolce, e pi\u00f9 credibile come personaggio tridimensionale. Ammise anche di \"essersi innamorato della voce e dello spirito della Bell\". La regista Lee disse che le piaceva Kristen Bell poich\u00e9 loro due si somigliavano nel pensare che le ragazze potessero essere buffe. Il duo di compositori Anderson Lopez e Lopez commentarono che avevano scritto molte canzoni per Anna, ma che pi\u00f9 collaboravano con Kristen, pi\u00f9 li influenzava, aiutandoli a capire come fosse davvero il personaggio.\nI vestiti di Anna nel film furono influenzati dallo stile norvegese. Jennifer Lee cre\u00f2 un guardaroba allegro con stampe floreali e colori saturi per riflettere accuratamente la personalit\u00e0 di Anna. Gli animatori tennero conto anche del clima di Arendelle, vestendo il personaggio di lana pesante e velluti, riflettendo gli abiti scandinavi invernali tradizionali. Strutturarono i costumi in modo che fossero comodi per muoversi, con per esempio delle gonne plissettate, e aggiunsero il rosem\u00e5ling, una forma decorativa norvegese, agli abiti di quasi tutti i personaggi.\nApparizioni.\n\"Frozen - Il regno di ghiaccio\".\nAnna \u00e8 la figlia minore della famiglia reale di Arendelle. Sua sorella maggiore, Elsa, pu\u00f2 controllare il ghiaccio e la neve, capacit\u00e0 che le due usano per divertirsi. Quando per\u00f2 Elsa colpisce accidentalmente Anna con la magia, facendole perdere i sensi, la bambina viene portata dai troll della montagna, che le cancellano i ricordi dei poteri di Elsa, avvertendo quest'ultima di non colpire mai nessuno al cuore, altrimenti ci\u00f2 sarebbe fatale. Per evitare che l'incidente si ripeta, i genitori le separano e Anna, confusa dall'improvvisa perdita della sorella, cerca, senza successo, di riavvicinarsi a lei. Quando il re e la regina muoiono in mare, tenta ancora di trovare conforto in Elsa, che tuttavia continua a restare rinchiusa nella propria camera.\nTre anni dopo, Elsa si prepara ad essere incoronata regina di Arendelle. Anna, entusiasta che le porte del castello vengano riaperte dopo lungo tempo, si avventura in citt\u00e0, imbattendosi nel principe Hans delle Isole del Sud. La coppia sviluppa velocemente un'attrazione reciproca e, al ricevimento, Anna chiede alla sorella la benedizione affinch\u00e9 possano sposarsi. Elsa rifiuta, criticandola per essersi fidanzata con qualcuno che conosce appena, e le sue parole provocano una lite che culmina nella manifestazione del suo potere glaciale. Davanti alle reazioni orripilate di Anna e degli ospiti, Elsa scappa, ma, presa dal panico, causa un inverno eterno sul regno. Anna, credendo sia colpa sua, decide di andare a cercarla, lasciando a Hans la custodia di Arendelle. Durante una sosta, la principessa incontra Kristoff, un commerciante di ghiaccio, la sua renna Sven e il pupazzo di neve Olaf, creato da Elsa durante la loro infanzia, che si uniscono a lei nell'avventura.\nRaggiunto il castello che la sorella si \u00e8 costruita, le due si reincontrano, ma Elsa, perso di nuovo il controllo sulla propria magia, la colpisce al cuore. Notando che sta diventando sempre pi\u00f9 pallida, Kristoff porta Anna dai troll, dove la ragazza apprende che solo un atto di vero amore impedir\u00e0 al suo cuore di finire completamente congelato. Kristoff, credendo che un bacio di Hans servir\u00e0 allo scopo, la riporta ad Arendelle. Qui, per\u00f2, il principe rifiuta la richiesta di Anna, rivelandole che il loro fidanzamento era solo un complotto per impadronirsi del trono, e la abbandona in una stanza fredda, in attesa che muoia. Olaf le fa capire che Kristoff \u00e8 innamorato di lei e la aiuta a scappare per raggiungerlo. Intanto, Hans imprigiona Elsa, ma la regina, spaventata, fugge scatenando una potente tempesta di neve; quando, per\u00f2, Hans le mente dicendole che la sorella \u00e8 morta, il vento si ferma, permettendo ad Anna di scorgere sia Kristoff, sia Hans in procinto di colpire Elsa con la spada. Anna decide di salvare la sorella maggiore, fermando la lama con un braccio proprio nel momento in cui si trasforma in una statua di ghiaccio. Mentre Elsa piange la sua perdita, Anna si scongela, poich\u00e9 la sua scelta di sacrificarsi \u00e8 stato l'atto di vero amore necessario per salvarsi. Rendendosi conto che l'amore \u00e8 la chiave per controllare i suoi poteri, Elsa libera Arendelle dall'inverno. Anna sconfigge il malvagio Hans, tirandogli un pugno, e inizia una relazione con Kristoff. Anche il legame tra le due sorelle si rinsalda, e le porte del castello vengono lasciate sempre aperte, per la felicit\u00e0 di Anna.\n\"C'era una volta\".\nAnna appare nella quarta stagione della serie televisiva statunitense \"C'era una volta\", in un mini-arco crossover fra la serie televisiva della ABC (rete di propriet\u00e0 della Disney) e il suo film, che ricopre la prima parte della stagione. \nNella serie TV Anna \u00e8 interpretata da Elizabeth Lail, mentre nella versione italiana il personaggio viene nuovamente doppiato da Serena Rossi.\nLe vicende della serie TV (ambientate alla vigilia del matrimonio fra Anna e Kristoff) approfondiscono le vicende successive al film ed il passato della madre di Anna ed Elsa, introducendo il personaggio di Ingrid, una delle due sorelle della ex-regina di Arendelle dotata degli stessi poteri di Elsa, e legata anche al passato della protagonista di \"C'era una volta\": Emma Swan.\n\"Frozen Fever\".\nUn anno dopo le vicende raccontate in \"Frozen - Il regno di ghiaccio\", Elsa organizza la festa di compleanno di Anna, ma, a causa di un raffreddore, crea innumerevoli piccoli pupazzi di neve viventi che provocano vari guai e che vengono poi spediti al castello di ghiaccio a vivere con il gigante Marshmallow.\n\"Frozen - Le avventure di Olaf\".\nIn occasione dell'uscita nelle sale del film Pixar \"Coco\", il 22 novembre 2017, verr\u00e0 distribuita la featurette \"Olaf's Frozen Adventure\", diretta da Kevin Deters e Stevie Wermers. Protagonista sar\u00e0 il pupazzo Olaf, che cercher\u00e0 di recuperare le migliori tradizioni natalizie per Anna, Elsa e Kristoff. Il corto in CGI presenter\u00e0 sei nuove canzoni originali ad opera di Elyssa Samsel e Kate Anderson.\n\"Ralph spacca Internet\".\nNel sequel del film di Ralph Spaccatutto Vanellope incontra diverse principesse Disney all'interno del sito Oh My Disney, tra cui Anna. Qui Anna e sua sorella hanno fatto amicizia con le altre principesse Disney.\n\"Kingdom Hearts III\".\nAnna appare nel videogioco \"Kingdom Hearts III\" dove fa la conoscenza di Sora, Paperino e Pippo. Le vicende del gioco si svolgono durante gli eventi del film d'animazione \"Frozen - Il regno di ghiaccio\".\n\"Frozen II - Il segreto di Arendelle\".\nIn un flashback, re Agnarr di Arendelle racconta una storia ad Anna ed Elsa, secondo cui il nonno, il re Runeard, stabil\u00ec un trattato con la trib\u00f9 di Northuldra costruendo una diga nella loro terra natale, la foresta incantata. Tuttavia, si verific\u00f2 un combattimento, con conseguente morte di Runeard. Gli elementi di terra, fuoco, acqua e aria della foresta scomparirono e un muro di nebbia intrappol\u00f2 tutti nella foresta incantata. Agnarr, il figlio di Runeard, riusc\u00ec a scappare a malapena grazie all'aiuto di un ignoto salvatore.\nTre anni dopo l'incoronazione di Elsa, Anna vive nel castello di Arendelle con sua sorella, il pupazzo di neve Olaf, Kristoff e la sua renna Sven. Una notte, dopo che Elsa sente un suono melodioso che la chiama, la segue e risveglia involontariamente gli elementi, che costringono tutti gli abitanti del regno a evacuare la citt\u00e0, Anna parte con Elsa, Olaf, Kristoff e Sven e si incamminano cos\u00ec nella Foresta Incantata per scoprire la verit\u00e0 sul passato del regno. Dopo che il muro di nebbia si separa al tocco di Elsa, l'elemento dell'aria, rappresentato da un mucchietto di foglie, si trasforma in un tornado, che spazza tutti nel suo vortice. Elsa lo ferma, formando una serie di sculture di ghiaccio. Le sorelle scoprono che le sculture sono immagini del passato del padre e che la madre, la regina Iduna, era una Northuldra che ha salvato Agnarr. Incontrano poco dopo gli abitanti della foresta e una truppa di soldati di Arendelle anch'essi rimasti intrappolati nella foresta. Arriva poi l'elemento del fuoco, una piccola salamandra agitata: Elsa riesce a calmarla. Le due sorelle organizzano una tregua tra i soldati e gli abitanti della foresta spiegando che la loro madre era Northuldra e il loro padre era di Arendelle. Il gruppo di amici in seguito apprende l'esistenza di un quinto elemento ancora ignoto.\nElsa continua a dirigersi a nord con Anna e Olaf, lasciando indietro Kristoff e Sven. I tre trovano sulla baia il relitto della nave dei genitori e in un cassetto trovano una mappa con la rotta per Ahtohallan, un fiume mitico di cui la madre aveva raccontato che conteneva tutte le spiegazioni sul passato. Elsa capisce che i genitori erano partiti per trovare spiegazioni sul suo dono, cos\u00ec decide di continuare da sola l'avventura mandando vian Anna e Olaf su una barchetta di zattera. Dopodich\u00e9 i due si ritrovano in mezzo ai spiriti della roccia, rappresentati da dei giganti, capendo il pericolo che correvano Anna e Olaf si nascondono in una grotta, rimanendo bloccati.\nDopo un po' di tempo, Olaf inizia a perdere fiocchi di neve, facendo intuire che Elsa non sta bene, dopo il completo scioglimento del pupazzo di neve, tramite una scultura di ghiaccio, mandatogli da Elsa prima di congelarsi completamente, Anna apprende che la diga fu costruita come uno stratagemma per ridurre le risorse di Northuldra a causa dell'ostilit\u00e0 del nonno per la connessione della trib\u00f9 con la natura, scoprendo anche che \u00e8 stato lui stesso a iniziare il conflitto uccidendo il leader del Northuldra.\nAnna conclude che la diga deve essere distrutta per ripristinare la pace. Perci\u00f2 trova e risveglia i giganteschi elementi della terra rappresentati da giganti e li attira verso la diga. I giganti lanciano massi contro Anna che distrugge la diga, provocando un'inondazione lungo il fiordo nel regno. Elsa si scioglie e torna ad Arendelle, fermando l'onda che avrebbe distrutto il regno.\nMentre il muro di nebbia scompare, le due sorelle si riuniscono e tramite appunto la memoria dell'acqua Elsa riesce a ricreare Olaf. Kristoff propone ad Anna di sposarlo, e lei accetta. Elsa spiega che lei e Anna sono ora il ponte tra le persone e gli elementi della natura. Anna diventa la nuova regina di Arendelle mentre Elsa diventa la protettrice della foresta incantata, visitando comunque regolarmente Arendelle mentre la pace viene ripristinata.\nAccoglienza.\nLo scrittore di \"Collider.com\" Matt Goldberg si rifer\u00ec ad Anna come ad un personaggio \"che pu\u00f2 passare dalla dolcezza alla malinconia alla stramberia alla provocazione in un battito di ciglia\". Emma Koonse del \"Christian Post\" descrisse lei ed Elsa come \"i personaggi pi\u00f9 adorabili e carismatici\", mentre Tony Hicks del \"San Jose Mercury News\" scrisse che \"la confusione di Anna e l'angoscia di Elsa mentre si estrania dal mondo - e da sua sorella - sono gradevoli.\" Deepanjana Pal del \"First Post\" comment\u00f2 che Anna \"\u00e8 molto infantile e necessita di crescere, cosa che fa durante il film.\" \"The Wall Street Journal\" sugger\u00ec che il personaggio diventi pi\u00f9 accattivamente perch\u00e9 \"\u00e8 esattamente lo spirito libero che sembra essere\". Noah Lee del \"The Coast News\" fu impressionato dal duo di eroine Anna ed Elsa, e disse \"non ho mai perso interesse nelle misure drastiche prese da Anna o nelle tribolazioni di Elsa\". Travis Bean, recensore del \"Community Newspaper Group\", sottoline\u00f2 le lezioni che i bambini avrebbero potuto apprendere, scrivendo \"i bambini posso tifare per Anna, affinch\u00e9 corra attraverso la foresta, rompa le mura ghiacciate di Elsa e provi che l'amore pu\u00f2 sconfiggere ogni paura.\" Linda Barnard, critica cinematografica del \"Toronto Star\", descrisse le sorelle come \"personaggi femminili accattivanti\", lodando soprattutto Anna per il suo carattere buffo e la volont\u00e0 di ferro. Sabina Ibarra del \"Geek Exchange\" comment\u00f2 che i registi avevano plasmato due ragazze molto realistiche, \"che risaltano in proprio e anche insieme in questa fiaba stupefacente.\"\nSecondo Magdalena Lachowicz, critica cinematografica di \"The Heights\", la relazione di Anna con Elsa \u00e8 la parte pi\u00f9 importante del film, e Stephen Holden del \"The New York Times\" apprezz\u00f2 che, distaccandosi dalla tradizionale formula Disney, fosse l'amore fraterno e non quello romantico a \"sciogliere il cuore di ghiaccio di una spaventata Elsa\". Anche altri critici lodarono il rapporto tra le due sorelle. Debbie Lynn Elias del \"Culver City Observer\", in particolare, scrisse che \"Elsa e Anna sono le due facce di una stessa medaglia, entrambe forti, anche se una attraverso il potere e la confidenza e l'altra attraverso la perseveranza e l'amore.\nNon mancarono per\u00f2 le critiche negative. Michelle Im del \"Eye of the Tiger\" defin\u00ec l'immediato innamoramento di Anna per un principe l'unico sviluppo personale del personaggio, e lo trov\u00f2 \"deludente\" in confronto all'evoluzione emozionale di Elsa. Anna Smith del \"The Guardian\" non approv\u00f2 che sia Elsa che Anna avessero figure snelle e occhi grandi come le tipiche Principesse Disney.\nRiconoscimenti.\nSia Anna che Elsa furono nominate per il premio Miglior Personaggio Femminile Animato dalla \"Alliance of Women Film Journalists\", riconoscimento che si aggiudic\u00f2 Anna. \"Frozen\" vinse anche il premio \"Women Film Critics Circle\" nella stessa categoria."}
{"id": "4884504", "revid": "481666", "url": "https://it.wikipedia.org/wiki?curid=4884504", "title": "Valda Valkyrien", "text": "Inizi\u00f2 la sua carriera cinematografica come comparsa nel 1912 in un film della Nordisk Film. Nel 1914, si trasfer\u00ec negli Stati Uniti dove recit\u00f2 in una decina di pellicole, quasi tutte prodotte dalla Thanhouser. Si ritir\u00f2 dagli schermi dopo aver sposato il suo secondo marito e aver assunto il nome di Adele Stuart Otto.\nVita privata.\nI suoi dati anagrafici sono controversi: alcune fonti riportano come data e luogo di nascita il 30 settembre 1894 a Reykjavik, mentre altre fonti il 25 settembre 1895 a Copenaghen; il nome di nascita probabilmente era Adele Frisenfeldt oppure Adele Frede. Era moglie di Robert Stuart Otto che aveva sposato nel maggio 1919 dopo aver divorziato dal primo marito, il barone von Dewitz, sposato negli Stati Uniti nel giugno del 1914.\nMor\u00ec a 61 anni, il 22 ottobre 1956 a Los Angeles. \u00c8 sepolta al Forest Lawn Memorial Park di Glendale."}
{"id": "4884505", "revid": "481666", "url": "https://it.wikipedia.org/wiki?curid=4884505", "title": "Valkyrien", "text": ""}
{"id": "4884507", "revid": "6923", "url": "https://it.wikipedia.org/wiki?curid=4884507", "title": "Elsa (Disney)", "text": "Elsa \u00e8 una delle protagoniste dei film d'animazione \"Frozen - Il regno di ghiaccio\" e \"Frozen II - Il segreto di Arendelle\", prodotti da Walt Disney Animation Studios.\nCreata dal regista Chris Buck, Elsa \u00e8 liberamente ispirata alla regina delle nevi dell'omonima fiaba di Hans Christian Andersen.\nSviluppo.\nOrigini e concezione.\nI primi tentativi di Walt Disney di realizzare un film da \"La regina delle nevi\" risalgono al 1939. La storia originale racconta di due bambini, Gerda e Kai, quest'ultimo maledetto dalla negativit\u00e0 dopo essere stato colpito al cuore dalla scheggia di uno specchio magico, e pi\u00f9 tardi rapito dalla regina delle nevi. Tuttavia, Disney voleva creare una versione credibile e multidimensionale del personaggio del titolo, che avrebbe dovuto essere cattivo. Nella fiaba, ella \u00e8 descritta come \"una donna avvolta in sottilissimi veli bianchi che sembravano formati da milioni di fiocchi di neve brillanti come stelle. Era molto bella e fine, ma fatta di ghiaccio, di un ghiaccio splendente e brillante, eppure era viva; gli occhi osservavano come due chiare stelle, ma non c'era pace n\u00e9 tranquillit\u00e0 in loro\". Disney non riusc\u00ec a trovare un modo per renderla pi\u00f9 \"reale\" e alla fine abbandon\u00f2 l'idea del film.\nVari registi tentarono in seguito di riprendere in mano il progetto, tra cui Paul e Ga\u00ebtan Brizzi, Dick Zondag, Glen Keane e Dave Goetz. Intorno al 2008, il regista Chris Buck inizi\u00f2 a stendere una propria versione della fiaba, che sarebbe dovuta essere animata in 2D e intitolarsi \"Anna e la regina delle nevi\": incontr\u00f2 per\u00f2 gli stessi problemi dei suoi predecessori e il film venne nuovamente accantonato. Nel 2011 la Disney annunci\u00f2 l'uscita, nel 2013, di un film intitolato \"Frozen\", e Buck si rimise al lavoro. Tuttavia i personaggi creati, tra cui Anna, non risultarono abbastanza approfonditi, e restavano le difficolt\u00e0 con il personaggio della regina delle nevi. Il produttore Peter Del Vecho spieg\u00f2 che ci\u00f2 era dovuto principalmente al fatto che era difficile relazionarsi con lei ed era troppo isolata, non avendo relazioni interpersonali. Pertanto, non riuscivano a spiegare le sue motivazioni. Dopo una serie di proposte, qualcuno del team di scrittura sugger\u00ec di rendere la regina delle nevi e Anna sorelle. \"Una volta resisi conto che questi personaggi potevano essere fratelli e avere una relazione, \u00e8 cambiato tutto\", dichiar\u00f2 Del Vecho.\nLa regina delle nevi, ora con il nome di Elsa, continu\u00f2 ad essere vista come una nemica, e a maggio del 2013, la Disney diffuse la seguente trama di \"Frozen\":\nI primi manoscritti includevano pi\u00f9 azioni antagonistiche di Elsa, come gettare intenzionalmente Arendelle in un inverno eterno. Inoltre, veniva mostrata mentre creava un esercito di pupazzi di neve, in modo simile a come la regina delle nevi originale creava la propria armata di fiocchi di neve; il personaggio comico di Olaf era all'inizio un pupazzo di neve pi\u00f9 piccolo degli altri, scartato da Elsa perch\u00e9 non intimidatorio. In due mesi, per\u00f2, le sceneggiature vennero modificate per enfatizzare la mancanza di controllo di Elsa sui propri poteri. Olaf divent\u00f2 l'unico pupazzo creato da Elsa, e un promemoria del legame di amicizia che legava le sorelle durante l'infanzia. Nella versione finale, Elsa crea un unico gigante di ghiaccio di nome Marshmallow, che pone come sua guardia dopo essere stata chiamata mostro a causa dei suoi poteri. Secondo la regista Jennifer Lee, il personaggio \u00e8 diventato un miscuglio tra Kai e la regina delle nevi, enfatizzando la sua rappresentazione simpatica. Del Vecho aggiunse: \"Ci sono momenti in cui Elsa fa cose malvagie, ma poich\u00e9 se ne capisce il motivo, cio\u00e8 il desiderio di difendersi, puoi sempre relazionarti con lei\".\nNel 2018 fu discussa la possibilt\u00e0 da parte dei Disney Studios di caratterizzare Elsa come un personaggio omosessuale in \"Frozen II\". La possibilt\u00e0 fu in seguito scartata e fu deciso che Elsa nel film non avrebbe avuto alcun interesse sentimentale.\nVoce.\nEva Bella e Spencer Lacey Ganus furono scelte, rispettivamente, per dare voce a Elsa da bambina e da adolescente. L'attrice e cantante Megan Mullally avrebbe dovuto interpretarla da adulta, ma lasci\u00f2 il progetto e fu sostituita da Idina Menzel, attrice e cantante di Broadway. Menzel aveva fatto l'audizione nel 2010 per il ruolo da protagonista in \"Rapunzel - L'intreccio della torre\": non aveva ottenuto la parte, ma il direttore del casting aveva registrato la sua esibizione e la fece ascoltare ai produttori di \"Frozen\". Menzel ottenne il ruolo di Elsa dopo aver letto ad alta voce la sceneggiatura. Successivamente dichiar\u00f2 che si identificava con il personaggio, poich\u00e9 da piccola aveva nascosto il suo talento nel canto ai compagni di scuola.\nIl regista Chris Buck credeva che la voce della Menzel avrebbe aiutato a rappresentare il personaggio, dichiarando: \"Idina ha un senso di vulnerabilit\u00e0 nella voce. Interpreta un personaggio molto forte, ma che vive nella paura, cos\u00ec ci serviva qualcuno che potesse rappresentare entrambi questi lati, ed Idina era semplicemente incredibile.\" Menzel non era abituata a lavorare in film d'animazione e a dover interpretare il proprio personaggio solo con la voce, ma non lo trov\u00f2 particolarmente difficile.\nDurante la produzione, Menzel e Jonathan Groff, che interpretava Kristoff, andarono dagli animatori per spiegare come si sarebbero accostati ai propri personaggi. Gli animatori domandarono a Idina Menzel del suo modo di cantare, osservarono come respirava e la videoregistrarono; replicarono la sua respirazione su Elsa per aggiungere maggiore realismo. La sua voce ispir\u00f2 la canzone di Elsa, \"Let It Go\". Secondo il compositore Robert Lopez, l'estensione vocale della cantante era in grado di trasmettere \"il lato basso, vulnerabile, fragile di Elsa\" cos\u00ec come la sua forza e auto-realizzazione. Menzel comment\u00f2 che era \"un onore\" poter eseguire quella canzone e che le era piaciuto farlo. Buck e Lee furono anche molto sorpresi scoprendo quanto fossero compatibili e commoventi insieme le voci della Menzel e di Kristen Bell, che interpretava Anna, e vollero che le due stessero nella stessa stanza durante le registrazioni delle scene pi\u00f9 emotive del film.\nDesign e caratterizzazione.\nDopo la scelta di Idina Menzel come voce di Elsa, la caratterizzazione del personaggio sub\u00ec sostanziali modifiche. Inizialmente scritta come un'antagonista mono-dimensionale, fu gradualmente rivista rendendola pi\u00f9 vulnerabile e sfaccettata. La regista Jennifer Lee dichiar\u00f2 che Elsa era profondamente mossa dalla paura, mentre Menzel aggiunse che stava anche lottando con il suo potenziale di \"donna forte, potente, straordinaria\". Il produttore esecutivo e animatore John Lasseter divenne molto protettivo nei suoi confronti e fu inflessibile nel volerla porre in una luce pi\u00f9 favorevole. Lee raccont\u00f2 su Twitter che il linguaggio del corpo di Elsa e la sua affettazione erano \"intenzionali per mostrare la sua ansia e depressione\". A luglio 2013, la Disney diffuse le immagini dei personaggi principali del film insieme a una breve descrizione. Quella di Elsa era la seguente:\nIl supervisore dell'animazione di Elsa fu Wayne Unten, che chiese appositamente il compito perch\u00e9 affascinato dalla sua complessit\u00e0. Unten svilupp\u00f2 attentamente le espressioni facciali di Elsa per far emergere la sua paura, in contrasto con l'impavidit\u00e0 di Anna. Per il lavoro fatto sul design e l'animazione di Elsa, Unten e altri tre impiegati della Disney Animation vinsero il premio come \"Miglior personaggio animato in un film cinematografico d'animazione\" ai 2013 Visual Effects Society Awards.\nI produttori identificarono la scena in cui Elsa canta \"Let It Go\" e decide di lasciar andare il suo potere come un punto cardine per lo sviluppo del personaggio. Il supervisore del character design Bill Schwab disse: \"Prima di 'Let It Go', Elsa \u00e8 molto abbottonata, i capelli sono raccolti \u2013 tutto \u00e8 perfetto. Durante la canzone, si permette di essere chi \u00e8 e tutto cambia \u2013 i suoi capelli sono pi\u00f9 selvaggi, il suo abito \u00e8 magico. Finalmente \u00e8 libera \u2013 anche se tutta sola.\" Gli animatori disegnarono l'aspetto di Elsa per riflettere la sua metamorfosi; all'inizio, \u00e8 vestita di abiti stretti e limitanti. Menzel disse che, dopo aver accettato le sue abilit\u00e0, diventa \"una vamp\", e che \"\u00e8 piuttosto sexy per la Disney, devo dire \u2013 spingono un po' in quella direzione! Ma c'\u00e8 un bagliore nei suoi occhi e una camminata da modella che vi si adattano.\" A gennaio 2014, in un'intervista con John August e Aline Brosh McKenna, Lee rivel\u00f2 che Lasseter l'aveva aiutata personalmente a concettualizzare la trasformazione fisica di Elsa: \"La cosa che preferisco \u00e8 che il vero modello \u00e8 stato John Lasseter. \u00c8 stato di enorme aiuto parlare di come animare questo viaggio emotivo... Si \u00e8 alzato e ha fatto: 'i suoi capelli si sciolgono, e si trasforma, e avanza impettita'. E intanto lo faceva, recitava.\"\nLa scena era anche inizialmente intesa come punto di svolta dal quale Elsa sarebbe diventata cattiva. Robert Lopez, che compose la canzone insieme a sua moglie, Kristen Anderson-Lopez, spieg\u00f2: \"Elsa stava per lasciare la sua immagine di principessa perfetta che aveva represso la propria personalit\u00e0 per tutta la vita a favore di un 'Vaffanculo. Sar\u00f2 me stessa.'\" Volevano usare il brano per ottenere una migliore comprensione del personaggio e di come sarebbe stato se non avesse pi\u00f9 vissuto nella paura, cosa che alla fine lo rese molto pi\u00f9 complesso. L'ultima strofa e l'abilit\u00e0 della Menzel \"di essere fragile e vulnerabile e poi tirare fuori una voce potentissima\" stravolsero la trama e portarono alla revisione di Elsa in un personaggio \"buono\". Inizialmente cerca di sopprimere i suoi poteri per non ferire gli altri, soprattutto Anna, e, quando non ne \u00e8 pi\u00f9 in grado, sparisce dal regno per proteggere chi le sta intorno. Lo sceneggiatore principale Paul Briggs disse che il supporto di Anna era ci\u00f2 di cui Elsa aveva pi\u00f9 bisogno quando il suo segreto veniva esposto. \"La forza del legame familiare \u00e8 ci\u00f2 che rende questa storia cos\u00ec potente\", spieg\u00f2, \"perch\u00e9 \u00e8 sua sorella che vuole guardare oltre il suo potere e mettersi tra lei e il mondo, se dovesse servire.\"\nL'aspetto di Elsa dovette essere ridisegnato a causa della sua transizione da antagonista a protagonista. Originariamente somigliava agli altri cattivi Disney, con la pelle blu e appuntiti capelli neri, ed era stata modellata sulla cantante Amy Winehouse. Ai tempi, veniva immaginata con \"capelli blu cotonati\", una \"profonda voce espressiva e drammatici sbalzi d'umore\". Lasseter influenz\u00f2 la creazione dell'aspetto finale pi\u00f9 morbido, soprattutto per quanto riguarda i folti capelli biondi. Durante un viaggio di ricerca, i produttori scoprirono che in Norvegia esistevano vari tipi di trecce; assunsero allora uno stilista di New York per creare uno stile simile, ma differente. Un nuovo programma di animazione, Tonic, fu inventato per semplificare il compito, e i capelli di Elsa richiesero 420.000 poligoni in CGI.\nPoteri magici.\nPoich\u00e9 Elsa viene presentata come una bambina all'inizio del film, gli animatori volevano che la prima scintilla del suo potere riflettesse lo stato mentale innocente e fantasioso che aveva all'epoca. Questo incluse dare ai suoi primi fiocchi di neve un design semplice, mentre la loro struttura diventa pi\u00f9 intricata con l'et\u00e0 adulta. Il co-supervisore degli effetti Marlon West spieg\u00f2: \"Quando Elsa si lascia andare e inizia davvero a fare sua la magia, volevamo che il ghiaccio e la neve che evoca trasmettessero l'idea che adesso Elsa \u00e8 cresciuta ed \u00e8 diventata questa giovane donna bellissima, elegante, sicura di s\u00e9 e potente.\"\nIl palazzo di ghiaccio fu ideato per mostrare la maturazione dei suoi poteri e per \"manifestare i suoi sentimenti verso il mondo\". Inizialmente bellissimo, dopo che Elsa si rende conto della distruzione che ha inavvertitamente causato e di quanto gli altri la perseguitino, il palazzo diventa pi\u00f9 oscuro e distorto, con ghiaccioli frastagliati sui muri. Lasseter sugger\u00ec di basarne la struttura su un fiocco di neve, e questa fu la forma data alle fondamenta. Lasseter volle anche che i fiocchi di neve influenzassero il modo in cui Elsa creava il palazzo. \"I fiocchi di neve sono questi minuscoli cristalli di ghiaccio che si formano a mezzaria. E quando temperatura e umidit\u00e0 cambiano, i fiocchi iniziano a crescere e a ramificarsi,\" raccont\u00f2 il co-supervisore degli effetti Dale Mayeda. \"[Lasseter] disse: 'Sapete, quando Elsa costruisce il suo castello di ghiaccio, sarebbe fantastico se, man mano che si forma dal nulla, si ramificasse e solidificasse, ramificasse e solidificasse durante tutto il processo'.\"\nCinquanta animatori lavorarono alla scena in cui viene creato il palazzo, e ogni fotogramma richiese 30 ore di rendering. Successivamente estesero la tecnica anche ai vestiti di Elsa. Mentre il tradizionale \"rosemaling\" norvegese fu l'ispirazione per i costumi all'inizio del film, il suo abito di ghiaccio venne disegnato simile al suo palazzo, con uno stile fortemente influenzato dai fiocchi di neve. Il mantello stesso \u00e8 un grande fiocco di neve.\nApparizioni.\n\"Frozen - Il regno di ghiaccio\".\nElsa \u00e8 nata con l'abilit\u00e0 di creare e controllare il ghiaccio e la neve. Da bambina, utilizza questo potere per giocare con la sorellina Anna, finch\u00e9 la ferisce accidentalmente. Anna viene guarita dai troll, che avvisano il re e la regina che i poteri di Elsa cresceranno, diventando bellissimi ma molto pericolosi. Mentre ad Anna vengono cancellati i ricordi dell'accaduto e dei poteri magici della sorella, Elsa rimane traumatizzata e viene barricata nella sua camera. Le vengono anche dati dei guanti per sopprimere i suoi poteri e, al contempo, le sue emozioni, ma la magia continua a crescere, mentre Elsa diventa sempre pi\u00f9 timorosa di ferire coloro che ama. Il re e la regina muoiono poi in un incidente in mare durante l'adolescenza delle sorelle, lasciandole ancora pi\u00f9 sole e isolate.\nRaggiunta la maggiore et\u00e0, Elsa si prepara a essere incoronata regina. Nonostante sia spaventata, l'incoronazione procede senza intoppi, finch\u00e9, al ricevimento, Anna chiede la sua benedizione per sposare il principe Hans, incontrato quel giorno. Elsa rifiuta il suo fidanzamento con una persona che a malapena conosce e le due iniziano a discutere, e la rabbia libera i poteri di Elsa. Davanti alle reazioni inorridite degli ospiti e all'accusa di essere un mostro, Elsa scappa e provoca inavvertitamente un inverno eterno su Arendelle. Ritiratasi sulle montagne, decide di abbracciare i suoi poteri e costruisce un palazzo di ghiaccio dove vivere libera. Proprio al castello viene raggiunta da Anna e dal montanaro Kristoff, intenzionati a farla tornare ad Arendelle. Quando lei rifiuta di andarsene, Anna le racconta dello stato in cui ha lasciato il regno ed Elsa, atterrita, libera la magia, congelando per sbaglio il cuore della sorella, che potr\u00e0 essere guarito solo da un atto di vero amore. Kristoff soccorre Anna, mentre Elsa crea un gigante di neve per cacciarli.\nSuccessivamente, Hans e un manipolo di soldati assediano il castello di ghiaccio e riescono a rinchiuderla nelle segrete di Arendelle. Hans le chiede di far cessare l'inverno, ma la ragazza ammette di non sapere come. Elsa riesce ad evadere, provocando per\u00f2 una tempesta di neve veicolata dalla sua paura. Questa si ferma solo quando Hans, mentendole, la informa che Anna \u00e8 morta per colpa sua ed Elsa, devastata, si accascia a terra. Hans solleva la spada per ucciderla, ma Anna interviene e blocca la lama mentre, nello stesso momento, si trasforma in una statua di ghiaccio. Poco dopo, per\u00f2, inizia a scongelarsi, in quanto la scelta di salvare la sorella \u00e8 stata l'atto di vero amore necessario per salvarla. Elsa comprende che l'amore \u00e8 la chiave per controllare i suoi poteri e libera Arendelle dall'inverno. Riappacificatasi con Anna, riprende il suo posto sul trono.\n\"C'era una volta\".\nAl termine dell'ultimo episodio della terza stagione della serie televisiva \"C'era una volta\", Emma Swan e Capitan Uncino portano inconsapevolmente con s\u00e9 dal passato un'urna appartenuta a Tremotino. L'urna si apre, liberando dell'acqua che si solidifica diventando Elsa. Questa usa i propri poteri per distruggere ci\u00f2 che resta della sua prigione e se ne va, lasciando una scia di terreno ghiacciato. Elsa appare quindi nella quarta stagione della serie come personaggio regolare della storia, interpretata da Georgina Haig e doppiata nuovamente da Serena Autieri. Ella intrappola Storybrooke in una prigione di ghiaccio impedendo agli abitanti di fuggire. Elsa, inoltre, fa amicizia con Emma, rivelandole che \u00e8 alla ricerca di sua sorella Anna.\nLa serie TV approfondisce le vicende successive al film, e ad Elsa viene dato il titolo di \"Regina dei ghiacci\", mentre il titolo di \"Regina delle nevi\" spetta a Ingrid, personaggio creato ex-novo come zia di Elsa ed Anna (in quanto sorella maggiore della loro madre), connessa anche al passato di Emma Swan.\n\"Frozen Fever\".\nUn anno dopo le vicende raccontate in \"Frozen - Il regno di ghiaccio\", Elsa organizza la festa di compleanno di Anna, ma, a causa di un raffreddore, crea innumerevoli piccoli pupazzi di neve viventi che provocano vari guai e che vengono poi spediti al castello di ghiaccio a vivere con il gigante Marshmallow.\n\"Frozen - Le avventure di Olaf\".\nIn occasione dell'uscita nelle sale del film Pixar \"Coco\", il 22 novembre 2017, verr\u00e0 distribuita la featurette \"Olaf's Frozen Adventure\", diretta da Kevin Deters e Stevie Wermers. Protagonista sar\u00e0 il pupazzo Olaf, che cercher\u00e0 di recuperare le migliori tradizioni natalizie per Anna, Elsa e Kristoff. Il corto in CGI presenter\u00e0 sei nuove canzoni originali ad opera di Elyssa Samsel e Kate Anderson.\n\"Ralph Spacca Internet\".\nNel sequel del film di Ralph Spaccatutto Vanellope incontra diverse principesse Disney all'interno del sito Oh My Disney, tra cui Elsa. Qui Elsa e sua sorella hanno fatto amicizia con le altre principesse Disney. Le principesse faranno amicizia con Vanellope facendole capire che deve cercare la sua felicit\u00e0. Con le loro abilit\u00e0 salveranno Ralph mentre sta precipitando nel vuoto.\n\"Kingdom Hearts III\".\nElsa appare nel videogioco \"Kingdom Hearts III\" dove fa la conoscenza di Sora, Paperino e Pippo. Le vicende del gioco si svolgono durante gli eventi del film d'animazione \"Frozen - Il regno di ghiaccio\".\n\"Musical di Broadway\".\nCaissie Levy ha interpretato Elsa nel musical di Broadway che ha debuttato nel marzo del 2018. L'adattamento di Broadway include diverse nuove canzoni originali per Elsa, tra cui \"Dangerous to Dream\" e \"Monster\"\n\"Frozen II - Il segreto di Arendelle\".\nElsa ed Anna riappaiono nel sequel chiamato \"Frozen II - Il segreto di Arendelle\", ambientato cronologicamente dopo \"Frozen - Il regno di ghiaccio\" e i due spin-off \"Frozen Fever\" e \"Frozen - Le avventure di Olaf\".\nAccoglienza.\nIl personaggio di Elsa \u00e8 stato ampiamente lodato dai critici per la sua personalit\u00e0 sfaccettata e in evoluzione. Matt Goldberg di Collider.com comment\u00f2 che era \"incredibilmente simpatica\" mentre Deepanjana Pal di Firstpost lod\u00f2 la decisione di renderla una protagonista, dicendo: \"Elsa non ha una visione della maternit\u00e0 cattiva, glaciale, deformata come la regina delle nevi originale. \u00c8 una giovane donna in circostanze difficili, spaventata, che cerca di capire le sue abilit\u00e0 ed \u00e8 oppressa dalle aspettative e dalle convenzioni.\" James Croot di Stuff.co.nz paragon\u00f2 la sua umiliazione e il suo esilio a quelli di Simba ne \"Il re leone\". Katherine Webb, critica del \"Wall St. Cheat Sheet\", scrisse che le scene in cui Elsa acquista confidenza e individualit\u00e0 trasmettevano \"un messaggio eccitante alle ragazzine in cerca di una nuova principessa come modello\".\nLaurie Levy di Chicago Now scrisse che i suoi nipotini \"ammiravano Elsa per essere brillante, forte e magica\" e non si curavano del fatto che non avesse nessuna storia romantica. Secondo Magdalena Lachowicz, critica cinematografica di \"The Heights\", la relazione di Elsa con Anna \u00e8 la parte pi\u00f9 importante del film, e Stephen Holden del \"The New York Times\" apprezz\u00f2 che, distaccandosi dalla tradizionale formula Disney, fosse l'amore fraterno e non quello romantico a \"sciogliere il cuore di ghiaccio di una spaventata Elsa\". Anche altri critici lodarono il rapporto tra le due sorelle. Debbie Lynn Elias del \"Culver City Observer\", in particolare, scrisse che \"Elsa e Anna sono le due facce di una stessa medaglia, entrambe forti, anche se una attraverso il potere e la confidenza e l'altra attraverso la perseveranza e l'amore.\nNumerosi recensori commentarono che Elsa era pi\u00f9 interessante di Anna. Lo scrittore Fred Hawson di ABS-CBN la descrisse come \"un personaggio incredibile con una situazione unica e difficile a causa dei poteri che ha\" ed espresse l'opinione che \"Frozen\" si sarebbe dovuto concentrare su di lei piuttosto che su Anna. Samra Muslim del \"The Express Tribune\" sostenne che era la sua presenza a tenere lo spettatore \"incollato\" allo schermo, e che il suo personaggio avrebbe dovuto essere esplorato di pi\u00f9.\nNon mancarono le critiche negative. Charlotte O'Sullivan del \"London Evening Standard\" disse che Elsa \"assomigliava a uno di quei mentori fragili di \"The X Factor\". Ombretto viola, vita sottile, tacchi da gattina\". Anna Smith del \"The Guardian\" non approv\u00f2 che sia Elsa che Anna avessero figure snelle e occhi grandi come le tipiche Principesse Disney. Dana Stevens della rivista \"Slate\", pur apprezzando l'eccitazione derivante dalla crescita dei poteri di Elsa, critic\u00f2 la scelta di illustrare la confidenza acquisita cambiando il suo aspetto; Stevens espresse inoltre la preoccupazione che il passaggio dal modesto abito dell'incoronazione a \"un vestito attillato con lo spacco fino alla coscia e una fantasia trasparente a fiocchi di neve, un paio di tacchi alti color argento\" e un taglio di capelli che suggeriva \"una seduzione da cattiva ragazza civettuola\" fosse eccessivamente sessuale.\nRiconoscimenti.\nA dicembre 2013, Elsa e Anna furono candidate come Miglior Personaggio Femminile Animato dalla Alliance of Women Film Journalists, premio che fu vinto da Anna. Elsa ottenne tutti e tre i riconoscimenti a cui era stata candidata ai 2013 Visual Effects Society Awards, tra cui Miglior Personaggio Animato in un Film d'Animazione, Miglior Ambiente Creato in un Film d'Animazione per il suo palazzo di ghiaccio, e Miglior FX e Simulazione di Animazione in un Film d'Animazione per la sua bufera di neve. La sua canzone, \"Let It Go\", vinse l'Oscar per la migliore canzone ai Premi Oscar 2014, il Critics' Choice Awards per la migliore canzone ai Critics' Choice Awards 2013, Phoenix Film Critics Society per la migliore canzone ai Phoenix Film Critics Society Awards 2013 e il Denver Film Critics Society Awards per la migliore canzone ai Denver Film Critics Society Awards 2013.\nPoteri e abilit\u00e0.\nElsa possiede la magica capacit\u00e0 di evocare e manipolare il ghiaccio e la neve (criocinesi). Pu\u00f2 dare vita a dei pupazzi di neve (come Olaf) e creare vestiti di ghiaccio o piccoli fiocchi di neve. Con le sue abilit\u00e0 con cui \u00e8 nata, Elsa pu\u00f2 manifestare e modellare varie strutture fatte di ghiaccio e neve, o fenomeni freddi dalle raffiche di neve alle bufere di neve. La maggior parte dei suoi poteri sono scatenati dalle sue mani e controllati dalle sue emozioni.\nForse l'aspetto pi\u00f9 notevole dei poteri di Elsa \u00e8 la loro dipendenza dallo stato emotivo di Elsa: quando \u00e8 calma o sente l'amore, ha il controllo completo sulle sue capacit\u00e0 ed \u00e8 in grado di produrre una meravigliosa magia. Ma quando Elsa \u00e8 stressata o sente paura, i suoi poteri sono instabili e possono essere pericolosi per quelli che la circondano. Tuttavia, quando sent\u00ec l'amore, Elsa fu in grado di invertire completamente gli effetti del suo incantesimo invernale e riport\u00f2 l'estate in pochi momenti.\nAnche se ha poteri magici, anche Elsa \u00e8 fisicamente formidabile, avendo avuto abbastanza resistenza da correre fino a notte fonda da Arendelle fino alla Montagna del Nord.\nElsa possiede anche un certo grado di abilit\u00e0 artistica, poich\u00e9 \u00e8 stata in grado di basare un intero palazzo su un fiocco di neve. In effetti, Elsa si \u00e8 ripetutamente mostrata usando lo stesso disegno a fiocco di neve; apparve non solo sul pavimento del palazzo, ma anche sulle porte del palazzo, sul lampadario di ghiaccio, sui suoi vestiti e accessori per capelli, e persino sulla forma congelata di Anna. In un'altra vetrina della sua abilit\u00e0 artistica, Elsa ha congelato l'acqua nelle fontane del cortile in un disegno intricato e ha usato il ghiaccio per decorare l'intero castello."}
{"id": "4884523", "revid": "767487", "url": "https://it.wikipedia.org/wiki?curid=4884523", "title": "Hit Mania Champions 2014", "text": "Hit Mania Champions 2014 \u00e8 una compilation di artisti vari facente parte della serie Hit Mania e uscita nei negozi il 4 marzo 2014.\n\u00c8 stata pubblicata in versione singola (da un CD) e in versione cofanetto (da 4CD) contenente anche: CD2: STREET ART - Urban Sounds \"vol.5\", CD3: NEXT - Social Music App. \"Vol.2\", CD4: HOUSE MANIA EDM \"Vol.2\".\nLa compilation \u00e8 mixata dal DJ Mauro Miclini.\nLa copertina \u00e8 stata curata e progettata da Gorial."}
{"id": "4884524", "revid": "767487", "url": "https://it.wikipedia.org/wiki?curid=4884524", "title": "The Marionettes (film 1918)", "text": "The Marionettes \u00e8 un film muto del 1918 diretto da \u00c9mile Chautard che ha come protagonista Clara Kimball Young. L'attrice \u00e8 anche la produttrice del film attraverso la sua compagnia, la C.K.Y. Film Corp.\nLa pi\u00e8ce originale \"The Marionettes\", da cui prende spunto la sceneggiatura del film firmata da Frederick Chapin, era andata in scena a Broadway al Lyceum Theatre il 5 dicembre 1911. Prodotta da Charles Frohman, aveva come protagonista Alla Nazimova.\nTrama.\nFernande de Ferney, una ricca ragazza orfana che studia in convento, passa le vacanze nella tenuta dello zio, adiacente a quella della marchesa di Monclars. Fernande \u00e8 innamorata di Roger, il figlio della marchesa, ma il giovane \u00e8 tenuto a stecchetto dalla madre che gli nega qualsiasi finanziamento finch\u00e9 non sposer\u00e0 Fernande. Dopo le nozze, Roger per\u00f2 trascura la sposina, troppo indaffarato con l'affascinante madame de Jussy che lo ha coinvolto in una relazione adulterina. Fernande, assistendo a uno spettacolo di marionette messo in scena dal loro amico Nizerolles, trova l'ispirazione per riconquistare l'interesse del marito che fino a quel momento, in realt\u00e0, era stato solo per i suoi soldi. La giovane moglie inizia a indossare degli abiti mozzafiato e, cambiando totalmente atteggiamento e modi, si lascia corteggiare da tutti i suoi nuovi spasimanti. Diventata la donna pi\u00f9 ammirata di Parigi, Fernande suscita l'interesse di Roger che lascia stare tutto il resto per diventare il pi\u00f9 fedele e adorante dei mariti.\nProduzione.\nIl film fu prodotto dalla C.K.Y. Film Corp. (Clara Kimball Young Film Corporation).\nDistribuzione.\nDistribuito dalla Select Pictures Corporation, il film - presentato da Clara Kimball Young - usc\u00ec nelle sale cinematografiche USA nel gennaio 1918 con il titolo originale \"The Marionettes\". In Francia prese il nome di \"Les Marionnettes\", mentre in Portogallo, dove venne distribuito il 3 febbraio 1922, quello di \"Marionetas\".\nNon si conoscono copie esistenti della pellicola che viene considerata presumibilmente perduta."}
{"id": "4884526", "revid": "633110", "url": "https://it.wikipedia.org/wiki?curid=4884526", "title": "340 mm Mle 1912 G", "text": "Il Mat\u00e9riel de 340\u00a0mm Mod\u00e8le 1912 sur aff\u00fbt \u00e0 glissement (abbreviato in 340\u00a0mm Mle 1912 G) era un cannone ferroviario francese della prima e seconda guerra mondiale, di origine navale. Dopo la resa della Francia nel 1940 pezzi preda bellica furono immessi in servizio dallo Heer.\nStoria.\nIl cannone 340 mm Mle 1912 B proveniva dal programma delle nuove navi da battaglia classe Normandie, le prime dreadnought francesi, che dovevano ricevere ognuna tre torrette quadruple da 340\u00a0mm, in sostituzione del vecchio 305 mm Mle 1906. L'inizio della Grande Guerra interruppe la realizzazione delle \"Normandie\". Dodici pezzi destinati ad una di queste corazzate furono modificati in cannoni ferroviari, in due allestimenti diversi di 6 cannoni ciascuno:\nI 6 pezzi su affusto \"\u00e0 glissement\" o Mle 1912 G furono prodotti dalla Schneider et Cie. ed impiegati dall'Arm\u00e9e de terre nella prima guerra mondiale. Risultarono i pezzi ferroviari francesi a maggiore gittata e nel 1940 furono mobilitati dall'Artillerie lourde sur voi ferr\u00e9e \nTecnica.\nLa canna aveva 102 righe ad andamento destrorso, con inclinazione di 4\u00b0. L'affusto a trave poggiava su due pianali, ognuno poggiante su due carrelli ferroviari a 4 assi. Questo sistema a 4 snodi e 16 assi totali era necessario per affrontare le curve e per distribuire l'enorme peso del sistema. Il puntamento in orizzontale veniva ottenuto spostando il pezzo su tratti curvilinei di ferrovia costruiti allo scopo dal genio militare, dove la linea di tiro era data dalla tangente la curva. Le forze di rinculo erano dissipate dallo scorrimento dei carrelli sulle rotaie, frenato da un sistema di travi per attrito sulle traverse. Una volta realizzato il tronco di ferrovia curvilineo, la messa in batteria richiedeva 5 minuti. Il pezzo era operato da 1 sottufficiale e 40 artiglieri.\n340 mm Mle 1918 G.\nAlla fine della prima guerra mondiale fu approntato una versione 340\u00a0mm Mle 1918 sur aff\u00fbt \u00e0 glissement. Questo impiegava un affusto a scivolamento identico al \"Mle 1912\", ma armato con un cannone da 240\u00a0mm rialesato a 340\u00a0mm. Questo materiale non fu mobilitato nel 1940."}
{"id": "4884527", "revid": "110157", "url": "https://it.wikipedia.org/wiki?curid=4884527", "title": "Yamato 000593", "text": "Yamato 000593 (o Y000593) \u00e8 il secondo pi\u00f9 grande meteorite marziano ritrovato sulla Terra. Studi hanno supposto che il meteorite risalga a 1,3 miliardi di anni fa, generato da un flusso di lava su Marte. Circa 12 milioni di anni fa si verific\u00f2 un impatto astronomico che espulse il meteorite dalla superficie marziana, spedendolo nello spazio. Il meteorite cadde sulla Terra, in Antartide, circa 50.000 anni fa. \u00c8 stato rinvenuto nel dicembre del 2000, durante la 41\u00aa Japanese Antarctic Research Expedition (JARE), presso il Ghiacciaio Yamato.\nHa una massa di 13,7\u00a0kg (30\u00a0lb) e presenta alcune prove di una passata alterazione dovuta all'acqua.\nA livello microscopico, nel meteorite sono state trovate delle sferule pi\u00f9 ricche di carbonio rispetto alle aree circostanti. Nelle zone ricche di carbonio sono stati osservati dei micro-fori che, secondo gli scienziati della NASA, potrebbero essere dovuti ad un'attivit\u00e0 biotica."}
{"id": "4884528", "revid": "438678", "url": "https://it.wikipedia.org/wiki?curid=4884528", "title": "Acqua su Marte", "text": ""}
{"id": "4884529", "revid": "438678", "url": "https://it.wikipedia.org/wiki?curid=4884529", "title": "Y00593", "text": ""}
{"id": "4884530", "revid": "123318149", "url": "https://it.wikipedia.org/wiki?curid=4884530", "title": "Complessit\u00e0 temporale", "text": "In informatica, la complessit\u00e0 temporale di un algoritmo quantifica la quantit\u00e0 di tempo impiegata da un algoritmo a essere eseguito in funzione della lunghezza della stringa che rappresenta l'input:226. La complessit\u00e0 temporale di un algoritmo \u00e8 espressa comunemente usando la notazione O-grande, che esclude i coefficienti e i termini di ordine inferiore. Quando \u00e8 espressa in questo modo, si dice che la complessit\u00e0 temporale \u00e8 descritta \"asintoticamente\", ossia, quando la dimensione degli input va a infinito. Ad esempio, se il tempo richiesto da un algoritmo su tutti gli input di dimensione \"n\" \u00e8 al massimo , la complessit\u00e0 temporale asintotica \u00e8 O(\"n\"3).\nLa complessit\u00e0 temporale \u00e8 stimata comunemente contando il numero di operazioni elementari eseguite dall'algoritmo, dove un'operazione elementare impiega una quantit\u00e0 di tempo fissa a essere eseguita. Cos\u00ec la quantit\u00e0 di tempo impiegata e il numero di operazioni elementari eseguite dall'algoritmo differiscono al massimo di un fattore costante.\nPoich\u00e9 il tempo di esecuzione di un algoritmo pu\u00f2 variare con diversi input della stessa dimensione, si usa comunemente la complessit\u00e0 temporale del caso peggiore di un algoritmo, denotata come \"T\"(\"n\"), che \u00e8 definita come la quantit\u00e0 di tempo massimo impiegata su qualsiasi input di dimensione \"n\". Le complessit\u00e0 temporali sono classificate in base alla natura della funzione \"T\"(\"n\"). Ad esempio, un algoritmo con \"T\"(\"n\") = O(\"n\") \u00e8 chiamato algoritmo in tempo lineare, e un algoritmo con \"T\"(\"n\") = O(2\"n\") si dice che \u00e8 un algoritmo in tempo esponenziale.\nTabella di complessit\u00e0 temporali comuni.\nLa tabella seguente sintetizza alcune classi di complessit\u00e0 temporali che si incontrano comunemente. Nella tabella, poly(\"x\")\u00a0=\u00a0\"x\"\"O\"(1), cio\u00e8, polinomiale in \"x\".\nTempo costante.\nSi dice che un algoritmo \u00e8 in tempo costante (scritto anche come tempo O(1)) se il valore di \"T\"(\"n\") \u00e8 vincolato da un valore che non dipende dalla dimensione dell'input. Ad esempio, accedere a qualsiasi elemento singolo in un vettore richiede tempo costante in quanto deve essere eseguita solo un'operazione per localizzarlo. Tuttavia, trovare il valore minimale in un vettore non ordinato non \u00e8 un'operazione in tempo costante, in quanto \u00e8 necessaria una scansione su ciascun elemento del vettore al fine di determinare il valore minimale. Quindi \u00e8 un'operazione in tempo lineare, che impiega il tempo O(\"n\"). Se il numero di elementi \u00e8 conosciuto in anticipo e non cambia, tuttavia, si pu\u00f2 ancora dire che tale algoritmo si esegue in tempo costante.\nMalgrado il nome \"tempo costante\", il tempo di esecuzione non deve essere indipendente dalla dimensione del problema, ma deve essere posto un vincolo superiore per il tempo di esecuzione indipendentemente dalla dimensione del problema. Ad esempio, il compito \"scambiare i valori di \"a\" e \"b\" se necessario affinch\u00e9 \"a\" \u2264 \"b\"\" \u00e8 chiamato tempo costante anche se il tempo pu\u00f2 dipendere se sia o no gi\u00e0 vero che \"a\" \u2264 \"b\". Tuttavia, c'\u00e8 una qualche costante \"t\" tale che il tempo richiesto sia sempre \"al massimo\" \"t\".\nEcco alcuni frammenti di codice che si eseguono in tempo costante:\n int indice = 5;\n int elemento = lista[indice];\n if (condizione vera) then\n svolgere qualche operazione che si esegue in tempo costante\n other\n svolgere qualche altra operazione che si esegue in tempo costante\n per i = 1 a 100\n per j = 1 a 200\n svolgere qualche operazione che si esegue in tempo costante\nSe \"T\"(\"n\") \u00e8 O(\"qualsiasi valore costante\"), questo \u00e8 equivalente a ed enunciato in notazione normale come \"T\"(\"n\") essendo O(1).\nTempo logaritmico.\nSi dice che un algoritmo impiega tempo logaritmico se \"T\"(\"n\") = O(log \"n\"). A causa dell'uso del sistema numerico binario da parte dei computer, il logaritmo \u00e8 frequentemente a base 2 (cio\u00e8, log2 \"n\", talvolta scritto lg \"n\"). Tuttavia, con il cambiamento della base per i logaritmi, loga \"n\" e logb \"n\" differiscono soltanto per un moltiplicatore costante, che nella notazione O grande \u00e8 scartato; cos\u00ec O(log \"n\") \u00e8 la notazione standard per gli algoritmi in tempo logaritmico indipendentemente dalla base del logaritmo.\nGli algoritmi che impiegano tempo logaritmico si trovano comunemente nelle operazioni sugli alberi binari o quando si usa la ricerca binaria.\nUn algoritmo O(log \"n\") \u00e8 considerato altamente efficiente, in quanto le operazioni da completare richieste per istanza diminuiscono con ogni istanza.\nUn esempio molto semplice di questo tipo di \"f\"(\"n\") \u00e8 un algoritmo che taglia a met\u00e0 una stringa. Impiegher\u00e0 O(log \"n\") (\"n\" essendo la lunghezza della stringa) dal momento che sminuzziamo la stringa a met\u00e0 prima di ogni stampa (facciamo l'assunzione che \"console.log\" e \"str.substring\" si eseguano in tempo costante). Questo significa che, al fine di aumentare il numero di stampe, dobbiamo raddoppiare la lunghezza della stringa.\n// Funzione per stampare ricorsivamente la met\u00e0 destra di una stringa\nvar destra = function(str){\n var lunghezza = str.length;\n // Funzione di aiuto\n var aiuto = function(indice){\n // Caso Ricorsivo: Stampare la met\u00e0 destra\n if(indice &lt; lunghezza){\n // Stampa i caratteri dall'indice fino alla fine dell'array\n console.log(str.substring(indice, lunghezza));\n // Chiamata Ricorsiva: chiamare aiuto sulla met\u00e0 destra\n aiuto(Math.ceil((lunghezza + indice)/2));\n \n // Caso Base: Non fare niente\n aiuto(0);\nTempo polilogaritmico.\nSi dice che un algoritmo \u00e8 eseguito in tempo polilogaritmico se \"T\"(\"n\") = O((log \"n\")\"k\"), per una qualche costante \"k\". Ad esempio, l'ordinamento di una catena di matrici pu\u00f2 essere risolto in tempo polilogaritmico su una macchina ad accesso casuale parallelo.\nTempo sublineare.\nSi dice che un algoritmo si esegue in tempo sublineare (spesso scritto tempo sub-lineare) se \"T\"(\"n\") = o(\"n\"). In particolare questo include algoritmi con le complessit\u00e0 temporali definite sopra, nonch\u00e9 altri come l'algoritmo di ricerca di Grover O(\"n\"\u00bd).\nGli algoritmi tipici che sono esatti e tuttavia si eseguono in tempo sub-lineare usano l'elaborazione parallela (come fa il calcolo del determinante della matrice NC1), l'elaborazione non classica (come fa la ricerca di Grover), o alternativamente hanno assunzioni garantite sulla struttura degli input (come fanno la ricerca binaria in tempo logaritmico e molti algoritmi di manutenzione ad albero). Tuttavia, i linguaggi come l'insieme di tutte le stringhe che hanno 1-bit indicizzato dai primi bit log(n) possono dipendere da ogni bit dell'input ed essere per\u00f2 computabili in tempo sub-lineare.\nIl termine specifico \"algoritmo in tempo sublineare\" \u00e8 riservato solitamente ad algoritmi diversi da quelli di sopra in quanto sono eseguiti su modelli classici di macchine seriali e non sono consentite loro assunzioni anteriori sull'input. Essi possono tuttavia essere randomizzati, e in verit\u00e0 devono esserlo per quasi tutti i compiti pi\u00f9 banali.\nPoich\u00e9 tale algoritmo deve fornire una risposta senza leggere l'intero input, i particolari dipendono fortemente dall'accesso consentito all'input. Solitamente per un input che \u00e8 rappresentato come una stringa binaria \"b\"1...,\"bk\" si assume che l'algoritmo possa nel tempo O(1) richiedere e ottenere il valore di \"bi\" per qualsiasi \"i\".\nGli algoritmi in tempo sub-lineare sono tipicamente randomizzati, e forniscono solo soluzioni approssimate. Infatti, si pu\u00f2 facilmente dimostrare che la propriet\u00e0 di una stringa binaria che ha solo zeri (e nessun uno) non \u00e8 decidibile da un algoritmo in tempo sub-lineare (non approssimato). Gli algoritmi in tempo sub-lineare emergono naturalmente nelle indagini sul collaudo delle propriet\u00e0.\nTempo lineare.\nSi dice che un algoritmo impiega un tempo lineare, o tempo O(\"n\"), se la sua complessit\u00e0 temporale \u00e8 O(\"n\"). Informalmente, questo significa che per dimensioni dell'input abbastanza grandi il tempo di esecuzione aumenta linearmente con la dimensione dell'input. Per esempio, una procedura che addiziona tutti gli elementi di una lista richiede un tempo proporzionale alla lunghezza della lista. Questa descrizione \u00e8 lievemente inaccurata, poich\u00e9 il tempo di esecuzione pu\u00f2 deviare significativamente da una precisa proporzionalit\u00e0, specialmente per piccoli valori di \"n\".\nIl tempo lineare \u00e8 spesso visto come un attributo desiderabile per un algoritmo. Sono state investite molte ricerche nella creazione di algoritmi che esibiscono un tempo (quasi) lineare o migliore. Queste ricerche includono sia metodi software che hardware. Nel caso dell'hardware, alcuni algoritmi che, matematicamente parlando, non possono mai raggiungere un tempo lineare con modelli di computazione ordinari sono in grado di essere eseguiti in tempo lineare. Ci sono parecchie tecnologie hardware che sfruttano il parallelismo per ottenere questo. Un esempio \u00e8 la memoria indirizzabile ai contenuti. Questo concetto di tempo lineare \u00e8 usato negli algoritmi di accoppiamento delle stringhe come l'algoritmo di Boyer-Moore e l'algoritmo di Ukkonen.\nTempo linearitmico.\nUna funzione linearitmica (combinazione di \"lineare\" e \"logaritmica\") \u00e8 una funzione della forma \"n\" \u00b7 log \"n\" (cio\u00e8 un prodotto di un termine lineare e di uno logaritmico). Si dice che un algoritmo \u00e8 eseguito in tempo linearitmico se \"T\"(\"n\") = O(\"n\" log \"n\"). In confronto ad altre funzioni, una funzione linearitmica \u03c9(\"n\"), o(\"n\"1+\u03b5) per ogni \u03b5 &gt; 0, e \u0398(\"n\" \u00b7 log \"n\"). Perci\u00f2, un termine linearitmico cresce pi\u00f9 velocemente di un termine lineare ma pi\u00f9 lentamente di un qualsiasi polinomio in \"n\" con esponente strettamente maggiore di 1.\nIn molti casi, il tempo di esecuzione \"n\" \u00b7 log \"n\" \u00e8 semplicemente il risultato di eseguire un'operazione \u0398(log \"n\") \"n\" volte. Ad esempio, l'ordinamento ad albero binario crea un albero binario inserendo ciascun elemento del vettore (\"array\") di dimensione n uno alla volta. Poich\u00e9 l'operazione di inserimento su un albero binario di ricerca bilanciato impiega il tempo O(log \"n\"), l'intero algoritmo impiega un tempo linearitmico.\nGli ordinamenti comparativi richiedono nel caso peggiore almeno un numero linearitmico di comparazioni perch\u00e9 log(\"n\"!) = \u0398(\"n\" log \"n\"), in base all'approssimazione di Stirling. Essi derivano frequentemente anche dalla relazione di ricorrenza \"T\"(\"n\") = 2 \"T\"(\"n\"/2) + O(\"n\").\nAlcuni famosi algoritmi eseguiti in tempo linearitmico comprendono:\nTempo quasi-lineare.\nUna generalizzazione del tempo linearitmico \u00e8 il tempo quasi-lineare. Si dice che un algoritmo funziona in tempo quasi-lineare se \"T\"(\"n\") = O(\"n\" log\"k\" \"n\") per una qualsiasi costante \"k\"; il tempo linearitmico \u00e8 il caso \"k\"\u00a0=\u00a01. Gli algoritmi in tempo quasi-lineare sono anche o(\"n\"1+\"\u03b5\") per ogni \"\u03b5\" &gt; 0, e funzionano pi\u00f9 velocemente di un qualsiasi polinomio in \"n\" con esponente strettamente maggiore di 1.\nGli algoritmi che si eseguono in tempo in quasi-lineare, in aggiunta agli algoritmi linearitmici elencati sopra, includono:\nTempo subquadratico.\nSi dice che un algoritmo \u00e8 in tempo subquadratico se \"T\"(\"n\") = o(\"n\"2).\nPer esempio, la maggior parte degli algoritmi di ordinamento ingenuo basati sui confronti sono quadratici (ad es. l'ordinamento a inserimento), ma si possono trovare algoritmi pi\u00f9 avanzati che sono subquadratici (ad es. l'ordinamento di Shell). Nessun ordinamento multiuso \u00e8 eseguito in tempo lineare, ma il cambiamento da quadratico a subquadratico \u00e8 di grande importanza fiscale.\nTempo polinomiale.\nSi dice che un algoritmo \u00e8 in tempo polinomiale se il suo tempo di esecuzione \u00e8 limitato superiormente da un'espressione polinomiale nella dimensione dell'input per l'algoritmo, cio\u00e8, \"T\"(\"n\") = O(\"n\"\"k\") per una qualche costante \"k\". I problemi per i quali esiste un algoritmo deterministico in tempo polinomiale appartengono alla classe di complessit\u00e0 P, che \u00e8 centrale nel campo della teoria della complessit\u00e0 computazionale. La tesi di Cobham afferma che il tempo polinomiale \u00e8 un sinonimo per \"trattabile\", \"fattibile\", \"efficiente\" o \"veloce\".\nAlcuni esempi di algoritmi in tempo polinomiale:\nTempo fortemente e debolmente polinomiale.\nIn alcuni contesti, specialmente nell'ottimizzazione, si differenzia tra algoritmi in tempo fortemente polinomiale e in tempo debolmente polinomiale. Questi due concetti sono rilevanti soltanto se gli input per gli algoritmi consistono di interi.\nIl tempo fortemente polinomiale \u00e8 definito nel modello aritmetico di computazione. In questo modello di computazione le operazioni aritmetiche basilari (addizione, sottrazione, moltiplicazione, divisione e confronto) impiegano un passo in tempo unitario per essere svolte, indipendentemente dalle dimensioni degli operandi. L'algoritmo si esegue un tempo fortemente polinomiale se\nQualsiasi algoritmo con queste due propriet\u00e0 pu\u00f2 essere convertito in un algoritmo di tempo polinomiale sostituendo le operazioni aritmetiche mediante algoritmi idonei a svolgere le operazioni aritmetiche su una macchina di Turing. Se il secondo dei suddetti requisiti non \u00e8 soddisfatto, allora questo non \u00e8 pi\u00f9 vero. Dato l'intero formula_3 (che occupa uno spazio proporzionale a \"n\"), \u00e8 possibile computare formula_4\ncon \"n\" moltiplicazioni usando la quadratura ripetuta. Tuttavia, lo spazio usato per rappresentare formula_4 \u00e8 proporzionale a formula_3, e perci\u00f2 esponenziale piuttosto che polinomiale nello spazio usato per rappresentare l'input. Quindi, non \u00e8 possibile eseguire questa computazione in tempo polinomiale in una macchina di Turing, ma \u00e8 possibile computarla polinomialmente mediante molte operazioni aritmetiche.\nPer converso, ci sono algoritmi che si eseguono in un numero di passi della macchina di Turing limitato da un polinomio per quanto riguarda la lunghezza dell'input in codice binario, ma non impiegano un numero di operazioni aritmetiche limitato da un polinomio per quanto riguarda il numero dei numeri dell'input. L'algoritmo euclideo per calcolare il massimo comun divisore di due interi \u00e8 un esempio. Dati due interi formula_7 e formula_8 il tempo di esecuzione dell'algoritmo \u00e8 limitato da formula_9 passi della macchina di Turing. Questo \u00e8 polinomiale nella dimensione di una rappresentazione binaria di formula_7 e formula_8 in quanto la dimensione di tale rappresentazione \u00e8 grosso modo formula_12. Allo stesso tempo, il numero di operazioni aritmetiche non pu\u00f2 essere limitato dal numero di interi nell'input (che \u00e8 costante in questo caso: ci sono sempre soltanto due interi nell'input). A causa di quest'ultima osservazione, l'algoritmo non funziona in tempo strettamente polinomiale. Il suo tempo di esecuzione reale dipende dalle ampiezze di formula_7 e formula_8 e non soltanto dal numero di interi nell'input.\nUn algoritmo che si esegue in tempo polinomiale ma che non \u00e8 fortemente polinomiale si dice che si esegue in tempo debolmente polinomiale. Un esempio ben noto di un problema per il quale si conosce un algoritmo in tempo debolmente polinomiale, ma non si conosce se ammetta un algoritmo in tempo fortemente polinomiale, \u00e8 la programmazione lineare. Il tempo debolmente polinomiale non dovrebbe essere confuso con il tempo pseudopolinomiale.\nClassi di complessit\u00e0.\nIl concetto di tempo polinomiale conduce a varie classi di complessit\u00e0 nella teoria della complessit\u00e0 computazionale. Alcune classi importanti definite usando il tempo polinomiale sono le seguenti.\nP \u00e8 la pi\u00f9 piccola classe di complessit\u00e0 temporale su una macchina deterministica che sia robusta in termini di cambiamenti dei modelli di macchina. (Ad esempio, un cambiamento da una macchina di Turing a nastro singolo a una macchina multinastro pu\u00f2 condurre a un aumento di velocit\u00e0 quadratico, ma qualsiasi algoritmo che funziona in tempo polinomiale in base a un modello lo fa anche sull'altro.) Qualsiasi data macchina astratta avr\u00e0 una classe di complessit\u00e0 corrispondente ai problemi che possono essere risolti in tempo polinomiale su quella macchina.\nTempo superpolinomiale.\nSi dice che un algoritmo impiega un tempo superpolinomiale se \"T\"(\"n\") non \u00e8 limitato superiormente da nessun polinomio. \u00c8 il tempo \u03c9(\"n\"\"c\") per tutte le costanti \"c\", dove \"n\" \u00e8 il parametro dell'entrata, tipicamente il numero di bit nell'input.\nAd esempio, un algoritmo che viene eseguito per 2\"n\" passi su un input di dimensione \"n\" richiede un tempo superpolinomiale (pi\u00f9 specificamente, un tempo esponenziale).\nUn algoritmo che usa risorse esponenziali \u00e8 chiaramente superpolinomiale, ma alcuni algoritmi sono solo molto debolmente superpolinomiali. Ad esempio, il test di primalit\u00e0 di Adleman-Pomerance-Rumely si esegue per un tempo \"n\"O(log log \"n\") su entrate di \"n\" bit; questo cresce pi\u00f9 velocemente di qualsiasi polinomio per \"n\" abbastanza grande, ma la dimensione dell'input deve diventare grande in modo poco realistico prima che un polinomio di piccolo grado non riesca pi\u00f9 a dominarlo.\nUn algoritmo che richiede un tempo superpolinomiale giace al di fuori della classe di complessit\u00e0 P. La tesi di Cobham postula che questi algoritmi siano poco pratici, e in molti casi lo sono. Poich\u00e9 il problema di P contro NP \u00e8 irrisolto, attualmente non si conosce nessun algoritmo per un problema NP-completo che funzioni in tempo polinomiale.\nTempo quasi-polinomiale.\nGli algoritmi in tempo quasi-polinomiale sono algoritmi che si eseguono pi\u00f9 lentamente del tempo polinomiale, tuttavia non cos\u00ec lentamente da essere in tempo esponenziale. Il tempo di esecuzione del caso peggiore di un algoritmo in tempo quasi-polinomiale \u00e8 formula_15 per una qualche \"c\" fissa. L'algoritmo classico pi\u00f9 conosciuto per la fattorizzazione degli interi, il crivello dei campi di numeri generale, che si esegue nel tempo di circa formula_16 \"non\" \u00e8 quasi-polinomiale, dal momento che il tempo di esecuzione non pu\u00f2 essere espresso come formula_15 per una qualche \"c\" fissa. Se la costante \"c\" nella definizione degli algoritmi in tempo quasi-polinomiale \u00e8 uguale a 1, otteniamo un algoritmo in tempo polinomiale, e se \u00e8 minore di 1, otteniamo un algoritmo in tempo sub-lineare.\nGli algoritmi in tempo quasi-polinomiale tipicamente nascono nelle riduzioni da un problema NP-difficile a un altro problema. Ad esempio, si pu\u00f2 prendere l'istanza di un problema NP difficile, diciamo 3SAT, e convertirlo in un'istanza di un altro problema B, ma la dimensione dell'istanza diventa formula_15. In quel caso, questa riduzione non prova che il problema B \u00e8 NP-difficile; questa riduzione mostra soltanto che non c'\u00e8 alcun algoritmo polinomiale per B a meno che non ci sia un algoritmo quasi-polinomiale per 3SAT (e cos\u00ec per tutti quelli di NP). Similmente, ci sono alcuni problemi per i quali conosciamo algoritmi in tempo quasi polinomiale, ma non si conosce un algoritmo in tempo polinomiale. Tali problemi sorgono negli algoritmi di approssimazione; un esempio famoso \u00e8 il problema dell'albero di Steiner, per il quale c'\u00e8 un algoritmo di approssimazione in tempo quasi polinomiale che raggiunge un fattore di approssimazione di formula_19 (\"n\" essendo il numero dei vertici), ma dimostrare l'esistenza di tale algoritmo in tempo polinomiale \u00e8 un problema aperto\nLa classe di complessit\u00e0 QP consiste di tutti i problemi che hanno algoritmi in tempo quasi-polinomiale. Pu\u00f2 essere definita in termini di DTIME nel modo seguente.\nRelazione con i problemi NP-completi.\nNella teoria della complessit\u00e0, il problema irrisolto P contro NP chiede se tutti i problemi in NP hanno algoritmi in tempo polinomiale. Tutti gli algoritmi pi\u00f9 noti per problemi NP-completi come 3SAT e altri, impiegano un tempo esponenziale. In effetti, si congettura per molti problemi naturali NP-completi che non abbiamo algoritmi in tempo subesponenziale. Qui si assume che \"tempo subesponenziale\" significhi la seconda definizione presentata sopra. (D'altro canto, molti problemi dei grafi rappresentati nel modo naturale mediante matrici di adiacenze sono risolvibili in tempo subesponenziale semplicemente perch\u00e9 la dimensione dell'input \u00e8 il quadrato del numero dei vertici.) Questa congettura (per il problema \"k\"-SAT) \u00e8 nota come l'ipotesi del tempo esponenziale. Poich\u00e9 si congettura che i problemi NP-completi non abbiano algoritmi in tempo quasi-polinomiale, alcuni risultati di inapprossimabilit\u00e0 nel campo degli algoritmi di approssimazione fanno l'assunzione che i problemi NP-completi non abbiano algoritmi in tempo quasi-polinomiale. Ad esempio, vedi i risultati di inapprossimabilit\u00e0 conosciuti per il problema di copertura degli insiemi.\nTempo subesponenziale.\nIl termine tempo subesponenziale si usa per esprimere che il tempo di esecuzione di un qualche algoritmo pu\u00f2 crescere pi\u00f9 velocemente di qualsiasi polinomio, ma \u00e8 ancora significativamente pi\u00f9 piccolo di un'esponenziale. In questo senso, i problemi che hanno algoritmi in tempo subesponenziale sono alquanto pi\u00f9 trattabili di quelli che hanno soltanto algoritmi esponenziali. Sulla definizione precisa di \"subesponenziale\" generalmente non vi \u00e8 accordo, e noi elenchiamo le due pi\u00f9 ampiamente usate sotto.\nPrima definizione.\nSi dice che un problema \u00e8 risolvibile in tempo subesponenziale se pu\u00f2 essere risolto in tempi di esecuzione i cui logaritmi aumentano meno di qualsiasi polinomio dato. Pi\u00f9 precisamente, un problema \u00e8 in tempo subesponenziale se per ogni \"\u03b5\"\u00a0&gt;\u00a00 esiste un algoritmo che risolve il problema nel tempo O(2\"n\"\"\u03b5\"). L'insieme di tutti i problemi di questo tipo \u00e8 la classe di complessit\u00e0 SUBEXP che pu\u00f2 essere definita in termin di DTIME nel modo seguente.\nSi noti che questa nozione di subesponenziale \u00e8 non uniforme in termini di \"\u03b5\", nel senso che \"\u03b5\" non fa parte dell'input e ciascun \"\u03b5\" pu\u00f2 avere il proprio algoritmo per il problema.\nSeconda definizione.\nAlcuni autori definiscono il tempo subesponenziale come tempi di esecuzione in 2O(\"n\"). Questa definizione consente tempi di esecuzione maggiori della prima definizione di tempo subesponenziale. Un esempio di un tale algoritmo in tempo subesponenziale \u00e8 l'algoritmo classico pi\u00f9 noto per la fattorizzazione degli interi, il crivello dei campi di numeri generale, che funziona nel tempo di circa formula_16, dove la lunghezza dell'input \u00e8 \"n\". Un altro esempio \u00e8 l'algoritmo pi\u00f9 noto per il problema dell'isomorfismo dei grafi, che funziona nel tempo 2O(\u221a(\"n\"\u00a0log\u00a0\"n\")).\nSi noti che fa differenza se all'algoritmo si permette di essere subesponenziale nella dimensione dell'istanza, del numero dei vertici o del numero degli spigoli. Nella complessit\u00e0 parametrizzata, questa differenza \u00e8 resa esplicita considerando le coppie formula_23 di problemi decisionali e parametri \"k\". SUBEPT \u00e8 la classe di tutti i problemi parametrizzati che si eseguono in tempo subesponenziale in \"k\" e polinomiale nella dimensione \"n\":\nPi\u00f9 precisamente, SUBEPT \u00e8 la classe di tutti i problemi parametrizzati formula_23 per i quali vi \u00e8 una funzione computabile formula_26 con formula_27 e un algoritmo che decide \"L\" nel tempo formula_28.\nIpotesi del tempo esponenziale.\nL'ipotesi del tempo esponenziale o ITE (in inglese \"exponential time hypothesis\", ETH) \u00e8 che 3SAT, il problema di soddisfacibilit\u00e0 delle formule booleane in forma normale congiuntiva con al massimo tre letterali per clausola e con \"n\" variabili, non possa essere risolto nel tempo 2\"O\"(\"n\"). Pi\u00f9 precisamente, l'ipotesi \u00e8 che ci sia una qualche costante assoluta \"c\"\u00a0&gt;\u00a00 tale che 3SAT non possa essere deciso nel tempo 2\"cn\" da nessuna macchina di Turing deterministica. Con \"m\" che denota il numero di clausole, ITE \u00e8 equivalente all'ipotesi che \"k\"SAT non possa essere risolto nel tempo 2\"O\"(\"m\") per qualsiasi intero \"k\"\u00a0\u2265\u00a03. L'ipotesi del tempo esponenziale implica P \u2260 NP.\nTempo esponenziale.\nSi dice che un algoritmo \u00e8 in tempo esponenziale, se \"T\"(\"n\") \u00e8 limitato superiormente da 2poly(\"n\"), dove poly(\"n\") \u00e8 un qualche polinomio in \"n\". Pi\u00f9 formalmente, un algoritmo \u00e8 in tempo esponenziale se \"T\"(\"n\") \u00e8 limitato da O(2\"n\"\"k\") per una qualche costante \"k\". I problemi che ammettono algoritmi in tempo esponenziale su una macchina di Turing deterministica formano la classe di complessit\u00e0 conosciuta come EXP.\nTalvolta, il tempo esponenziale si usa per riferirsi ad algoritmi che hanno \"T\"(\"n\") = 2O(\"n\"), dove l'esponente \u00e8 al massimo una funzione lineare di \"n\". Questo d\u00e0 origine alla classe di complessit\u00e0 E.\nTempo doppio esponenziale.\nSi dice che un algoritmo \u00e8 in tempo doppio esponenziale se \"T\"(\"n\") \u00e8 limitato superiormente da 22poly(\"n\"), dove poly(\"n\") \u00e8 un qualche polinomio in \"n\". Tali algoritmi appartengono alla classe di complessit\u00e0 2-EXPTIME.\nAlgoritmi ben noti in tempo doppio esponenziale includono:"}
{"id": "4884538", "revid": "767487", "url": "https://it.wikipedia.org/wiki?curid=4884538", "title": "Jean-Louis Leca", "text": "Carriera.\nNella stagione 2004-2005 ha debuttato da professionista col Bastia giocando 2 partite in massima serie. Rimane al Bastia anche nelle successive tre stagioni in seconda serie.\nDal 2008 al 2013 \u00e8 sotto contratto col Valenciennes, col quale gioca una partita in Ligue 1 nella stagione 2009-2010.\nNel 2013 torna al Bastia, militando ancora in massima serie."}
{"id": "4884539", "revid": "767487", "url": "https://it.wikipedia.org/wiki?curid=4884539", "title": "Joseph Barbato", "text": "Carriera.\nNella stagione 2011-2012 ha debuttato da professionista col Bastia giocando una partita in seconda serie. Nella stagione successiva debutta in Ligue 1 giocando 5 partite. Successivamente ha giocato nelle serie minori francesi."}
{"id": "4884540", "revid": "599013", "url": "https://it.wikipedia.org/wiki?curid=4884540", "title": "Georges-K\u00e9vin N'Koudou", "text": "Caratteristiche tecniche.\nGioca prevalentemente come ala sinistra ma pu\u00f2 agire su entrambe le fasce. \u00c8 dotato di buona velocit\u00e0 e buona tecnica ed \u00e8 ambidestro.\nCarriera.\nClub.\nHa iniziato la sua carriera calcistica nelle giovanili del Nantes, per poi passare in prima squadra.\nIl 18 giugno 2015 \u00e8 passato all'Olympique Marsiglia per 1.5 milioni di euro.\nNazionale.\nHa giocato in varie selezioni giovanili francesi. Attualmente fa parte dell'Under-21.\nStatistiche.\nPresenze e reti nei club.\n\"Statistiche aggiornate al 15 maggio 2021.\""}
{"id": "4884542", "revid": "481666", "url": "https://it.wikipedia.org/wiki?curid=4884542", "title": "Edward M. Kimball", "text": ""}
{"id": "4884543", "revid": "256896", "url": "https://it.wikipedia.org/wiki?curid=4884543", "title": "Unione di Comuni Montana Lunigiana", "text": ""}
{"id": "4884544", "revid": "1318658", "url": "https://it.wikipedia.org/wiki?curid=4884544", "title": "Enric Saborit", "text": "Carriera.\nClub.\nNella stagione 2013-2014 ha esordito con l'Athletic Bilbao in Primera Divisi\u00f3n\nNazionale.\nHa giocato con le nazionali Under-17, Under-18 ed Under-19."}
{"id": "4884547", "revid": "1601148", "url": "https://it.wikipedia.org/wiki?curid=4884547", "title": "Nigel Barrie", "text": ""}
{"id": "4884549", "revid": "167900", "url": "https://it.wikipedia.org/wiki?curid=4884549", "title": "Classe temporale", "text": ""}
{"id": "4884554", "revid": "716642", "url": "https://it.wikipedia.org/wiki?curid=4884554", "title": "Mohammed Fatau", "text": "Carriera.\nHa giocato nella Primera Divisi\u00f3n spagnola con il Granada durante la stagione 2013-2014 e con il Rayo Vallecano durante la stagione 2014-2015.\nIn seguito ha anche giocato nella prima divisione turca, in quella saudita ed in quella del Kuwait."}
{"id": "4884557", "revid": "339392", "url": "https://it.wikipedia.org/wiki?curid=4884557", "title": "Premio Oscar al miglior film in lingua straniera", "text": ""}
{"id": "4884558", "revid": "339392", "url": "https://it.wikipedia.org/wiki?curid=4884558", "title": "Oscar per il miglior film straniero", "text": ""}
{"id": "4884561", "revid": "582484", "url": "https://it.wikipedia.org/wiki?curid=4884561", "title": "Golden Globe al miglior film straniero", "text": ""}
{"id": "4884566", "revid": "104458", "url": "https://it.wikipedia.org/wiki?curid=4884566", "title": "Astrid Jacobsen", "text": ""}
{"id": "4884569", "revid": "46291", "url": "https://it.wikipedia.org/wiki?curid=4884569", "title": "Dendrobium capra", "text": "Dendrobium capra \u00e8 una pianta della famiglia delle Orchidacee.\nDescrizione.\n\u00c8 un'orchidea epifita di piccola taglia con stelo eretto, flessibile, spesso, di colore verde opaco che porta da quattro a sette foglie lineari-lanceolate acute di colore verde splendente; quando giovani possono avere macchie scure. Fiorisce in tardo autunno o inizio inverno con un racemo ascellare lasso, lungo da 10 a 30 centrimetri, recante da cinque a venti fiori di circa tre centimetri di grandezza.\nDistribuzione e habitat.\nQuesta orchidea \u00e8 originaria della parte orientale dell'Isola di Giava, dove cresce a basse quote.\nColtivazione.\n\"D. capra\" ha bisogno di riposo invernale asciutto per uno o due mesi, iniziando a irrigare e fertilizzare a primavera."}
{"id": "4884572", "revid": "1543377", "url": "https://it.wikipedia.org/wiki?curid=4884572", "title": "Episodi di Mind Games", "text": "La prima stagione della serie televisiva Mind Games \u00e8 stata trasmessa in prima visione negli Stati Uniti d'America sul canale ABC dal 25 febbraio.\nDopo sei episodi trasmessi, \u00e8 stata cancellata dai palinsesti a causa degli scarsi dati d'ascolto registrati. In Italia la stagione \u00e8 inedita."}
{"id": "4884574", "revid": "256896", "url": "https://it.wikipedia.org/wiki?curid=4884574", "title": "Unione Goliardica Italiana", "text": ""}
{"id": "4884575", "revid": "486946", "url": "https://it.wikipedia.org/wiki?curid=4884575", "title": "Cardinale Segretario di Stato", "text": ""}
{"id": "4884577", "revid": "46291", "url": "https://it.wikipedia.org/wiki?curid=4884577", "title": "Dendrobium dearei", "text": "Dendrobium dearei \u00e8 una pianta della famiglia delle Orchidacee.\nDescrizione.\n\"D. dearei\" \u00e8 un'orchidea epifita di taglia medio-grande che presenta fusti eretti, scanalati, leggermente pi\u00f9 spessi nella parte alta, con foglie distribuite lungo tutto il fusto e con guaine fogliari ricoperte di peli scuri. Le foglie sono persistenti, oblungo-lineari, coriacee. La fioritura avviene in inverno - primavera, con racemi ascellari arcuati, ricadenti con 6 -18 fiori grandi 7 - 8 centimetri e dal caratteristico odore di muffa.\nDistribuzione e habitat.\n\u00c8 una pianta originaria del Borneo e delle Isole Filippine dove cresce epifita nelle foreste costiere ad altitudini modeste (da 60 a 100 metri).\nColtivazione.\nRispetto ad altre specie di \"Dendrobium\", questa ha necessit\u00e0 di innaffiature e concimazioni pi\u00f9 regolarmente distribuite lungo tutto l'anno. In questo modo pu\u00f2 rifiorire pi\u00f9 volte.."}
{"id": "4884579", "revid": "1543377", "url": "https://it.wikipedia.org/wiki?curid=4884579", "title": "Episodi di Those Who Kill", "text": "La prima e unica stagione della serie televisiva Those Who Kill, composta da 10 episodi, \u00e8 stata trasmessa in prima visione assoluta negli Stati Uniti d'America dal 3 marzo al 18 maggio 2014; dopo aver debuttato sul canale via cavo A&amp;E coi primi due episodi, a causa dello scarso riscontro la stagione \u00e8 stata spostata su LMN, altro canale via cavo di propriet\u00e0 del gruppo A+E Networks, che ha ritrasmesso l'intera stagione, in prima visione assoluta dal terzo episodio.\nIn Italia la stagione \u00e8 trasmessa in prima visione satellitare da Fox Crime, canale a pagamento della piattaforma Sky, dal 13 giugno al 15 agosto 2014."}
{"id": "4884580", "revid": "339392", "url": "https://it.wikipedia.org/wiki?curid=4884580", "title": "ENIT", "text": ""}
{"id": "4884582", "revid": "400694", "url": "https://it.wikipedia.org/wiki?curid=4884582", "title": "Agenzia nazionale italiana del turismo", "text": ""}
{"id": "4884583", "revid": "256896", "url": "https://it.wikipedia.org/wiki?curid=4884583", "title": "Giudici della Corte Penale Internazionale", "text": ""}
{"id": "4884585", "revid": "481666", "url": "https://it.wikipedia.org/wiki?curid=4884585", "title": "World Film Corporation", "text": ""}
{"id": "4884594", "revid": "582484", "url": "https://it.wikipedia.org/wiki?curid=4884594", "title": "Strega (premio)", "text": ""}
{"id": "4884596", "revid": "716642", "url": "https://it.wikipedia.org/wiki?curid=4884596", "title": "Ricardo Alves", "text": "Caratteristiche tecniche.\nInterno di centrocampo, pu\u00f2 giocare anche da mediano.\nCarriera.\nClub.\nHa giocato nella prima divisione portoghese, in quella rumena ed in quella slovena.\nNazionale.\nHa partecipato ai Mondiali Under-20 del 2013."}
{"id": "4884601", "revid": "287204", "url": "https://it.wikipedia.org/wiki?curid=4884601", "title": "AS Trencin", "text": ""}
{"id": "4884603", "revid": "599013", "url": "https://it.wikipedia.org/wiki?curid=4884603", "title": "Kingsley Madu", "text": "Caratteristiche tecniche.\n\u00c8 un terzino sinistro mancino.\nCarriera.\nClub.\nIl primo marzo del 2014 esordisce giocando da titolare contro lo \u017dilina (2-1)."}
{"id": "4884606", "revid": "458786", "url": "https://it.wikipedia.org/wiki?curid=4884606", "title": "Abdullahi Shehu", "text": "Caratteristiche tecniche.\nPu\u00f2 essere schierato in mezzo al campo o da terzino destro.\nCarriera.\nClub.\nDal 2012 al 2014 ha giocato nella massima serie nigeriana; successivamente dall'estate del 2014 gioca con l'Al-Qadisiya in Kuwait. Con la squadra ha anche giocato 2 partite in Coppa dell'AFC.\nNazionale.\nEsordisce con la Nazionale maggiore l'11 gennaio 2014 contro il Mali (2-1), partita valida per il campionato delle Nazioni Africane 2014."}
{"id": "4884609", "revid": "1214201", "url": "https://it.wikipedia.org/wiki?curid=4884609", "title": "Alhaji Gero", "text": "Caratteristiche tecniche.\nCentravanti, pu\u00f2 giocare come ala destra o come seconda punta.\nCarriera.\nClub.\nAcquistato dall'\u00d6ster nell'agosto del 2013, ha esordito ufficialmente il 16 agosto contro il Syrianska, in una partita casalinga vinta per 1-0. La sua prima rete in Allsvenskan l'ha realizzata il 30 settembre seguente, nella sconfitta esterna per 2-1 contro l'AIK.\nA seguito delle due retrocessioni consecutive subite dell'\u00d6ster, Gero si \u00e8 accordato con i danesi del Viborg, con cui ha giocato due mezze stagioni nell'anno solare 2015: una in 1. Division e una in Superligaen grazie alla promozione ottenuta dalla squadra.\nComplice lo scarso spazio a disposizione, durante la pausa invernale ha rescisso con il Viborg e firmato con gli svedesi dell'\u00d6stersund, alla loro prima stagione in Allsvenskan. Il 13 aprile 2017 ha vinto la Coppa di Svezia 2016-2017, segnando anche il gol del temporaneo 3-1 nella finale contro l'IFK Norrk\u00f6ping. Pochi mesi dopo ha debuttato in Europa League, arrivando fino ai sedicesimi contro l'Arsenal.\nNell'agosto 2018 \u00e8 stato ceduto dall'\u00d6stersund agli iraniani dell'Esteghlal. La sua permanenza nel paese persiano tuttavia \u00e8 durata poco, dato che gi\u00e0 nel successivo mese di dicembre ha rescisso.\nNel febbraio 2019 ha fatto ritorno all'\u00d6stersund, con un contratto di breve durata valido fino all'estate seguente. Scaduto l'accordo, a luglio \u00e8 rimasto in Allsvenskan con il passaggio all'Helsingborg fino al 2022. La squadra \u00e8 retrocessa al termine del campionato 2020 ma, nonostante l'abbassamento di categoria, nel corso della Superettan 2021 Gero \u00e8 stato utilizzato dal nuovo tecnico J\u00f6rgen Lennartsson in sole tre occasioni. A fine anno ha cos\u00ec lasciato la squadra."}
{"id": "4884610", "revid": "1870933", "url": "https://it.wikipedia.org/wiki?curid=4884610", "title": "Chidi Osuchukwu", "text": "Caratteristiche tecniche.\nAla sinistra, pu\u00f2 giocare come trequartista o come ala destra.\nCarriera.\nNazionale.\nHa giocato 2 partite nei Mondiali Under-20 del 2013."}
{"id": "4884611", "revid": "123410465", "url": "https://it.wikipedia.org/wiki?curid=4884611", "title": "Universit\u00e0 Nazionale di Seul", "text": "L'Universit\u00e0 Nazionale di Seul (in coreano: \uc11c\uc6b8\ub300\ud559\uad50, in inglese: \"Seoul National University\" o \"SNU\") \u00e8 un'universit\u00e0 statale mista con sede nella citt\u00e0 di Seul, la capitale della Corea del Sud. Conosciuta colloquialmente come \"Seuldae\", \u00e8 comunemente considerata l'universit\u00e0 pi\u00f9 prestigiosa del paese con un campus principale situato nel distretto Gwanak-gu della capitale, ed altri due campus.\nAttualmente, l'universit\u00e0 consiste di 16 college (facolt\u00e0), 83 dipartimenti (corsi di laurea), 53 istituti specialistici (corsi di laurea specialistica) e 13 laboratori o centri di ricerca. L'universit\u00e0 ha un totale di circa 28.011 studenti.\nStoria.\nL'universit\u00e0 \u00e8 stata fondata nel 1946."}
{"id": "4884616", "revid": "922800", "url": "https://it.wikipedia.org/wiki?curid=4884616", "title": "Istanbul BB", "text": ""}
{"id": "4884617", "revid": "1100311", "url": "https://it.wikipedia.org/wiki?curid=4884617", "title": "Cenk \u015eahin", "text": "Caratteristiche tecniche.\nAla destra, pu\u00f2 giocare come trequartista o come ala sinistra.\nCarriera.\nClub.\nNel 2019, a seguito del sostegno dato all'invasione del Rojava da parte dell\u2019esercito turco, il St. Pauli ha prima preso le distanze dal gesto di Sahin e poi rescisso il contratto con lo stesso.\nIl 9 gennaio 2020 viene ingaggiato dal Kayserispor.\nNazionale.\n\u00c8 stato capitano dell'Under-20 turca."}
{"id": "4884618", "revid": "922800", "url": "https://it.wikipedia.org/wiki?curid=4884618", "title": "Enver Cenk \u015eahin", "text": ""}
{"id": "4884621", "revid": "922800", "url": "https://it.wikipedia.org/wiki?curid=4884621", "title": "Villarreal B", "text": ""}
{"id": "4884622", "revid": "767487", "url": "https://it.wikipedia.org/wiki?curid=4884622", "title": "Jonathan Espericueta", "text": "Caratteristiche tecniche.\nInterno di centrocampo mancino, pu\u00f2 avanzare al ruolo di trequartista o a quello di ala sinistra; dotato di un buon tiro da fuori area."}
{"id": "4884623", "revid": "922800", "url": "https://it.wikipedia.org/wiki?curid=4884623", "title": "Jorge Espericueta", "text": ""}
{"id": "4884624", "revid": "922800", "url": "https://it.wikipedia.org/wiki?curid=4884624", "title": "Baba Rahman", "text": ""}
{"id": "4884631", "revid": "2146946", "url": "https://it.wikipedia.org/wiki?curid=4884631", "title": "Simon Sluga", "text": "Carriera.\nClub.\nCresciuto nelle giovanili del Rijeka, nell'estate del 2011 la Juventus lo prende in prestito per \u20ac 50.000 e lo schiera in qualche partita della squadra primavera. Nella stagione successiva \u00e8 nuovamente ceduto in prestito in Italia, questa volta all'Hellas Verona, dov'\u00e8 il titolare della formazione primavera.\nNell'estate del 2013, il Rijeka decide di mandarlo a fare esperienza tra le file del Pomorac, nella seconda divisione croata. Successivamente va in prestito alla per poi tornare al , con cui esordisce il 19 luglio 2015 nel 3-3 contro lo .\nIl 2 agosto 2015 viene ceduto nuovamente in prestito in Italia, questa volta allo .\nAlla fine del prestito fa nuovamente ritorno al Rijeka; dopo una stagione 2016-2017 da riserva, a partire dal 2017-2018, complice un infortunio del collega di reparto Andrej Prskalo, si afferma come titolare del club.\nIl 19 luglio 2019 viene acquistato dal .\nNazionale.\nIl 15 agosto 2012 esordisce in Under-21 giocando contro la Georgia (1-1), sfida valida per le qualificazioni agli Europei Under-21 2013.\nIl 26 giugno 2013 gioca da titolare e da capitano la partita contro la Nuova Zelanda (2-1), valida per la fase a gironi del Mondiale Under-20 2013.\nIl 9 ottobre 2018 riceve la sua prima convocazione in nazionale maggiore, con cui esordisce l'11 giugno 2019 debutta in amichevole contro la .\nIl 17 maggio 2021 viene inserito nella lista dei convocati per l'Europeo."}
{"id": "4884639", "revid": "56620", "url": "https://it.wikipedia.org/wiki?curid=4884639", "title": "E. E. Clive", "text": "Biografia.\nNativo del Monmouthshire (Galles), Edward E. Clive studi\u00f2 per intraprendere la professione medica, ed esercit\u00f2 quattro anni di apprendistato presso il St Bartholomew's Hospital a Londra, prima di rivolgere definitivamente le proprie aspirazioni verso la carriera artistica. Nel 1901, all'et\u00e0 di ventidue anni, Clive inizi\u00f2 un lungo periodo di tourn\u00e9e in provincia attraverso il territorio della Gran Bretagna, affinando le proprie doti di attore teatrale e sviluppando una particolare abilit\u00e0 nel riproporre i dialetti regionali delle isole britanniche.\nNel 1912 si trasfer\u00ec negli Stati Uniti e lavor\u00f2 per diversi anni nei circuiti del vaudeville, in particolare l'Orpheum, per poi costituire una propria compagnia con base a Boston presso il Copley Theatre. Dagli anni venti, Clive produsse e diresse lavori teatrali a Los Angeles ed ebbe tra i compagni di lavoro, tra gli altri, la futura star Rosalind Russell.\nIl debutto sul grande schermo avvenne nel 1932 in \"Cheaters at Play\", e gi\u00e0 l'anno successivo Clive fece un'apparizione in un film di rilievo, l'horror \"L'uomo invisibile\" (1933), nel ruolo di un ufficiale di polizia di provincia. Fu l'inizio per l'attore di una carriera cinematografica che sarebbe durata nel solo arco degli anni trenta, ma durante la quale avrebbe interpretato un'innumerevole serie di ruoli secondari, spesso non accreditati, dal maggiordomo al reporter, dall'aristocratico al bottegaio, dal poliziotto al conducente di taxi, specializzandosi in caratterizzazioni di gentiluomo britannico.\nTra i numerosi titoli in cui apparve durante il decennio, sono da ricordare \"Il nemico invisibile\" (1934), \"Father Brown, Detective\" (1934), \"La figlia di Dracula\" (1936), nei quali interpret\u00f2 ruoli di investigatore e uomo di legge, \"Lord Fauntleroy\" (1936), \"L'ora misteriosa\" (1936), \"La carica dei seicento\" (1936), in cui ebbe parti di aristocratico, \"I Lloyds di Londra\" (1936), nel quale ebbe il breve ruolo di un magistrato.\nIl personaggio per cui Clive viene tuttora ricordato \u00e8 per\u00f2 quello di Tennyson, detto \"Tenny\", l'imperturbabile maggiordomo in una serie di film prodotti dalla Paramount Pictures e incentrati sulla figura del capitano Bulldog Drummond, veterano della prima guerra mondiale divenuto investigatore privato e protagonista di rocambolesche avventure. Con il suo aplomb tipicamente britannico, Clive imperson\u00f2 il fedele e impeccabile servitore di Drummond a partire dal film \"La fuga di Bulldog Drummond\" (1937), l'unico con Ray Milland nel ruolo di Drummond, per proseguire con \"Bulldog Drummond Comes Back\" (1937), \"La valigia infernale\" (1937), \"Il diamante fatale\" (1938), \"Bulldog Drummond in Africa\" (1938), \"Arrest Bulldog Drummond\" (1939), \"La squadra speciale di Bulldog Drummond\" (1939), \"Bulldog Drummond's Bride\" (1939), che furono tutti interpretati da John Howard nel ruolo di Drummond.\nClive interpret\u00f2 la parte di un maggiordomo anche nella commedia \"Situazione imbarazzante\" (1939), con David Niven e Ginger Rogers, fu un tassista ne \"Il mastino di Baskerville\" (1939), pellicola di esordio della coppia Basil Rathbone-Nigel Bruce nei panni di Sherlock Holmes e del dottor Watson, che sarebbero stati protagonisti di una lunga serie di film durante gli anni quaranta. Clive lavor\u00f2 nuovamente accanto a Rathbone e Bruce in un altro poliziesco, \"Le avventure di Sherlock Holmes\" (1939), in cui imperson\u00f2 l'ennesimo uomo di legge, l'ispettore Bristol di Scotland Yard. L'anno successivo, l'attore apparve ancora nel melodramma in costume \"Orgoglio e pregiudizio\" (1940), nella parte di Sir William Lucas, e in un ruolo non accreditato nel thriller \"Il prigioniero di Amsterdam\" (1940) di Alfred Hitchcock.\nVita privata.\nDal matrimonio con Eleanor Ellis, che spos\u00f2 nel 1915, E. E. Clive ebbe un figlio. Affetto da disturbi cardiaci, l'attore mor\u00ec improvvisamente il 6 giugno 1940, all'et\u00e0 di sessant'anni, nella sua abitazione di North Hollywood."}
{"id": "4884642", "revid": "400694", "url": "https://it.wikipedia.org/wiki?curid=4884642", "title": "Harriet (cantante)", "text": ""}
{"id": "4884643", "revid": "184755", "url": "https://it.wikipedia.org/wiki?curid=4884643", "title": "Giovanni Malipiero", "text": "Biografia.\nDopo aver studiato nella sua citt\u00e0 esord\u00ec nel 1930 a Lonigo come protagonista di \"Rigoletto\".\nInizi\u00f2 una rapida carriera che lo vide in importanti teatri in Italia: Roma, Venezia, Torino, Genova, Napoli, Arena di Verona.\nNel 1937, ne La Cenerentola, debutt\u00f2 alla Scala, dove apparve fini all'inizio degli anni cinquanta e dove fu presente nel 1946 al concerto di riapertura dopo la guerra, diretto da Arturo Toscanini. La carriera internazionale fu ostacolata dal conflitto mondiale, limtandosi ad apparizioni a Monaco e in Sudamerica. Continu\u00f2 ad esibirsi in ruoli da protagonista fino alla prima met\u00e0 degli anni cinquanta, per poi passare a ruoli di fianco e terminando l'attivit\u00e0 nel 1962.\nIl repertorio fu tipicamente di tenore lirico, includendo tra gli altri, Duca di Mantova, Alfredo, Edgardo, Fernando, il Faust dell'opera di Gounod e del \"Mefistofele\", Werther, Rodolfo, oltre a titoli di Rossini e Bellini."}
{"id": "4884652", "revid": "297745", "url": "https://it.wikipedia.org/wiki?curid=4884652", "title": "Antonio De Reali", "text": ""}
{"id": "4884659", "revid": "110157", "url": "https://it.wikipedia.org/wiki?curid=4884659", "title": "Coppa Italia di Serie A2 2002-2003 (pallavolo maschile)", "text": "La Coppa Italia di Serie A2 di pallavolo maschile 2002-2003 si \u00e8 svolta dal 5 marzo al 13 aprile 2003: al torneo hanno partecipato 8 squadre di club italiane e la vittoria finale \u00e8 andata per la prima volta al Callipo Sport.\nRegolamento.\nLe squadre hanno disputato quarti di finale, semifinali e finale."}
{"id": "4884661", "revid": "767487", "url": "https://it.wikipedia.org/wiki?curid=4884661", "title": "Moubarak Mfoihaia", "text": "Carriera.\nClub.\nGioca dal 2008 al 2009 al Marignanaise. Nel 2009 passa al Berre. Nel 2010 si trasferisce in Norvegia, all'Oslo City. Nel 2012 viene acquistato dall'\u00c9lan Club.\nNazionale.\nDebutta in Nazionale il 4 agosto 2011, in Comore-Seychelles. Ha collezionato in totale, con la maglia della Nazionale, 4 presenze."}
{"id": "4884662", "revid": "164044", "url": "https://it.wikipedia.org/wiki?curid=4884662", "title": "Moubarak Abdallah Mfoihaia", "text": ""}
{"id": "4884664", "revid": "287451", "url": "https://it.wikipedia.org/wiki?curid=4884664", "title": "Cripta dei Grottini", "text": "La cripta dei Grottini sorge lungo la Gravina di Picciano, nei pressi del Santuario di Santa Maria di Picciano.\nDescrizione.\nLa cripta riutilizza, probabilmente, gli spazi di un'antica grotta risalente all'et\u00e0 dei metalli. Presenta un impianto a croce equilatera, i cui bracci si chiudono in calotte ben modellate. L'intersezione dei bracci \u00e8 sovrastata da una cupola leggermente ogivale."}
{"id": "4884667", "revid": "1305772", "url": "https://it.wikipedia.org/wiki?curid=4884667", "title": "Yesterday's Papers", "text": "Yesterday's Papers \u00e8 un brano musicale del gruppo rock britannico The Rolling Stones. Registrata nell'estate del 1966, fu il primo brano nell'edizione inglese dell'album \"Between the Buttons\" e venne inclusa anche nell'edizione americana del medesimo album.\nIl brano.\nAlcune fonti affermano che la canzone si riferisca a Chrissie Shrimpton, ex compagna di Jagger, quando parla in tono dispregiativo della \"yesterday's girl\" (\"la ragazza di ieri\"). Ci\u00f2 fu aggravato dal fatto che la ragazza tent\u00f2 il suicidio poco dopo la pubblicazione dell'album, anche se i due fatti non sembrerebbero avere collegamenti tra loro. Infine, proprio per la sua irridente definizione delle donne come \"giornali vecchi\" di ieri che nessuno vuole pi\u00f9, la canzone venne tacciata di misoginia ed attaccata, insieme alle contemporanee \"Stupid Girl\" e \"Under My Thumb\", da diversi gruppi di femministe dell'epoca.\nCover.\nLa canzone \u00e8 stata ripresa da diversi artisti, tra i quali Chris Farlowe."}
{"id": "4884669", "revid": "767487", "url": "https://it.wikipedia.org/wiki?curid=4884669", "title": "Bloodsports", "text": "Bloodsports \u00e8 il sesto album discografico in studio del gruppo musicale alternative rock inglese Suede, pubblicato nel marzo 2013 a 11 anni di distanza dal precedente."}
{"id": "4884671", "revid": "767487", "url": "https://it.wikipedia.org/wiki?curid=4884671", "title": "A New Morning", "text": "A New Morning \u00e8 il quinto album discografico in studio del gruppo musicale alternative rock inglese Suede, pubblicato nel settembre 2002."}
{"id": "4884674", "revid": "1573940", "url": "https://it.wikipedia.org/wiki?curid=4884674", "title": "Chiesa dei Santi Simeone e Giuda", "text": "La chiesa dei Santi Simeone e Giuda \u00e8 una chiesa rupestre dei Sassi di Matera, situata presso il Sasso Caveoso.\nDescrizione.\nDurante il periodo angioino, la chiesa \u00e8 stata elevata a parrocchia per consentire alle donne di prendere parte alle funzioni religiose senza essere infastidite dai soldati francesi. \nOggi restano pochissime tracce dell'antico luogo di culto."}
{"id": "4884675", "revid": "767487", "url": "https://it.wikipedia.org/wiki?curid=4884675", "title": "Head Music", "text": "Head Music \u00e8 il quarto album discografico in studio del gruppo musicale alternative rock inglese Suede, pubblicato nel maggio 1999."}
{"id": "4884684", "revid": "729019", "url": "https://it.wikipedia.org/wiki?curid=4884684", "title": "Kiyotake Shigeno", "text": "Discendente da famiglia appartenente all'aristocrazia militare eredit\u00f2 dal padre il titolo di barone. Fu un pioniere dell'aviazione giapponese, e nel dicembre 1914, suo ordine delle autorit\u00e0 militari giapponesi si arruol\u00f2 nella Legione straniera francese per poter combattere nell'A\u00e9ronautique Militaire ed acquisire esperienza bellica.\nBiografia.\nKiyotake Shigeno nasce a Nagoya il 6 ottobre 1882 terzo figlio di Kiyoshiko Shigeno e Fusako Kurosaki. La sua era una famiglia appartenente all'aristocrazia militare, e suo padre, con il titolo di barone, era un generale dell'Esercito imperiale. Appassionato di musica da giovane non fu attratto dalla carriera militare, preferendo iniziare gli studi di arte, ma nel 1896, con la morte del padre e dei suoi due fratelli maggiori, sotto la pressione della famiglia, entr\u00f2 come cadetto nell'Accademia Militare dell'Esercito imperiale. Colpito da depressione lasci\u00f2 prematuramente gli studi militari per entrare nella prestigiosa Accademia di musica Ueno, a Tokyo. Qui conobbe la giovane Wakako, figlia di un visconte, di cui si innamor\u00f2 perdutamente sposandola in poco tempo. La giovane donna mor\u00ec prematuramente nel 1910, ed egli decise di trasferirsi in Francia per continuare gli studi di musica. \nGiunto a Parigi, and\u00f2 alla scoperta del mondo delle arti stringendo amicizia con H. Souwa, personalit\u00e0 giapponese residente nella capitale, e fu da lui che sent\u00ec parlare delle prime imprese aviatorie che si tenevano a quell'epoca in Francia. Appassionatosi al nascente mondo dell'aviazione approfitt\u00f2 di una visita di una missione militare giapponese, diretta dal deputato avvocato Miyako Ishida, nel 1911 per offrire i suoi servigi. Unitosi alla missione visit\u00f2 gli stabilimenti e le scuole civili e militari della societ\u00e0 Bleriot di \u00c9tampes, iscrivendosi successivamente alla scuola di pilotaggio de Boysson di Juvisy. Allievo della scuola di volo Demezel il 19 febbraio 1912, sul campo di aviazione di Issy-les-Moulineaux, ottenne il brevetto di pilota civile n\u00b0 744 dalla Commission Aviation dell'A\u00e9ro Club de France volando su velivolo Caudron.\nSubito dopo, assistito dall'ingegnere francese Charles Roux, intraprese la costruzione di un velivolo biplano di sua progettazione denominato Wakadori-go, in omaggio alla giovane sposa defunta.\nIl velivolo motorizzato con un propulsore rotativo Anzani da 50 hp, fu esposto al 4\u00ba Salone dell'Aeronautica di Parigi, ed effettu\u00f2 il suo primo volo il 26 aprile 1912. Poco tempo dopo Shigeno rientr\u00f2 in Giappone con il suo aereo, che fu rimontato presso il campo di aviazione di Tokorozawa, situato nei pressi di Tokyo. Dopo un incidente in fase di decollo l'aereo venne leggermente modificato, e il 20 aprile 1913 conquist\u00f2 il record di altitudine giapponese raggiungendo un'altezza di 300 metri. Divenuto professore presso la Scuola Militare d'Aviazione giapponese, ritorn\u00f2 in Francia nell'aprile 1914 per acquistare un nuovo apparecchio.\nLa prima guerra mondiale.\nNell'agosto di quell'anno, allo scoppio della prima guerra mondiale, i suoi superiori gli ordinarono di entrare nell'esercito francese. Il 20 dicembre si arruol\u00f2 nel 1\u00ba Reggimento della Legione straniera con il grado di capitano dell'esercito giapponese, per essere subito mandato presso una scuola di volo militare.\nIl 19 aprile 1915, sul campo d'aviazione di Avord, ottenne il brevetto di pilota militare n\u00b0 834, e il 20 maggio fu mandato presso l'Escadrille V.24 entrando ufficialmente in servizio quattro giorni dopo. Prest\u00f2 servizio per tre mesi volando su velivolo da bombardamento Voisin LAS e Nieuport Ni.10. Il 23 agosto si segnal\u00f2 durante una missione di ricognizione sulle linee tedesche a nord di Reims, quando il suo velivolo fu inquadrato dal tiro dell'artiglieria contraerea tedesca destando l'ammirazione dei soldati francesi che contarono ben 562 colpi tirati contro di lui.\nPoco tempo dopo, il 31 agosto, fu inviato in missione nelle retrovie, presso la Riserva Generale Aeronautica (R\u00e9serve G\u00e9n\u00e9rale A\u00e9ronautique). I problemi di salute emersi lo costrinsero l'8 settembre ad un ricovero presso l'ospedale militare giapponese No.4 bis. Si trovava ancora ricoverato quando, il 31 ottobre, ricevette la notizia che era stato nominato Cavaliere della Legion d'onore iscritto nel ruolo speciale in carico al 33e R\u00e9giment d'infanterie coloniale e citato all'ordine del giorno dell'esercito.\nRientrato dalla convalescenza il 7 dicembre, pot\u00e9 continuare la sua missione presso la R.G.A rientrando alla sua Escadrille il 21 dello stesso mese. Ripreso a volare sui Voisin LAS si distinse il 13 maggio 1916 quando per 45 minuti tenne testa in combattimento a due velivoli nemici. Lasci\u00f2 la sua unit\u00e0 tra il 22 e il 26 dello stesso mese inviato in missione dall'addetto navale giapponese in Francia, ed al suo rientro al reparto apprese che era stato trasferito alla caccia presso l'Escadrille N.12 con effetto dal 1\u00ba giugno. Rimase presso tale squadriglia per poco tempo in quanto, il 15 giugno, rientr\u00f2 presso la R.G.A. a Le Plessis-Belleville, e il 19 settembre raggiunse l'Escadrille N.26 del Groupe de Chasse 12, noto con il nome di \"Groupe des Cigognes\".\nIl suo emblema personale, una cicogna chiamata \"japonaise\", fu adottata dall'Escadrille diventando per un certo tempo l'emblema collettivo del reparto. Il 17 marzo 1917, volando sullo SPAD S.VII n\u00b0173 denominato \"Wakadori\", abbatt\u00e9 in cooperazione con Georges Guynemer un biposto che precipit\u00f2 ad est di Atilloncourt. Il 30 aprile, ancora ai comando del suo SPAD S.VII n\u00b0 173, guid\u00f2 una pattuglia di aerei in volo sulla zona Hurtebise-Brimont-La Pompelle. Tra Juvincourt, Preuvais e Guincourt, affront\u00f2 un velivolo da caccia monoposto che colpito and\u00f2 picchiata scivolando d'ala. A causa dell'inceppamento della mitragliatrice non pot\u00e9 seguirlo verso terra per accertarsi della sua sorte, e la vittoria non gli fu riconosciuta.\nIl 31 maggio and\u00f2 in volo di pattuglia con il sottotenente Andre Dezarrois e il maresciallo Auguste Pouchelle. I tre caccia francesi furono attaccati da tre velivoli Albatros tedeschi, e nel corso del combattimento seguente rimase leggermente ferito da una pallottola. Nel luglio successivo riprese a volare a bordo dello SPAD S.VII n\u00b0 1721. Il suo ultimo volo registrato sul giornale di reparto dell'Escadrille N.26 reca la data del 9 agosto 1917, in quanto quel giorno venne abbattuto da un velivolo nemico rimanendo ferito in maniera grave.\nI suoi problemi di salute lo costrinsero ad un nuovo ricovero in ospedale il 13 agosto dello stesso anno, che perdur\u00f2 fino alla proclamazione dell'armistizio. \nDurante questo periodo di cura, mentre si sta riposando sulla riviera francese, conobbe una giovane vedova di guerra di 22 anni, la signorina Jeanne Aimard, il cui marito Joseph-Fran\u00e7ois Monin era accidentalmente rimasto ucciso al fronte il 1\u00ba aprile 1916. Fu un vero colpo di fulmine, allietato il 21 ottobre 1918 \u00e0 Jonage (Is\u00e8re) dalla nascita di una bambina chiamata con il nome di Jacqueline Aya-Ko. Anche se l'armistizio era stato proclamato l'11 novembre Shigeno rientr\u00f2 in servizio presso l'Escadrille SPA 26 il 23 febbraio 1919, agli ordini dell'asso de Sevin. Non vi rimase a lungo, e meno di tre settimane dopo, l'11 marzo, fu smobilitato con il grado di sottotenente della Legione straniera, decorato con la Croix de guerre 1914-1918 con palma.\nIl ritorno alla vita civile.\nRitornato alla vita civile and\u00f2 ad abitare con la famiglia presso il n. 7 di rue Toullier a Parigi, sposandosi il 18 ottobre presso il municipio del 5\u00e8me arrondissement della capitale. Nel gennaio 1920 la famiglia Shigeno part\u00ec per il Giappone, prendendo casa a Osaka. In patria si diede subito da fare nell'ambito della nascente aviazione civile giapponese, contribuendo ad organizzare meeting aviatori (uno di essi a Ky\u016bsh\u016b nel marzo 1921) e favorendo lo sviluppo dell'aviazione commerciale. Un grave lutto lo colp\u00ec quasi subito, in quanto la piccola Jacqueline Aya-Ko si spense il 10 agosto 1921, poco prima del suo terzo compleanno.\nLa coppia ritorn\u00f2 in Francia nel novembre successivo, a causa di una missione commerciale che doveva acquistare alcuni velivoli per la compagnia Shokwa\u00ef (Chihaya e Co.). Dopo il ritorno in Giappone nel dicembre seguente, Madame Jeanne Shigeno ebbe altri due figli, Jacques Kiodori nato a K\u014dbe l'11 settembre 1922, e Roger Kiyoshi nato il 6 novembre 1923 nella medesima citt\u00e0. Il 9 giugno 1924 il barone Shigeno fu tra le autorit\u00e0 che accolsero sul campo d'aviazione di Tokorosawa, nelle vicinanze di Tokyo, il pilota francese Georges Pelletier-Doisy che completava cos\u00ec il suo lungo raid aereo Parigi-Tokyo. A causa di una polmonite contratta Shigeno si spense a Osaka il 13 ottobre 1924, lasciando la moglie e i suoi due figli in giovane et\u00e0. Rimasta sola la vedova si trov\u00f2 a lottare contro la famiglia del marito, che reclamava la custodia dei figli in quanto il matrimonio contratto in Francia non era legalmente riconosciuto in Giappone. Dopo una lunga battaglia legale che vide coinvolti il Ministero degli Affari Esteri del Giappone e le autorit\u00e0 consolari francesi, ella riebbe la custodia dei figli."}
{"id": "4884685", "revid": "287204", "url": "https://it.wikipedia.org/wiki?curid=4884685", "title": "American Basketball League", "text": ""}
{"id": "4884688", "revid": "767487", "url": "https://it.wikipedia.org/wiki?curid=4884688", "title": "Sci-Fi Lullabies", "text": "Sci-Fi Lullabies \u00e8 un album discografico di raccolta del gruppo musicale alternative rock inglese Suede, pubblicato nel 1997 costituito da B-sides."}
{"id": "4884692", "revid": "1573940", "url": "https://it.wikipedia.org/wiki?curid=4884692", "title": "Chiesa di San Benedetto alla Civita", "text": "La chiesa di San Benedetto alla Civita \u00e8 una delle chiese rupestri che sorgono a Matera.\nDescrizione.\nLa chiesa ha subito diversi danneggiamenti causati da calamit\u00e0 naturali e lavori stradali. La piccola cripta, tuttavia, conserva ancora resti di affreschi risalenti al XII-XIII secolo."}
{"id": "4884693", "revid": "1378703", "url": "https://it.wikipedia.org/wiki?curid=4884693", "title": "Suede (album)", "text": "Suede \u00e8 l'album discografico di debutto del gruppo musicale alternative rock inglese Suede, pubblicato nel marzo 1993 dalla Nude Records.\nTracce.\nTutte le tracce sono state scritte da Brett Anderson e Bernard Butler."}
{"id": "4884694", "revid": "287204", "url": "https://it.wikipedia.org/wiki?curid=4884694", "title": "Premi BAFTA 1995", "text": "La 48\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1994, ha avuto luogo nell'aprile 1995."}
{"id": "4884698", "revid": "247222", "url": "https://it.wikipedia.org/wiki?curid=4884698", "title": "Hats Off to the Bull", "text": "Hats Off to the Bull \u00e8 il sesto album discografico in studio del gruppo musicale hard rock statunitense Chevelle, pubblicato nel dicembre 2011."}
{"id": "4884699", "revid": "247222", "url": "https://it.wikipedia.org/wiki?curid=4884699", "title": "Sci-Fi Crimes", "text": "Sci-Fi Crimes \u00e8 il quinto album discografico in studio del gruppo musicale hard rock statunitense Chevelle, pubblicato nell'agosto 2009."}
{"id": "4884700", "revid": "74801", "url": "https://it.wikipedia.org/wiki?curid=4884700", "title": "Muslim ibn 'Aqil", "text": "Figlio di \u02bfAq\u012bl b. Ab\u012b \u1e6c\u0101lib, era quindi un cugino primo di al-\u1e24usayn b. \u02bfAl\u012b.\nPartecip\u00f2 nel luglio del 657 alla battaglia di \u1e62iff\u012bn assieme ai suoi cugini al-\u1e24asan b. \u02bfAl\u012b, al-\u1e24usayn b. \u02bfAl\u012b e \u02bfAbd All\u0101h b. Ja\u02bffar (figlio del fratello di \u02bfAl\u012b, Ja\u02bffar b. Ab\u012b \u1e6c\u0101lib), nell'ala destra (\"maymana\") dell'esercito califfale.\nAssurge per\u00f2 agli onori della storia islamica sciita quando suo cugino rispose positivamente ai pressanti inviti degli abitanti di Kufa (di prevalenti sentimenti alidi ma assai incostanti nella loro condotta politico-religiosa) a venire nella loro citt\u00e0 per organizzare un'opposizione al potere omayyade, di per s\u00e9 ritenuto usurpatore e fautore di una politica biasimevolmente \"innovatrice\" (\"bid\u02bfa\") nel momento in cui il primo Califfo Mu\u02bf\u0101wiya b. Ab\u012b Sufy\u0101n aveva disposto che a succedergli fosse il figlio Yaz\u012bd, un giovane senza particolari doti e meriti, che cos\u00ec avrebbe guadagnato la massima carica della \"Umma\" islamica semplicemente per meriti familiari e non personali come in passato.\nCon il cugino verso Kufa.\nAccompagn\u00f2 infatti il cugino nello spostamento da Medina a Kufa, facendo parte del suo seguito, composto esclusivamente dai familiari, amici intimi, parenti simpatizzanti e schiavi. Non un esercito, dunque, ma un gruppo di un centinaio di civili, molti dei quali ancor giovani e giovanissimi.\nAvvicinandosi alla citt\u00e0 irachena, al-\u1e24usayn incaric\u00f2 il cugino di andare in avanscoperta, non fidandosi del tutto delle magniloquenti promesse di sostegno avanzate dai Kufani al nipote del Profeta.\nMuslim entr\u00f2 in citt\u00e0 il 9 luglio 680 (5 Shawwal 60E.), recandosi subito nell'abitazione di al-Mukhtar ibn Abi 'Ubayd, ma cap\u00ec ben presto che dei - seguaci che avevano promesso il loro sostegno ad al-\u1e24usayn erano tutt'altro che disposti a mantenere la parola date e che, anzi, non erano troppo distanti dal tradirlo apertamente.\nYazid I intanto aveva scritto al nuovo \"W\u0101l\u012b\" di Kufa, suo cugino \u02bfUbayd All\u0101h b. Ziy\u0101d di catturare senza indugio Muslim b. \u02bfAq\u012bl ed eventualmente di metterlo a morte\". Pass\u00f2 di casa in casa, con la polizia di \u02bfUbayd All\u0101h b. Ziy\u0101d alle sue calcagna. Ibn Ziy\u0101d infiltr\u00f2 allora un suo uomo, Ma\u02bfq\u012bl, consegnandogli dirham che egli avrebbe dovuto consegnare nella moschea principale a qualche devoto alide incaricandolo di con dare tale somma, come dono, a Muslim.\nGrazie alle informazioni avute tramite Ma\u02bfqil, Ibn Ziy\u0101d seppe che Muslim era stato nella casa di H\u0101ni\u02be b. \u02bfUrwa, che fu sottoposto a interrogatorio e che, come altri, si giustific\u00f2 dicendo che Muslim era malato o accampando altre scuse. L'accusa fu per\u00f2 confermata da Ma\u02bfqil e Hani\u02be fu bastonato a sangue sul volto e messo in carcere, da cui sar\u00e0 tirato fuori pi\u00f9 tardi solo per il patibolo, che condivise con Muslim.\nMartirio.\nIl 9 settembre, Muslim trov\u00f2 cibo ospitalit\u00e0 per la notte nella casa di una donna di nome \u1e6caw\u02bfa. Il figlio, giunto pi\u00f9 tardi, sapendo quanto avvenuto, non perse tempo (a insaputa della madre) a denunciare il fatto alla polizia di Ibn Ziy\u0101d.\nFin\u00ec quindi con l'essere individuato e, arrestato all'alba da cinquecento uomini capitanati da Mu\u1e25ammad b. al-Ash\u02bfath. Catturato, fu subito tradotto nella residenza governatoriale (\"d\u0101r al-im\u0101ra\") e, il giorno dopo, 9 Dhu l-Hijja del 60 E. (10 settembre 680), fu messo a morte da un uomo di nome Bakir che era stato ferito in precedenza proprio da Muslim. Al figlio del cugino del Profeta furono spezzati i denti. La testa mozzata sua e quella di H\u0101ni\u02be furono inviate senza indugio dal Governatore al Califfo a Damasco, come prova dell'accaduto, mentre i loro cadaveri furono legati per i piedi e trascinati per Kufa in segno di barbarico ammonimento per la cittadinanza. Quanto rimaneva di Muslim fu infine crocifisso a testa in gi\u00f9.\nIl cadavere sar\u00e0 in seguito inumato sul retro della Grande Moschea di Kufa, dove era stato assassinato 19 anni prima suo zio \u02bfAl\u012b.\nMuslim aveva due figli, Mu\u1e25ammad e Ibr\u0101h\u012bm, rispettivamente di otto e dieci anni. Imprigionati malgrado la tenera et\u00e0 furono fatti evadere da un soldato simpatizzante per la causa alide, intenerito dalla loro giovane et\u00e0. Mentre cercavano di raggiungere il cugino del padre, al-\u1e24usayn, finirono con l'essere catturati e decapitati da un soldato di nome al-\u1e24\u0101rith, vicino alle sponde del fiume Eufrate."}
{"id": "4884701", "revid": "15756", "url": "https://it.wikipedia.org/wiki?curid=4884701", "title": "Shane Richie", "text": "\u00c8 conosciuto per la sua interpretazione del personaggio \"Alfie Luna\" nella soap opera \"EastEnders\" andata in onda sulla BBC dal 2002 al 2005 e successivamente prorogata fino al 2010. Da gennaio 2014, Shane ha presentato \"Reflex\", lo show del sabato sera della BBC.\nBiografia.\nNato Shane Patrick Roche in Harlesden da genitori cattolici irlandesi. Ha frequentato la Willesden Liceo e da bambino \u00e8 stato membro di un teatro giovani. Ha iniziato la sua carriera professionale in adolescenza come un intrattenitore bluecoat in una colonia Pontins, simile ai Bluecoats a Pontins Southport. Ha ricevuto una nomination per il miglior nuovo stand-up inaugurale Comedy Awards britannici. Nel 1989, Richie ha fatto apparizioni notturne per i talk show della serie Sky TV Jameson Stasera, che \u00e8 stato ospitato da Derek e Richie Jameson.\nVita personale.\nRichie ha sposato Coleen Nolan nel 1990 e insieme hanno avuto due figli, Shane Roche Jr e Jake Roche. Hanno divorziato nel 1999. Nel 26 aprile 2005 Richie si \u00e8 messo con Christie Anne Goddard e nel 23 aprile 2006 ha dato alla luce un bambino, Mackenzie blu. Si sono sposati il 21 luglio 2007. Christie ha dato alla luce una figlia, Lolita Bell, il 28 luglio 2008.Il 27 aprile 2011 hanno dato alla luce un'altra figlia chiamata Romani-Skye Angelo Shelley. Richie \u00e8 recentemente diventato patrono della Shinfield Players Theatre, una compagnia teatrale amatoriale a Reading, Berkshire. Assumendo il ruolo del defunto Anton Rodgers. Ha fatto la sua prima apparizione in pubblico il 11 luglio 2009 per la produzione di Disco Inferno Gruppo Giovani. Richie \u00e8 patrono della malattia di Huntington Association del Regno Unito.\nFilmografia.\nTelevisione.\n1978 Grange Hill; 1 episodio\n1989 Jameson Tonight\n1990 Up to Something!\n1991 You Gotta Be Jokin'\n1997 Sooty &amp; Co. 1 episodio: Sooty's Christmas Panto\n1998 Macbeth\n1997 CITV Awards\n1998 Macbeth\n2000 Burnside\n2002\u20132005 EastEnders\n2003 Night and Day\n2003 French and Saunders 1 episodio: Christmas Celebrity Special\n2006 What We Did on Our Holiday\n2007 The Good Samaritan\n2007 Robbie the Reindeer in Close Encounters of the Herd Kind 2008 Skins 1 episodio: Sketch\n2009 Minder\n2009 Whatever It Takes\n2009 New Tricks - Nuove tracce per vecchie volpi 1 episodio: Death of a Timeshare Salesman\n2010 EastEnders\n2014 Reflex Presenter"}
{"id": "4884702", "revid": "247222", "url": "https://it.wikipedia.org/wiki?curid=4884702", "title": "Vena Sera", "text": "Vena Sera \u00e8 il quarto album discografico in studio del gruppo musicale hard rock statunitense Chevelle, pubblicato nel 2007."}
{"id": "4884704", "revid": "1573940", "url": "https://it.wikipedia.org/wiki?curid=4884704", "title": "Chiesa di Santa Maria de Armenis", "text": "La chiesa rupestre di Santa Maria de Armenis \u00e8 un luogo di culto che si trova all'interno dei Sassi di Matera.\nDescrizione.\nLa chiesa, di cui si ha nozione documentaria gi\u00e0 nel 1094, fa parte di un antico cenobio benedettino e sembra essere stata denominata cos\u00ec in seguito allo stanziamento di comunit\u00e0 armene a Matera.\nLa facciata, in stile tardo romanico, \u00e8 sormontata da alcuni archetti ciechi mentre sulla porta d'ingresso vi \u00e8 un arco a tutto sesto dove \u00e8 incisa l'epigrafe \"Santa Maria de Armenis\".\nL'interno \u00e8 composto da tre navate absidate con arcate e pareti che conservano tracce di antichi affreschi, colonne a capitello trapezoidale, ed un cortile a cui si accede da un portale decorato dove si affacciano gli ambienti dell'antico monastero. Dal 1660 al 1774 ospit\u00f2 la confraternita di San Francesco da Paola e successivamente fu accorpata al Seminario di Palazzo Lanfranchi."}
{"id": "4884708", "revid": "247222", "url": "https://it.wikipedia.org/wiki?curid=4884708", "title": "This Type of Thinking (Could Do Us In)", "text": "This Type of Thinking (Could Do Us In) \u00e8 il terzo album discografico in studio del gruppo musicale alternative metal statunitense Chevelle, pubblicato nel 2004."}
{"id": "4884713", "revid": "247222", "url": "https://it.wikipedia.org/wiki?curid=4884713", "title": "Wonder What's Next", "text": "Wonder What's Next \u00e8 il secondo album discografico in studio del gruppo musicale alternative metal statunitense Chevelle, pubblicato nel 2002."}
{"id": "4884717", "revid": "481666", "url": "https://it.wikipedia.org/wiki?curid=4884717", "title": "Lewis J. Selznick", "text": "Biografia.\nNato nel 1870 a Kiev, in Ucraina ai tempi dell'Impero russo, era uno dei diciotto figli di una povera famiglia israelita, i cui genitori erano Ida Ringer e Joseph Seleznik. All'et\u00e0 di dodici anni, emigr\u00f2 a Londra e quindi negli Stati Uniti, dove trov\u00f2 lavoro come gioielliere a Pittsburgh, in Pennsylvania, cambiando il proprio nome in quello di Lewis J. Selznick.\nCarriera cinematografica.\nAffascinato dal mondo del cinema e dalle grandi opportunit\u00e0 che la nuova forma di spettacolo poteva offrire, Selznick incominci\u00f2 a lavorare come produttore. Nel 1914, fond\u00f2 una propria societ\u00e0, la World Film Company, una casa di distribuzione che aveva la sua sede a Fort Lee, nel New Jersey, una localit\u00e0 che ospitava gran parte dei primi studios americani. Presto si fuse con la Peerless Pictures Studios di Jules Brulatour e con i fratelli Shubert. Nel 1915, sottrasse alla Kalem, una casa di produzione concorrente, il regista Sidney Olcott, una delle colonne portanti dello studio rivale riuscendo anche ad assumere il regista francese Maurice Tourneur, portandolo via al colosso Path\u00e9. Ma, l'anno seguente, Selznick venne estromesso dal consiglio di amministrazione dai suoi stessi soci, con i quali era entrato in conflitto.\nLa sua carriera prosegu\u00ec sulla costa est finch\u00e9 non decise di trasferirsi a Hollywood dove collabor\u00f2 con Adolph Zukor e Jesse L. Lasky. Tuttavia, nel giro di pochi anni, la sua compagnia, la Lewis J. Selznick Productions, Inc and\u00f2 incontro a seri problemi finanziari tanto che il produttore fin\u00ec per fare bancarotta nel 1925. Ritiratosi dal mondo del cinema e degli affari, mor\u00ec a Los Angeles nel 1933.\nRiconoscimenti.\nPer il suo contributo all'industria cinematografica, Lewis J. Selznick ha una stella sulla Hollywood Walk of Fame al 6412 di Hollywood Blvd.\nLa famiglia.\nProbabilmente nel 1896, spos\u00f2 Florence Sachs. Dal matrimonio nacquero quattro figli. Il maggiore, Myron Selznick (1898-1944), sarebbe prima diventato un produttore e, in seguito, avrebbe aperto un'agenzia al servizio degli attori pi\u00f9 celebri ma anche fucina di giovani talenti scoperti da Myron. Il secondo figlio, David O. Selznick (1902\u20131965), divent\u00f2 uno dei pi\u00f9 famosi produttori hollywoodiani, cui si deve anche \"Via col vento\", film con il quale vinse l'Oscar."}
{"id": "4884718", "revid": "113469994", "url": "https://it.wikipedia.org/wiki?curid=4884718", "title": "Braccialetti rossi (colonna sonora)", "text": "La colonna sonora della serie televisiva della Rai Braccialetti rossi \u00e8 composta da 3 album: \"Braccialetti rossi\" e \"Watanka!\" del 2014 e \"Braccialetti rossi 2\" del 2015.\n\"Braccialetti rossi\".\nBraccialetti Rossi \u00e8 una raccolta di canzoni edite e inedite curate da Niccol\u00f2 Agliardi, pubblicata dalla casa discografica \"Carosello\" in formato digitale il 21 gennaio 2014 e distribuito in versione fisica nei negozi e nelle edicole a partire dal 28 gennaio.\nL'edizione su CD comprende 16 tracce (12 nella versione digitale) di cui 11 inediti. 9 brani sono scritti da Niccol\u00f2 Agliardi: 3 interpretati dall'autore stesso, 6 da vari artisti italiani.\nSingoli.\nIl primo singolo estratto \u00e8 stato \"Braccialetti rossi (io non ho finito)\" di Niccol\u00f2 Agliardi, estratto in radio il 19 dicembre 2013 e pubblicato su iTunes il 10 gennaio 2014, accompagnato da un videoclip che propone alcune scene della serie, nuove seguenze inedite e alcuni momenti di dietro le quinte. Sia il brano che il videoclip sono stati realizzati da Agliardi insieme al gruppo musicale The Hills composto da Giacomo Ruggeri e Max Elli (chitarre), Andrea Torresani (basso), Tommaso Ruggeri (batterie) e Francesco Lazzari (Piano-Rhodes). Il secondo singolo estratto \u00e8 stato \"Conta\", estratto il 12 febbraio 2014; la canzone \u00e8 uno degli inediti scritti da Agliardi ed \u00e8 interpretata da Francesco Facchinetti, che ritorna sulle scene musicali dopo sette anni di assenza.\nWatanka.\nWatanka! \u00e8 una raccolta delle musiche originali scritte e orchestrate da Stefano Lentini, pubblicata dalla casa discografica \"Edizioni Curci\" in formato digitale il 21 marzo 2014 e e composta da 17 tracce orchestrali.\nTracce.\nMusiche di Stefano Lentini\n\"Braccialetti rossi 2\".\nBraccialetti rossi 2 \u00e8 una raccolta di canzoni edite e inedite curate da Niccol\u00f2 Agliardi, pubblicata dalla casa discografica \"Carosello\" il 27 gennaio 2015 in formato digitale e in versione fisica nei negozi.\nL'edizione su CD comprende 13 tracce (12 nella versione digitale) di cui 9 inediti. 8 brani sono scritti da Niccol\u00f2 Agliardi, alcuni interpretati dall'autore stesso, altri da vari artisti italiani. Il primo singolo estratto \u00e8 stato \"Il bene si avvera (ci sono anch'io)\", estratto in radio il 16 gennaio 2015 e pubblicato su iTunes."}
{"id": "4884738", "revid": "793215", "url": "https://it.wikipedia.org/wiki?curid=4884738", "title": "Cappella di San Giovanni da Matera", "text": "L'antica cripta dedicata a San Giovanni da Matera si trova a Matera ed \u00e8 una delle tante chiese rupestri scavate nella roccia.\nDescrizione.\nLa cripta ha un impianto a forma rettangolare e presenta un soffitto piatto interrotto da un pilastro mozzo.\nIl presbitorio, leggermente sopraelevato, presenta sul fondo una nicchia absidale dall'arco parabolico incorniciato e posto su due gradoni."}
{"id": "4884739", "revid": "287204", "url": "https://it.wikipedia.org/wiki?curid=4884739", "title": "Auto Union Type A", "text": "L'Auto Union Type A \u00e8 una vettura da competizione progettata da Ferdinand Porsche e realizzata dal costruttore tedesco Auto Union nel 1934.\nStoria e profilo.\nGenesi del modello.\nLa \"Type A\" rappresenta il primo modello con cui il colosso sassone dell'Auto Union entr\u00f2 nel mondo delle competizioni. La genesi del modello va fatta risalire ad ancor prima della nascita dell'Auto Union stessa, e addirittura al di fuori del contesto del colosso sassone. Nel 1932 il grande Ferdinand Porsche, all'epoca gi\u00e0 cinquantacinquenne e con un notevole bagaglio di esperienze nel settore della progettazione automobilistica, decise di tuffarsi nel mondo delle competizioni per creare una vettura da gara che potesse stracciare tutte le avversarie nella categoria Grand Prix, dove fino a quel momento erano quasi sempre le italiane e le francesi (prevalentemente Alfa Romeo, Maserati e Bugatti) a farla da padrone nelle gare di maggior grido. Ferdinand Porsche non era affatto a digiuno per quanto riguardava le competizioni: durante il decennio precedente aveva infatti reso famose molte Mercedes e Mercedes-Benz da gara, in particolare i modelli S, SS, SSK ed SSKL, ma anche la precedente Targa Florio del 1923, uno dei primissimi esempi di autovettura sovralimentata.\nFerdinand Porsche, che amava molto le sfide, avvi\u00f2 cos\u00ec il \"progetto 22\" destinato alla realizzazione di questa vettura da gara. Assieme a Porsche collaborarono tra gli altri Karl Rabe (capo progettista), Erwin Komenda (carrozzeria), Karl Fr\u00f6hlich (telai) e Franz Xaver Reimspiess (motori e meccanica). Anche lo stesso figlio di Ferdinand Porsche, Ferry, partecip\u00f2 al progetto ancora giovanissimo.\nIl progetto era ambizioso e ben presto i membri dello staff si resero conto del problema economico: visti anche i tempi difficili, con le ripercussioni della crisi economica di fine 1929 ancora ben evidenti, non si trov\u00f2 nessuno disposto a finanziare il progetto, a parte il pilota Hans Stuck che stava partecipando con una piccola quota. Quest'ultimo aveva avuto modo di incontrare, nel corso del 1932, il futuro dittatore Adolf Hitler, con il quale ebbe una conversazione che naturalmente interessava il mondo dell'automobile. Stuck illustr\u00f2 ad Hitler la necessit\u00e0 di rilanciare l'industria automobilistica tedesca, fattore che avrebbe elevato l'immagine della Germania nel mondo. Tali concetti furono costituirono uno dei punti cardine dell'attivit\u00e0 di Hitler una volta salito al potere ed assunto il ruolo di cancelliere del Reich, almeno per i primi anni. Non solo ma, fatto ancor pi\u00f9 importante, proprio a tale scopo il f\u00fchrer fin\u00ec per aiutare economicamente il progetto di Ferdinand Porsche con lo stanziamento di 300.000 RM a favore dell'Auto Union, che nel frattempo si stava interessando al progetto di Ferdinand Porsche. In realt\u00e0, Hitler sostenne tale progetto in modo tale da creare vetture altamente competitive (nello stesso periodo e con la stessa cifra stava contribuendo anche al rilancio sportivo della Mercedes-Benz) solo per poter stravincere nelle gare e distogliere l'attenzione del pubblico da quelli che furono altri progetti ed altre idee molto meno nobili, ma sostenute con forza dal cancelliere del Reich. Tra queste vi furono le persecuzioni antisemite e a farne le spese tra i personaggi coinvolti nel \"progetto 22\" vi fu prima di tutto Adolf Rosenberger, direttore commerciale dello studio di progettazione di Ferdinand Porsche. Rosenberger, di origini ebree, vendette la sua quota di partecipazione all'attivit\u00e0 di Porsche e fugg\u00ec negli Stati Uniti. Nel marzo del 1933 venne firmato ufficialmente un contratto tra lo studio di progettazione Porsche e l'Auto Union. La vettura sarebbe stata assemblata a Zwickau, presso le vecchie officine Horch. al progetto si unirono anche alcuni membri dell'Auto Union, tra cui il direttore tecnico William Werner, il capo del reparto corse Willi Walb ed i ricercatori Otto Langsteiner e Robert Eberan-Eberhorst.\nUna volta venduto il progetto all'Auto Union, Ferdinand Porsche non si adagi\u00f2 di certo sugli allori, ma continu\u00f2 a seguire e a supervisionare il progetto, compiendo settimanalmente un viaggio da Stoccarda a Zwickau. Tutto ci\u00f2 and\u00f2 avanti fino al mese di ottobre, quando il primo esemplare di quella che inizialmente doveva chiamarsi \"P-Wagen\" (dove la \"P\" stava per Porsche) fu pronta per i test. Il 13 novembre la vettura venne provata sul tracciato della S\u00fcdschleife. Dopo aver risolto tutte le noie meccaniche del caso, e dopo ulteriori collaudi avutisi tra l'altro sul circuito dell'AVUS e sulla pista dell'Autodromo di Monza, il 4 febbraio 1934 la vettura fu finalmente pronta.\nLa Type A.\nLa \"Type A\", cos\u00ec come tutte le altre Auto Union da gara di quegli anni, era facilmente riconoscibile a colpo d'occhio per la sua particolare carrozzeria. Disegnata da Erwin Komenda, tale corpo vettura ricordava la carlinga di un aereo, ma senza le ali e con quattro ruote. La sua linea estremamente aerodinamica e con l'abitacolo assai avanzato fu proposta a Porsche e a Komenda da Rosenberger, che dieci anni prima aveva avuto modo di pilotare una Benz Tropfenwagen dalle caratteristiche simili per quanto riguardava la carrozzeria. La scelta dell'abitacolo avanzato fu voluta per far posto al grosso motore V16 da 4358 cm\u00b3 (alesaggio e corsa, sistemato in posizione centrale posteriore, immediatamente alle spalle del pilota. L'angolo compreso tra le due bancate da 8 cilindri ciascuna era di 45\u00b0 e la distribuzione era di tipo monoalbero in testa. L'unico asse a camme presente azionava direttamente le valvole di aspirazione, mentre quelle di scarico erano azionate mediante l'utilizzo di aste e bilancieri. L'alimentazione del propulsore era affidata ad un carburatore doppio corpo Solex, mentre l'accensione era a doppio magnete e la lubrificazione era a carter secco. Per quanto riguarda il circuito di raffreddamento, la soluzione adottata fu alquanto particolare e raffinata: il liquido, che consisteva in glicolo di etilene pressurizzato a 0.35 atmosfere, passava attraverso i tubi che costituivano la struttura del telaio, appunto di tipo tubolare. Tale telaio pesava appena 59\u00a0kg, ai quali andavano ad aggiungersi gli appena 45 chilogrammi della carrozzeria in lega di alluminio. Per quanto riguardava il resto della meccanica, la Type A montava quattro freni Lockheed a tamburo con comando idraulico, uno sterzo a vite senza fine e sospensioni a ruote indipendenti con avantreno a bracci paralleli longitudinali e retrotreno a bracci oscillanti. Il cambio era a 5 marce, ed era sistemato a sbalzo del retrotreno, mentre il serbatoio da 170 litri era invece sistemato tra il motore e l'abitacolo. Era comunque presente un secondo serbatoio da circa 40 litri. La \"Type A\" non era alimentata a benzina, bens\u00ec mediante una particolare miscela costituita al 60% da alcol, al 20% da benzolo, al 10% da etere dietilico, solo all'8% da benzina e per il restante 2% composto da toluolo, nitrobenzolo e olio di ricino.\nIl motore della \"Type A\" raggiungeva una potenza massima di 295 CV a soli 4500 giri/min, con una coppia massima di 530 Nm a 2700 giri/min. Il particolare schema tecnico della \"Type A\" permetteva un buon bilanciamento dei pesi tra i due assi e corrispondente al 42% sull'avantreno e al 58% sul retrotreno. La velocit\u00e0 massima raggiungibile era di 280\u00a0km/h.\nLe competizioni.\nDurante la stagione 1934, la \"Type A\" venne impiegata in due differenti varianti di carrozzeria: quella a \"coda lunga\" fu impiegata per i collaudi iniziali, come vettura da record e per i primi due gran premi, mentre quella a \"coda corta\" per i restanti gran premi della stagione.\nIl debutto sportivo della \"Type A\" avvenne il 6 marzo all'AVUS, dove tent\u00f2 di stabilire il nuovo primato mondiale dell'ora e vi riusc\u00ec: Hans Stuck copr\u00ec in un'ora la distanza di 217,106 chilometri, battendo il precedente primato di George Eyston, stabilito appena un mese prima a Monthl\u00e9ry. Per celebrare questo suo primo successo, la \"Type A\" venne esposta al Salone di Berlino che apr\u00ec i battenti pochi giorni dopo l'evento dell'AVUS.\nDopodich\u00e9, si apr\u00ec la fatidica stagione dei gran premi: assieme ad Hans Stuck, pilota numero uno dell'Auto Union, fecero squadra anche August Momberger e il principe Hermann zu Leiningen. Il debutto avvenne il 26 maggio al gran premio dell'AVUS. Fu Momberger l'unico a tagliare il traguardo e piazzandosi al terzo posto: Stuck e Leiningen furono costretti al ritiro. Stuck si rifece il 3 giugno arrivando secondo al N\u00fcrburgring e conquistando due successi nelle seguenti due gare in salita del Feldberg e del Kesselberg. Dopo oltre un mese di dominio da parte dell'Alfa Romeo, il 15 luglio Hans Stuck trionf\u00f2 finalmente, di nuovo al N\u00fcrburgring, dopo una gara a dir poco avvincente che vide una lotta serrata fra lo stesso Stuck e Rudolf Caracciola. Dopodich\u00e9, alla cronoscalata del Klausen, Stuck giunse secondo dietro Caracciola. Meno brillante la prova alla Coppa Acerbo, tenutasi ad agosto, dove le Auto Union mancarono il podio, sul quale invece salirono la Mercedes-Benz, la Maserati e la Bugatti. L'appuntamento con la vittoria fu solo rimandato di quattro giorni, quando la Type A di Stuck trionf\u00f2 alla cronoscalata di Friburgo e successivamente al Gran Premio della Svizzera, dove Stuck giunse ancora primo, seguito questa vola da un'altra Type A, quest'ultima pilotata da Momberger. Il 9 settembre 1934, all'autodromo di Monza furono predisposti dei sacchi di sabbia sul tracciato per rallentare le vetture e ridurre il pericolo di incidenti: Stuck giunse secondo dietro a Luigi Fagioli su Mercedes-Benz, dopo una gara che vide difficolt\u00e0 per entrambe le vetture e per i piloti che le avevano condotte in gara. Una settimana dopo, invece, Stuck vinse alla cronoscalata del Mont Ventoux, mentre a San Sebastiano giunse solo quarto in seguito alla rottura di un tubo dell'olio che lo costrinse a cambiare vettura, ma con tutte le conseguenti perdite di tempo. La stagione si concluse il 30 settembre con la vittoria di Stuck a Brno sul circuito Masaryk. Ma il titolo per la stagione 1934 and\u00f2 ad Achille Varzi su Alfa Romeo.\nQuanto alla carriera della Type A, essa si concluse all'AVUS, dove la vettura, sempre pilotata da Stuck, stabil\u00ec in un sol giorno cinque primati mondiali:"}
{"id": "4884743", "revid": "1318658", "url": "https://it.wikipedia.org/wiki?curid=4884743", "title": "Pithovirus sibericum", "text": "Pithovirus sibericum \u00e8 un virus facente parte dei grandi virus nucleo-citoplasmatici a DNA, unica specie del genere Pithovirus. \nDescrizione.\nUn esemplare di \"pithovirus\" misura circa di lunghezza e di diametro, queste dimensioni lo rendono il pi\u00f9 grande virus scoperto fino ad ora, il 50% pi\u00f9 grande del \"pandoravirus\". Il virus possiede una parete cellulare spessa, ovale e aperta nella parte finale. All'interno la struttura ricorda quella di un favo.\nScoperta.\nIl \"pithovirus sibericum\" \u00e8 stato scoperto per la prima volta nel 2014 in un blocco di permafrost di rinvenuto in Siberia da Chantal Abergel e Jean-Michel Claverie dell'Aix-Marseille University. Esso infetta le amebe, non l'uomo, ma la sua presenza nel ghiaccio spinge i ricercatori francesi a ritenere che il permafrost potrebbe nascondere altri microrganismi, magari patogeni, che potrebbero essere liberati a causa del riscaldamento globale."}
{"id": "4884746", "revid": "891081", "url": "https://it.wikipedia.org/wiki?curid=4884746", "title": "Snapdragon S4", "text": ""}
{"id": "4884753", "revid": "891081", "url": "https://it.wikipedia.org/wiki?curid=4884753", "title": "Qualcomm Snapdragon S4", "text": ""}
{"id": "4884763", "revid": "1318658", "url": "https://it.wikipedia.org/wiki?curid=4884763", "title": "Charles-\u00c9tienne Gudin de La Sablonni\u00e8re", "text": "Inizio della carriera e guerre rivoluzionarie.\nAristocratico per nascita, Gudin fu ammesso alla scuola militare di Brienne e nel 1782 entr\u00f2 a far parte della guardia del re. Da tenente si imbarc\u00f2 per Santo Domingo nel 1791 e vi pass\u00f2 un anno, prima di fare ritorno in Francia nel luglio del 1792. Gli furono assegnati vari incarichi da generale negli eserciti del Nord e del Reno-e-Mosella. Divenne generale di brigata all'inizio del 1799 e gli fu assegnato un comando durante la campagna di Svizzera. L'anno successivo prese parte alle battaglie di Stein, Stockach, M\u00f6sskirch, Memmingen, Hocst\u00e4dt e Neuburg. Promosso generale di divisione per il valore mostrato sul campo di battaglia, l'11 luglio 1800 conquist\u00f2 F\u00fcssen.\nGuerre napoleoniche.\nAl generale Gudin de La Sabloni\u00e8re fu assegnato il comando della 3\u00aa divisione della Grande Armata e combatt\u00e9 le guerre della terza e quarta coalizione tra il 1805 ed il 1807. La sua 3\u00aa divisione del III Corpo fu la prima grande formazione a combattere la battaglia di Auerst\u00e4dt, e sostenne il peso principale dei combattimenti. Ebbe il 40% di morti e feriti, uno dei quali fu lo stesso Gudin che fu gravemente ferito. Partecip\u00f2 all'attacco a Custrin, ed ebbe un ruolo importante nelle battaglie di Pu\u0142tusk e Eylau. Divenuto conte del Primo Impero francese nel 1808, fu nominato governatore del castello di Fontainebleau l'anno seguente. Prese parte a numerose battaglie durante la guerra della quinta coalizione: Thann, Landshut, Eckm\u00fchl, Ratisbona. Fu ferito nella grande battaglia di Wagram. Nel 1812 fu messo a capo di una divisione della seconda Grande Armata. Colpito nel corso della battaglia di Valutino, al generale Gudin venne segato l'arto che era stato frantumato da una palla di cannone nemica. Malgrado l'intervento mor\u00ec tre giorni dopo per effetto della gangrena a 44 anni.\nIl giorno dopo la sua morte Napoleone scrisse di lui, \"\u00abEra uno tra gli ufficiali pi\u00f9 illustri dell'Armata, stimato tanto per le qualit\u00e0 morali quanto per il coraggio e per l'audacia\u00bb\". Il generale Gudin fu il prediletto dell'imperatore tanto che ne compianse la morte tra le sue braccia.\nNel 1822 venne estratto dal corpo il cuore del generale che fu riportato a Parigi per ordine dell'imperatore, e custodito nel cimitero di P\u00e8re-Lachaise dove un'iscrizione ne ricorda la sorte.\nAltri riconoscimenti alle sue imprese sono il suo nome inciso sul Arco di Trionfo e un busto a lui dedicato nella galleria delle battaglie del castello di Versailles.\nFamiglia.\nGudin spos\u00f2 Jeanne Caroline Christine Creutzer, sorella del generale di brigata Charles Auguste Creutzer (1780 \u2013 1832)."}
{"id": "4884764", "revid": "400694", "url": "https://it.wikipedia.org/wiki?curid=4884764", "title": "View-Master Ideal Group", "text": ""}
{"id": "4884765", "revid": "287204", "url": "https://it.wikipedia.org/wiki?curid=4884765", "title": "Charles-Etienne Gudin de La Sablonniere", "text": ""}
{"id": "4884767", "revid": "2091899", "url": "https://it.wikipedia.org/wiki?curid=4884767", "title": "Castello di Vizille", "text": "Il castello di Vizille, \u00e8 un edificio situato nell'omonima citt\u00e0 Vizille vicino a Grenoble, Francia, costruito nel XVII secolo. La tenuta ha una grande importanza storica, dato che fu la culla della rivoluzione francese. Il 21 luglio 1788 l'assemblea dei tre ordini del Delfinato decise di riunirsi in questo luogo, per discutere sulla convocazione degli stati generali. Fra il 1925 e il 1960 la tenuta fu la residenza estiva dei presidenti della repubblica. Dal 1862 \u00e8 classificato come Monumento storico di Francia (La casa ed il mulino attigui lo sono dal 1989 ed il parco, insieme al cortile d'onore, dal 1991).\nStruttura e giardini.\nIl castello ha una forma rettangolare con torri posizionate strategicamente alle estremit\u00e0 di ogni angolo. Di fronte al castello si staglia un giardino di circa 100 ettari. Nel giardino vi \u00e8 una grande ricchezza di fauna in semilibert\u00e0 e diversi tipi di flora locale."}
{"id": "4884770", "revid": "120168742", "url": "https://it.wikipedia.org/wiki?curid=4884770", "title": "Premi BAFTA 1994", "text": "La 47\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1993, ha avuto luogo nell'aprile 1994."}
{"id": "4884779", "revid": "287451", "url": "https://it.wikipedia.org/wiki?curid=4884779", "title": "Cripta di Santa Maria della Palomba", "text": "La cripta, comunemente detta Palomba, si trova nei pressi del Santuario di Santa Maria della Palomba a Matera.\nDescrizione.\nL'ambiente \u00e8 costituito da una semplice navata rettangolare coperta da una volta a schiena d'asino. Gli ambienti sovrastanti, oggi quasi totalmente crollati, portano la data del 1645.\nSulla parete di roccia contro cui \u00e8 accostato l'altare si trovano affreschi di notevole importanza, scoperti nel 1965 durante una ricognizione effettuata dal gruppo di studiosi appartenenti al circolo La Scaletta. \nNegli affreschi presenti si pu\u00f2 riconoscere una Madonna vestita di un mantello rosso, un San Nicola dal volto color ocra e un Bambino benedicente.\nAltri affreschi sono collocati su una parete concava di roccia, probabilmente l'originale abside della cripta."}
{"id": "4884780", "revid": "124123", "url": "https://it.wikipedia.org/wiki?curid=4884780", "title": "Minnie Alzona", "text": "Biografia.\nMinnie Alzona nasce a Genova nel 1920.\n\u00c8 autrice di numerosi libri, romanzi storici, opere autobiografiche, racconti e favole. Dagli anni Sessanta agli anni Ottanta anima a Genova un salotto letterario frequentato da scrittori e intellettuali. Svolge un'intensa attivit\u00e0 professionale nel campo della critica letteraria e \ncollabora con saggi, interviste e corrispondenze di viaggio a periodici e quotidiani .\n\u00c8 presidente nazionale della Federazione dei Lyceum italiani e del Lyceum di Genova e fa parte dell'Accademia ligure di scienze e lettere. \u00c8 fra i membri delle giurie di importanti premi letterari.\nMuore a Genova nel novembre 2008."}
{"id": "4884783", "revid": "256896", "url": "https://it.wikipedia.org/wiki?curid=4884783", "title": "Assilea", "text": ""}
{"id": "4884798", "revid": "436907", "url": "https://it.wikipedia.org/wiki?curid=4884798", "title": "Costellazioni (Le luci della centrale elettrica)", "text": "Costellazioni \u00e8 il terzo album discografico in studio del progetto musicale Le luci della centrale elettrica del cantautore Vasco Brondi. Il disco \u00e8 stato pubblicato nel marzo 2014 da La Tempesta Dischi.\nL'album debutta alla seconda posizione nella classifica FIMI.\nIl disco.\nIl disco \u00e8 stato annunciato nel dicembre 2013, mentre il titolo e la data di pubblicazione sono stati resi noti nel gennaio 2014.\nL'album \u00e8 stato registrato tra Ferrara, Bassano del Grappa e Milano ed \u00e8 stato anticipato dalla pubblicazione del singolo \"I destini generali\", accompagnato anche da un video. \nAlla produzione artistica dell'album hanno collaborato Vasco Brondi e Federico Dragogna, membro dei Ministri.\nInoltre hanno preso parte alle registrazioni altri colleghi di Brondi e Dragogna, nonch\u00e9 esponenti del panorama indipendente italiano; tra questi Enrico Gabrielli, Rodrigo D'Erasmo e Sebastiano De Gennaro, tuttavia gi\u00e0 presenti nei precedenti lavori del cantautore ferrarese. La musica del brano \"Le ragazze stanno bene\" \u00e8 di Giorgio Canali, mentore de Le luci della centrale elettrica e produttore del suo album d'esordio.\nRiguardo ai temi, l'autore ha dichiarato che il disco \u00e8 caratterizzato da \"canzoni piene di futuro, di illusioni e di storie che finiscono bene, finiscono male o che non finiscono mai.\nL'artwork \u00e8 stato affidato a Gianluigi Toccafondo.\nPer quanto riguarda il tour promozionale, \"Le luci\" salgono sui palchi italiani a partire dal marzo 2014. Brondi viene accompagnato in questo tour da Ettore Bianconi, Sebastiano De Gennaro (entrambi gi\u00e0 collaboratori dei Baustelle), Andrea Faccioli e Daniela Savoldi.\nNell'ottobre 2014 l'album viene inserito nella rosa dei finalisti per la Targa Tenco come \"album dell'anno\".\nVendite.\nIl disco ha esordito direttamente alla seconda posizione nella classifica FIMI degli album pi\u00f9 venduti in Italia."}
{"id": "4884822", "revid": "92723", "url": "https://it.wikipedia.org/wiki?curid=4884822", "title": "Distretto di Kozjatyn", "text": "Il distretto di Kozjatyn () era un distretto dell'Ucraina situato nell'oblast' di Vinnycja; aveva per capoluogo Kozjatyn e contava 41.274 abitanti (dato 2012). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in una citt\u00e0, due insediamenti di tipo urbano e 32 comuni rurali. Tra parentesi \u00e8 indicata la popolazione al censimento 2001."}
{"id": "4884833", "revid": "92723", "url": "https://it.wikipedia.org/wiki?curid=4884833", "title": "Distretto di Lityn", "text": "Il distretto di Lityn () era un distretto dell'Ucraina situato nell'oblast' di Vinnycja; aveva per capoluogo Lityn e contava 36.894 abitanti (dato 2012). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in un insediamento di tipo urbano e 21 comuni rurali. Tra parentesi \u00e8 indicata la popolazione al censimento 2001."}
{"id": "4884838", "revid": "446353", "url": "https://it.wikipedia.org/wiki?curid=4884838", "title": "SMS Wei\u00dfenburg", "text": ""}
{"id": "4884843", "revid": "297745", "url": "https://it.wikipedia.org/wiki?curid=4884843", "title": "Carso (vino)", "text": ""}
{"id": "4884848", "revid": "2022767", "url": "https://it.wikipedia.org/wiki?curid=4884848", "title": "Distretto di Mohyliv-Podil's'kyj", "text": "Il distretto di Mohyliv-Podil's'kyj () \u00e8 un distretto dell'Ucraina situato nell'oblast' di Vinnycja; ha per capoluogo Mohyliv-Podil's'kyj e conta 34.443 abitanti (dato 2012).\nSuddivisione amministrativa.\nIl distretto \u00e8 suddiviso in un insediamento di tipo urbano e 27 comuni rurali. Tra parentesi \u00e8 indicata la popolazione al censimento 2001.."}
{"id": "4884852", "revid": "144796", "url": "https://it.wikipedia.org/wiki?curid=4884852", "title": "Charles Lefebvre-Desnouettes", "text": "In seguito emigr\u00f2 negli Stati Uniti d'America.\nGuerre rivoluzionarie francesi.\nSi arruol\u00f2 nel 1792, e prest\u00f2 servizio con gli eserciti del Nord, della Sambre et Meuse e Reno e Mosella nelle varie campagne della rivoluzione francese. Sei anni dopo divenne capitano ed aiutante di campo del generale Napoleone Bonaparte. Durante la battaglia di Marengo del giugno 1800 fu ulteriormente promosso.\nImpero.\nSotto l'impero Lefebvre-Desnouettes combatt\u00e9 la battaglia di Elchingen del 1805. Quello stesso anno divenne colonnello dopo la battaglia di Austerlitz. Prest\u00f2 servizio anche durante le campagne prussiane del 1806-1807. Fu promosso generale di brigata nel settembre 1806, e generale di divisione nel novembre 1807. Fu insignito del titolo di conte dell'impero nel marzo 1808.\nInviato in Spagna con l'esercito, guid\u00f2 il primo e fallimentare assedio di Saragozza. In seguito comand\u00f2 il IV Corpo in molte azioni in Spagna. Il 29 dicembre 1808 fu fatto prigioniero durante la Benavente per mano della cavalleria britannica guidata da Henry Paget (in seguito Lord Uxbridge, e poi marchese di Anglesey).\nPer oltre due anni Lefebvre-Desnouettes rimase prigioniero in Inghilterra, vivendo in libert\u00e0 condizionata a Cheltenham. Nel 1811 viol\u00f2 i termini della libert\u00e0 condizionata, atto che offese l'opinione pubblica britannica, e fugg\u00ec. Durante la campagna di Russia del 1812 guid\u00f2 la cavalleria di \"Chasseurs \u00e0 cheval\" della guardia. Nel 1813 e nel 1814 si distinse in numerose grandi battaglie, soprattutto a Brienne (dove fu ferito), La Rothi\u00e8re, Montmirail, Vauchamps e Arcis-sur-Aube. Si un\u00ec a Napoleone durante i Cento giorni e fu nominato comandante della divisione di cavalleria leggera della guardia, che comand\u00f2 nella battaglia di Quatre-Bras.\nFu ferito durante la battaglia di Waterloo.\nUltima parte di carriera.\nPer quanto fatto durante i Cento giorni fu condannato a morte dai realisti, ma fugg\u00ec negli Stati Uniti e trascorse gli ultimi anni facendo il contadino colonia Vine and Olive, a partire dal 1817. \nI suoi frequenti appelli a Luigi XVIII di Francia gli valsero alla fine il permesso di tornare, ma l'\"Albion\", il vascello col quale stava facendo ritorno, affond\u00f2 al largo della costa irlandese il 22 maggio 1822. Il suo nome (LEF\u00c8BVRE-DESNte) \u00e8 inciso sulla 31\u00aa colonna dell'Arco di Trionfo di Parigi.\nLa vedova fece erigere un obelisco, noto come \"Pain de Sucre\" (Pan di Zucchero) a causa della sua forma, alla memoria sua e dei marinai che morirono con lui. Si trova di fronte al mare sulla cima di una bassa collina a Sainte-Adresse, oggi sobborgo di Le Havre."}
{"id": "4884853", "revid": "19933", "url": "https://it.wikipedia.org/wiki?curid=4884853", "title": "Charles Lefebvre Desnouettes", "text": ""}
{"id": "4884865", "revid": "121709719", "url": "https://it.wikipedia.org/wiki?curid=4884865", "title": "Arcangelo Badolati", "text": "Biografia.\n\u00c8 caposervizio del quotidiano Gazzetta del Sud e studioso della 'ndrangheta. Badolati, laureato in Giurisprudenza, \u00e8 autore del primo volume che ricostruisce organicamente i rapporti tra la 'ndrangheta e l'eversione nera\u2014 \"Ndrangheta eversiva\"\u2014 e del primo testo \u2014 \"I segreti dei boss\" \u2014 che racconta la storia della criminalit\u00e0 organizzata cosentina.\nSua la prima intervista rilasciata negli anni '90 da Concetta Manag\u00f2, vedova del boss Franco Condello, quando decise di collaborare con la giustizia e, ancora, suo l'articolo che svel\u00f2 all'Italia l'esistenza di un gruppo di commercianti e imprenditori che, nel 1992, rompendo il muro dell'omert\u00e0, decise di denunciare una consorteria di estorsori legata ai Facchineri di Cittanova.\nHa seguito le inchieste sulla centrale a carbone di Gioia Tauro, le indagini sulla massoneria deviata, su Licio Gelli, sui rapporti tra la 'ndrangheta rosarnese e la politica, sulle faide di Palmi, Seminara, Taurianova, Laureana e Oppido Mamertina. Arcangelo Badolati ha firmato l'inchiesta giornalistica che ha messo in discussione le parole di un pentito di 'ndrangheta, Francesco Fonti, che aveva sostenuto la tesi, poi ribaltata, dell'affondamento di tre navi cariche di rifiuti radioattivi al largo delle coste calabresi e lucane. Sua l'inchiesta giornalistica che ha smascherato l'evaso lametino Salvatore Belvedere che, nel 1970, dopo aver fatto ritrovare il cadavere di uno sconosciuto si finse morto andandosene a vivere per trent'anni sotto falso nome in Corsica. Alle sue ricerche si deve pure la riapertura dell'inchiesta sullo stupro e l'uccisione, nel luglio del 1988, in Calabria, della studentessa di Rende, Roberta Lanzino.\nRiconoscimenti.\nPi\u00f9 volte premiato per la sua attivit\u00e0 di scrittore e giornalista, Badolati ha vinto per la sezione Autori, nel 2008, il Cristo d'Argento del Premio internazionale Giovanni Losardo. "}
{"id": "4884866", "revid": "767487", "url": "https://it.wikipedia.org/wiki?curid=4884866", "title": "Mustang (album)", "text": "Mustang \u00e8 il nono album in studio del gruppo dance rock statunitense Electric Six."}
{"id": "4884867", "revid": "287204", "url": "https://it.wikipedia.org/wiki?curid=4884867", "title": "Villa Fanzago Guillet", "text": " \nVilla Fanzago Guillet \u00e8 una villa ubicata a Campodarsego (frazione Sant'Andrea) in via Caltana 229, in provincia di Padova.\n\u00c8 una villa nobiliare, costruita nel XVI secolo, che veniva abitata solo in alcuni periodi dell'anno, per le vacanze estive dei proprietari. Venne costruita per sovrintendere alle produzioni agricole. Immersa in un grande parco, presenta un'architettura raffinata e armoniosa.\nNella seconda met\u00e0 del XIX secolo la villa pass\u00f2 dai Michieli ai Fanzago in seguito al matrimonio di Francesco Luigi Fanzago con Amalia dei conti Michieli. \nIl complesso pervenne poi ai Guillet con il matrimonio di Maria Matilde Fanzago (Padova 21 aprile 1882 - Campodarsego (Padova) 9 marzo 1962), figlia del predetto Francesco Luigi Fanzago, con Ernesto Guillet d'Albigny, generale di cavalleria, celebrato a Padova il 1\u00ba aprile 1903.\nAttualmente la villa di \u00e8 di propriet\u00e0 della famiglia Marzaro."}
{"id": "4884872", "revid": "767487", "url": "https://it.wikipedia.org/wiki?curid=4884872", "title": "Carso (vini)", "text": "Carso o Carso-Kras \u00e8 una denominazione di origine controllata assegnata ad alcuni vini prodotti nelle provincie di Gorizia e Trieste:\nLa specificazione \"classico\" \u00e8 prevista per la tipologia Carso Terrano qualora venga prodotta in una ristretta zona estesa tra i comuni di Sgonico, Duino-Aurisina, Monrupino e Trieste.\nLa tutela della DOC \u00e8 assegnata al \"Consorzio Vini Collio e Carso\" (con competenza anche sui vini Collio Goriziano) che ha sede a Cormons."}
{"id": "4884882", "revid": "342773", "url": "https://it.wikipedia.org/wiki?curid=4884882", "title": "Minions (film)", "text": "Minions \u00e8 un film d'animazione del 2015 diretto da Pierre Coffin e Kyle Balda.\nIl film \u00e8 uno spin-off/prequel dei film \"Cattivissimo me\", \"Cattivissimo me 2\" e \"Cattivissimo me 3\" e vede come protagonisti i minions, personaggi creati da Sergio Pablos.\nTrama.\nI minions sono esistiti fin dall'alba dei tempi ed hanno un solo scopo: servire il padrone \"pi\u00f9 cattivissimo\" al mondo. Evoluti da organismi unicellulari, i minions sbarcano sulla terraferma, si fanno assumere da un T-Rex, ma nel prendere una banana lo fanno accidentalmente scivolare su un masso e cadere in un vulcano. Poi si mettono al servizio di un uomo delle caverne, ma sostituiscono la sua clava con un acchiappamosche e il cavernicolo, indifeso, viene sbranato da un orso delle caverne. Ci provano nuovamente in Egitto, ma schiacciano per sbaglio il faraone con una piramide, provocano l'incenerimento del Conte Dracula e successivamente centrano Napoleone con una cannonata.\nDecidono quindi di isolarsi dal mondo e cominciare una nuova vita nell'Artide. All'inizio la loro vita in isolamento dal resto del mondo sembra perfetta, ma ben presto si accorgono che la mancanza di un padrone da servire fa mancare loro una ragione di vita, facendoli morire di noia. Qualche tempo prima del 1968 il minion Kevin decide di partire alla ricerca di un nuovo padrone.\nKevin, insieme al giovane Stuart (un minion appassionato di chitarre, unitosi alla missione senza aver compreso inizialmente quale fosse lo scopo) e al piccolo Bob (il minion dal comportamento pi\u00f9 infantile, scelto perch\u00e9 nessun altro voleva unirsi a Kevin), parte per un lungo viaggio fino ad arrivare a New York. Rimasti accidentalmente chiusi in un centro commerciale i tre scoprono l'esistenza di Expo-Cattivi, un raduno di criminali a Orlando nel quale si riuniscono i pi\u00f9 grandi supercattivi del mondo, tra cui Scarlett Sterminator (Overkill nella versione originale), la pi\u00f9 grande supercattiva del mondo. Arrivati al raduno, Kevin, Stuart e Bob scoprono che Scarlett sta cercando dei nuovi sottoposti e, superata fortunosamente la sfida da lei proposta, diventano gli scagnozzi di Scarlett Sterminator.\nNel frattempo, nell'Artide, gli altri minions iniziano a lavorare per alcuni yeti ma, dopo averne ucciso accidentalmente il capo, sono costretti a fuggire in tutta fretta e decidono di ritrovare i tre compagni in missione, che ora sanno essere in Inghilterra.\nScarlett affida ai minions un'importante missione: rubare la corona della Regina d'Inghilterra cos\u00ec da realizzare il suo sogno di bambina di diventare una principessa \"amata da tutti\". Grazie al marito di Scarlett, Herb, che li rifornisce di innovative e tecnologiche armi, i tre riescono quasi a entrare in possesso della corona della Regina, ma vengono fermati dalle forze dell'ordine. Messo alle strette in un parco, Bob incappa nella mitica spada nella roccia Excalibur e, riuscendo ad estrarla, viene immediatamente riconosciuto come il nuovo Re d'Inghilterra. Convinta che i minions l'abbiano tradita, appropriandosi della \"sua\" corona, Scarlett cerca di ucciderli, ma re Bob abdica in suo favore. I rapporti con la supercattiva sembrano tornati ottimali, ma in realt\u00e0 lei non riesce a perdonarli, e li rinchiude nelle segrete del palazzo a subire indicibili torture da parte di Herb.\nL'insolita fisiologia dei minions li salva da ogni tipo di tortura possibile, e il giorno dell'incoronazione i tre riescono a fuggire nelle fogne intenzionati a scusarsi con Scarlett. All'Abbazia di Westminster, i tre interrompono accidentalmente la cerimonia di incoronazione, quasi uccidendo Scarlett, che sguinzaglia dietro di loro ogni supercattivo presente. Durante un rocambolesco inseguimento, Stuart e Bob vengono catturati mentre Kevin si nasconde in un pub dove trova l'ex regina Elisabetta. In televisione appare quindi Scarlett che intima a Kevin di consegnarsi, pena la morte dei suoi due amici. Il minion torna nel laboratorio di Herb, inseguito dai supercattivi, deciso a rifornirsi di armi e liberare Stuart e Bob; finisce per\u00f2 accidentalmente in un macchinario sperimentale che lo ingigantisce facendo fuggire gli inseguitori.\nKevin salva i suoi amici mentre tutta la sua trib\u00f9 sta cercandoli a Londra, scontrandosi con Scarlett. Trovati tutti i loro amici, i tre minions sembrano finalmente salvi, ma la supercattiva utilizza un gigantesco missile nel tentativo di sterminare Kevin e tutti gli altri. Kevin afferra il missile, Scarlett e Herb e ingoia la testata, sacrificandosi cos\u00ec per salvare tutti i minions. Il cordoglio della trib\u00f9 dura poco, per fortuna, scoprendo che il loro amico \u00e8 tornato alle dimensioni normali ed \u00e8 sano e salvo.\nElisabetta \u00e8 di nuovo incoronata Regina d'Inghilterra e ringrazia pubblicamente i minions, regalando a Bob una piccola corona per il suo orsetto, a Stuart una chitarra elettrica (che si romper\u00e0 poco dopo, e per ci\u00f2 Stuart la scambier\u00e0 con una palla di neve), e nominando cavaliere Kevin. Le celebrazioni durano poco, poich\u00e9 Scarlett ed Herb, creduti morti, rubano la corona di Elisabetta e fuggono, venendo per\u00f2 congelati vivi da un giovane Gru, che prende la corona, mostrandosi come possibile capo ai minions. Scarlett \u00e8 ovviamente delusa, ma Bob capisce quanto lei desideri realizzare il suo sogno e le regala la sua coroncina. I minions corrono via inseguendo Gru, il loro nuovo cattivissimo capo. In un cortometraggio incentrato sulla famiglia Nelson, si vedono loro rubare in un museo e trovare la corona della regina (insieme ad altri oggetti di valore), quindi la rubano e la danno a Scarlet, che viene incoronata regina gi\u00e0 per il fatto che Bob aveva estratto la spada dalla roccia con un\u2019invenzione che le apparteneva, realizzando finalmente il suo sogno. \nDopo i titoli di coda si vedono i tre minions protagonisti che cantano e suonano \"Revolution\" dei Beatles, mentre alle loro spalle gli altri personaggi del film ballano.\nProduzione.\nIl 21 agosto 2012 venne annunciato il film per il 19 dicembre 2014. Il 20 settembre 2013 la data di uscita venne spostata al 10 luglio 2015. I motivi di questo cambiamento sono da ricercare nel successo avuto dal film \"Cattivissimo me 2\", distribuito a luglio, periodo favorevole per gli incassi negli Stati Uniti.\nIl 4 novembre 2014 \u00e8 stato pubblicato online il primo trailer del film.\nDistribuzione.\nLa prima mondiale del film ha avuto luogo l'11 giugno 2015, a Leicester Square, Londra.\nIl film \u00e8 distribuito nelle sale statunitensi dal 10 luglio 2015 e nelle sale italiane dal 27 agosto dello stesso anno.\nAccoglienza.\nIncassi.\n\"Minions\" in Italia ha incassato 22,3 milioni di euro, superando il record di \"Cinquanta sfumature di grigio\" (19,6), e diventando il film pi\u00f9 visto del 2015. Ad ottobre 2015, il film perde il suo primato in favore di \"Inside Out\".\nIl film ha incassato , 3\u00ba miglior risultato per un film di animazione, dopo \"Frozen - Il regno di ghiaccio\" e \"Gli Incredibili 2\", piazzandosi al 17\u00ba nella classifica dei film con maggiori incassi nella storia del cinema.\nCritica.\nIl film ha ricevuto critiche miste dalla critica cinematografica. L'aggregatore di recensioni Rotten Tomatoes riporta una percentuale di gradimento del 56% con un voto medio di 5.8 su 10, basandosi su 204 recensioni, mentre il sito Metacritic attribuisce al film un punteggio di 56 su 100 in base a 35 recensioni. Entrambi i siti hanno dato pareri uguali sul film.\nCortometraggi.\nIl 14 dicembre 2010 viene distribuito in DVD \"Minion Madness\" (o come da grafica sul DVD \"Despicable Me presents Minion Madness\"), tre cortometraggi : \"Home Makeover\", \"Orientation Day\" e \"Banana\", con un totale di 12 minuti.\nIl 10 dicembre 2013 viene distribuito \"Puppy\", \"Panic in the Mailroom\" e \"Training Wheels\".\nL'8 dicembre 2015 viene distribuito \"Binky Nelson Unpacified\", \"Competition\" e \"Cro Minion\".\nL'8 luglio 2016 viene distribuito \"Mower Minions\".\nSequel.\nNel 2017, dopo il grandissimo successo al botteghino in tutto il mondo nel 2015, \u00e8 stato annunciato un sequel, previsto per il 2022."}
{"id": "4884886", "revid": "643662", "url": "https://it.wikipedia.org/wiki?curid=4884886", "title": "Volga Ni\u017enij Novgorod", "text": ""}
{"id": "4884893", "revid": "6923", "url": "https://it.wikipedia.org/wiki?curid=4884893", "title": "Atitse", "text": "Il monastero di Atitse \u00e8 un monastero del buddhismo tibetano.\nDescrizione.\nIl monastero di Atitse \u00e8 uno dei pi\u00f9 antichi luoghi di culto buddhisti del Ladakh, nell'India settentrionale.\nPosto a mezza costa di una montagna, a sette chilometri da Lamayuru, intorno all'anno 1000 era noto come importante luogo di meditazione, e nei secoli successivi divenne meta di vari pellegrinaggi e lunghi soggiorni da parte di influenti lama tibetani; \u00e8 considerato particolarmente sacro in quanto racchiude una grotta in cui medit\u00f2 N\u0101rop\u0101, maestro indiano che diffuse in Tibet la dottrina del Mah\u0101mudr\u0101, intorno alla quale, verso il 1400, venne edificata l'odierna costruzione, nel rispetto di tutte le caratteristiche originarie.\nIl monastero \u00e8 retto da Lama Paljin, unico tulku italiano vivente, in onore del quale \u00e8 stato eretto un grande Stupa su di una roccia che domina la vallata all'esterno del complesso. Egli \u00e8 infatti stato riconosciuto come la reincarnazione di lama Je Paljin, detto \"Drebwang\", ossia \u00abGrande realizzato\u00bb in lingua tibetana, un influente maestro e meditatore legato alle scuole Kagyu e Gelug vissuto intorno al 1600 e noto per aver molto contribuito a diffondere il Buddhismo tibetano in Ladakh, dimorando dapprima a Lamayuru e poi ad Atitse.\nQuando ne assunse la guida, il monastero era in rovina, ma ne avvi\u00f2 immediatamente i lavori di restauro, rendendolo un esempio di stile architettonico himalayano.\nNel 1997, per iniziativa di Lama Paljin, fu edificato il tempio delle Mille T\u0101r\u0101, una sala al cui interno vennero esposte mille statue di T\u0101r\u0101, bodhisattva femminile il cui culto \u00e8 molto sentito in Tibet."}
{"id": "4884898", "revid": "64550767", "url": "https://it.wikipedia.org/wiki?curid=4884898", "title": "Matrice di Markov", "text": ""}
{"id": "4884909", "revid": "599013", "url": "https://it.wikipedia.org/wiki?curid=4884909", "title": "Cattedrale di Silves", "text": "La cattedrale di Silves o Antica cattedrale di Nostra Signora dell'Assunzione (in portoghese: \"S\u00e9 de Silves\" o \"Antiga Catedral Nossa Senhora da Assun\u00e7\u00e3o\") \u00e8 l'antica cattedrale della diocesi di Silves, prima che la sede della diocesi fosse trasferita a Faro.\nStoria.\nLa costruzione della cattedrale ebbe probabilmente inizio dopo il 1242, anno della definitiva riconquista della citt\u00e0 di Silves da parte dei cavalieri cristiani durante il regno di re Alfonso III. I lavori procedettero con difficolt\u00e0 e nel 1352 la cattedrale fu danneggiata da un forte terremoto. Nel 1440 i lavori hanno avuto nuovo impulso grazie al sostegno di re Alfonso V, con la realizzazione dell'abside con le tre cappelle, il transetto e il portale principale, in stile gotico, risalente al 1470. La struttura a tre navate fu terminata solo all'inizio del XVI secolo.\nQuando re Giovanni II mor\u00ec improvvisamente ad Alvor, nei pressi di Silves, nel 1495, fu sepolto provvisoriamente nella cappella principale della cattedrale. Nel 1499, alla presenza del re Manuel I, i suoi resti furono riesumati e traslati al Monastero di Batalha. Nel pavimento della principale cappella della cattedrale \u00e8 ancora visibile la lastra tombale con iscrizione gotica.\nDurante il governo del vescovo Jer\u00f3nimo Os\u00f3rio, uno dei pi\u00f9 grandi umanisti e teologi portoghesi, la sede della diocesi fu trasferita a Faro, il 20 ottobre 1539 con la bolla di papa Paolo III \"Sacrosancta Romana Ecclesia\".\nIl terremoto del 1755 danneggi\u00f2 notevolmente la cattedrale. L'edificio \u00e8 stato riparato e modificato, sostituendo le semplici forme gotiche della parte superiore della facciata principale con volute rococ\u00f2. Il campanile e il portale sud sono aggiunte del XVIII secolo.\nNel XX secolo una completa ristrutturazione dell'edificio ha soppresso molte delle aggiunte barocche ed ha restituito all'edificio un aspetto pi\u00f9 vicino all'originale medioevale."}
{"id": "4884910", "revid": "439868", "url": "https://it.wikipedia.org/wiki?curid=4884910", "title": "Unione dei comuni della Val di Bisenzio", "text": "L'Unione dei comuni della Val di Bisenzio \u00e8 un'unione di comuni della Toscana, in provincia di Prato, formata dai comuni di: Cantagallo, Vernio e Vaiano."}
{"id": "4884914", "revid": "247222", "url": "https://it.wikipedia.org/wiki?curid=4884914", "title": "Last Night When We Were Young", "text": "Last Night When We Were Young \u00e8 un album di Art Farmer e Quincy Jones, pubblicato dalla ABC-Paramount Records nel 1958."}
{"id": "4884922", "revid": "838137", "url": "https://it.wikipedia.org/wiki?curid=4884922", "title": "Giovanni Benedetti (vescovo di Foligno)", "text": "Biografia.\nNasce a Spello il 12 marzo 1917.\nIl 26 maggio 1940 \u00e8 ordinato sacerdote.\nIl 12 dicembre 1974 \u00e8 eletto vescovo ausiliare di Perugia, titolare di Limata. Riceve la consacrazione episcopale per l'imposizione delle mani del cardinale Sebastiano Baggio il 23 gennaio 1975, coconsacranti l'arcivescovo di Perugia Ferdinando Lambruschini e il vescovo di Foligno Siro Silvestri.\nIl 25 marzo 1976 \u00e8 nominato vescovo di Foligno.\nCelebra il sinodo diocesano, avvalendosi del futuro cardinale Giuseppe Betori come segretario generale.\nIl 10 ottobre 1992 viene accolta la sua rinuncia al governo pastorale della diocesi per raggiunti limiti di et\u00e0.\nMuore nella casa del clero di Foligno la mattina del 3 agosto 2017, all'et\u00e0 di 100 anni.\nDal 26 maggio 2016, giorno della morte del cardinale Loris Francesco Capovilla, al giorno della sua morte, \u00e8 stato il pi\u00f9 anziano vescovo italiano vivente.\nGenealogia episcopale.\nLa genealogia episcopale \u00e8:"}
{"id": "4884923", "revid": "439868", "url": "https://it.wikipedia.org/wiki?curid=4884923", "title": "Unione Comuni Garfagnana", "text": "L'Unione Comuni Garfagnana \u00e8 un'unione di comuni della Toscana, in provincia di Lucca, formata dai comuni di Camporgiano, Careggine, Castelnuovo di Garfagnana, Castiglione di Garfagnana, Fabbriche di Vergemoli, Fosciandora, Gallicano, Minucciano, Molazzana, Piazza al Serchio, Pieve Fosciana, San Romano in Garfagnana, Sillano Giuncugnano e Villa Collemandina."}
{"id": "4884926", "revid": "1305772", "url": "https://it.wikipedia.org/wiki?curid=4884926", "title": "Giovanni Benedetti", "text": ""}
{"id": "4884927", "revid": "1782831", "url": "https://it.wikipedia.org/wiki?curid=4884927", "title": "BNP Paribas Open 2014 - Qualificazioni singolare maschile", "text": "Le qualificazioni del singolare maschile del BNP Paribas Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4884928", "revid": "439868", "url": "https://it.wikipedia.org/wiki?curid=4884928", "title": "Unione dei comuni Media Valle del Serchio", "text": "L'Unione dei comuni Media Valle del Serchio \u00e8 un'unione di comuni della Toscana, in provincia di Lucca, formata dai comuni di: Bagni di Lucca, Barga, Borgo a Mozzano, Coreglia Antelminelli e Pescaglia."}
{"id": "4884930", "revid": "1573940", "url": "https://it.wikipedia.org/wiki?curid=4884930", "title": "Osteochilus", "text": "Osteochilus () \u00e8 un genere di pesci ossei d'acqua dolce appartenenti alla famiglia Cyprinidae.\nDistribuzione e habitat.\nProvengono dall'Asia.\nDescrizione.\nIl corpo \u00e8 compresso sui lati, piuttosto allungato. Presentano barbigli. La specie di dimensioni maggiori, \"Osteochilus melanopleurus\", raggiunge i 60\u00a0cm.\nTassonomia.\nComprende 35 specie:"}
{"id": "4884933", "revid": "111425112", "url": "https://it.wikipedia.org/wiki?curid=4884933", "title": "Unione comunale del Chianti Fiorentino", "text": "L'Unione comunale del Chianti Fiorentino \u00e8 un'unione di comuni della Toscana, in provincia di Firenze, formata dai comuni di: Barberino Tavarnelle, Greve in Chianti e San Casciano Val di Pesa."}
{"id": "4884936", "revid": "64551503", "url": "https://it.wikipedia.org/wiki?curid=4884936", "title": "Palazzo Carafa di Policastro", "text": ""}
{"id": "4884937", "revid": "114385", "url": "https://it.wikipedia.org/wiki?curid=4884937", "title": "Unione montana dei comuni del Mugello", "text": "L'Unione montana dei comuni del Mugello \u00e8 un'unione di comuni della Toscana, in provincia di Firenze, costituitasi nel dicembre 2011 e formata dai comuni di: Barberino di Mugello, Borgo San Lorenzo, Dicomano, Firenzuola, Marradi, Palazzuolo sul Senio, Scarperia e San Piero e Vicchio.\nSuccede alla precedente Comunit\u00e0 montana Mugello."}
{"id": "4884938", "revid": "767487", "url": "https://it.wikipedia.org/wiki?curid=4884938", "title": "Il libro bianco", "text": "Il libro bianco \u00e8 un testo che Jean Cocteau ha scritto nel 1927 e fatto pubblicare l'anno seguente. Si tratta di una narrazione poetica della propria omosessualit\u00e0, specialmente negli anni dell'infanzia e dell'adolescenza. Le prime copie stampate, in numero limitato, non menzionano il nome dell'autore; mentre la seconda edizione viene firmata ma senza riconoscerne la paternit\u00e0 dei disegni.\nI ricordi sono legati dalla descrizione particolareggiata dell'attrazione provata dal narratore nei confronti di uno studente di liceo di nome Dargelos; in seguito descrive le prime esperienze erotiche e sessuali provate.\nIl libro \u00e8 infine illustrato da immagini disegnate dallo stesso autore che narrano in forma grafica i sentimenti da lui provati per i ragazzi che amava, tra cui alcuni ritratti di Jean Desbordes, poeta con cui Cocteau ebbe una relazione."}
{"id": "4884939", "revid": "439868", "url": "https://it.wikipedia.org/wiki?curid=4884939", "title": "Unione di comuni Valdarno e Valdisieve", "text": "L'Unione di comuni Valdarno e Valdisieve \u00e8 un'unione di comuni della Toscana, nella Citt\u00e0 metropolitana di Firenze, formata dai comuni di Londa, Pelago, Pontassieve, Reggello, Rufina e San Godenzo.\nGeografia fisica.\nL'Unione di comuni Valdarno e Valdisieve copre una superficie di 546,83\u00a0km\u00b2 con circa 64.000 abitanti e una densit\u00e0 leggermente superiore a 117 abitanti per chilometro quadrato.\nSi estende tra la valle della Sieve a sud e nel Valdarno Superiore. Il panorama passa da quello naturale di Vallombrosa, a quello agricolo dei filari di uva e degli uliveti a quello pi\u00f9 antropico con architetture religiose, civili e militari. \nStoria.\nIl 1\u00ba dicembre 2010 l'Unione di comuni Valdarno e Valdisieve subentra alla Comunit\u00e0 montana Montagna Fiorentina con la stessa composizione amministrativa. La sede viene stabilita a Rufina.\nIn seguito aderisce anche il Comune di Rignano sull'Arno con deliberazione Consiliare n. 78 del 23/12/2010; successivamente, nel corso del 2016, lo stesso Comune ratifica il recesso dall'Unione.\nElenco dei comuni.\nIl Consiglio comunale di Rignano sull'Arno, a giugno 2016, ha ratificato il recesso dall'Unione di Comuni."}
{"id": "4884941", "revid": "64551790", "url": "https://it.wikipedia.org/wiki?curid=4884941", "title": "Matrice di connessione", "text": ""}
{"id": "4884947", "revid": "767487", "url": "https://it.wikipedia.org/wiki?curid=4884947", "title": "Tin Karamati\u0107", "text": "Carriera.\nClub.\nCresciuto nel settore giovanile della Dinamo Zagabria, nel 2011 si trasferisce all'Inter Zapre\u0161i\u0107.\nNel 2012 lo Slovan Liberec si aggiudica le prestazioni del giocatore, nel club il giocatore collezioner\u00e0 16 presenze senza segnare alcuna rete.\nNel novembre del 2013 passa all'Olhanense.\nNazionale.\nHa militato nell'Under-17 nel 2010 per poi esordire nel 2011 con l'Under-19."}
{"id": "4884948", "revid": "247222", "url": "https://it.wikipedia.org/wiki?curid=4884948", "title": "Portrait of Art Farmer", "text": "Portrait of Art Farmer \u00e8 un album di Art Farmer, pubblicato dalla Contemporary Records nel 1958."}
{"id": "4884949", "revid": "158913", "url": "https://it.wikipedia.org/wiki?curid=4884949", "title": "Clinica psichiatrica", "text": ""}
{"id": "4884950", "revid": "439868", "url": "https://it.wikipedia.org/wiki?curid=4884950", "title": "Unione dei comuni Amiata Val d'Orcia", "text": "L'Unione dei comuni Amiata Val d'Orcia \u00e8 un'unione di comuni della Toscana, in provincia di Siena, formata dai comuni di: Abbadia San Salvatore, Castiglione d'Orcia, Piancastagnaio, Radicofani e San Quirico d'Orcia."}
{"id": "4884951", "revid": "123367742", "url": "https://it.wikipedia.org/wiki?curid=4884951", "title": "Piera Oppezzo", "text": "Biografia.\nPiera Oppezzo nasce a Torino nel 1934 in una famiglia molto modesta. Per vivere ha fatto la sarta, la commessa, la dattilografa, la collaboratrice editoriale.\nAutodidatta, pubblica le sue prime poesie nel febbraio del 1961 sulla rivista \"La nostra Rai\" e successivamente ne pubblica altre su \"La Fiera Letteraria\" di Vincenzo Cardarelli. La sua prima raccolta di poesie \"L'uomo qui presente\" esce nel 1966 a cura della casa editrice Einaudi.\nNel 1966 va a vivere a Milano.\nNel 1975 con Nicoletta Gasperini, Raffaella Finzi, Ileana Faidutti, costituisce il collettivo \u201cPentole e Fornelli\u201d che esordisce a Milano al Parco Lambro per il Festival di Re Nudo e porta per l'Italia uno spettacolo di canzoni e testi poetici in cui lei stessa cantava e recitava poesie.\nLe sue poesie sono pubblicate in antologie italiane e straniere e su numerose riviste: \"Anterem\", \" Il Manifesto\", \"Lapis\", \"La Salamandra\", \"Leggere\", \"Nuovi Argomenti\", \"Tam Tam\", \"Linea d'ombra\".\nMuore il 19 dicembre 2009 in una clinica a Miazzina sul Lago Maggiore.\nCritica.\nGiovanni Raboni scrive del primo libro di poesie di Piera Oppezzo: \"...la Oppezzo fa di tutto per metterci sulle tracce di una poesia disadorna e come afona, priva di dimensioni e di colori, una poesia il cui partito preso \u00e8 quello dell'indifferenza espressiva, dell'appiattimento della parola al suo elementare, irriducibile nucleo gnomico\".\nCinematografia.\nNel 2019 esce in sala \"Il mondo in una stanza. Piera Oppezzo poeta\" (52') documentario prodotto e realizzato dal regista Luciano Martinengo, amico di Piera Oppezzo. Il documentario omaggia, attraverso interviste a amici, collaboratori e critici letterari, la vita e l'opera della poetessa."}
{"id": "4884952", "revid": "28592", "url": "https://it.wikipedia.org/wiki?curid=4884952", "title": "Poesia futurista", "text": ""}
{"id": "4884954", "revid": "635893", "url": "https://it.wikipedia.org/wiki?curid=4884954", "title": "Femund", "text": ""}
{"id": "4884957", "revid": "116296599", "url": "https://it.wikipedia.org/wiki?curid=4884957", "title": "Unione dei comuni Valdichiana Senese", "text": "L'Unione dei comuni Valdichiana Senese \u00e8 un'unione di comuni della Toscana, in provincia di Siena, formata dai comuni di: Cetona, Chianciano Terme, Chiusi, Montepulciano, San Casciano dei Bagni, Sarteano, Sinalunga, Torrita di Siena, Pienza e Trequanda."}
{"id": "4884960", "revid": "439868", "url": "https://it.wikipedia.org/wiki?curid=4884960", "title": "Unione dei comuni della Val di Merse", "text": "L'Unione dei comuni della Val di Merse \u00e8 un'unione di comuni della Toscana, in provincia di Siena, formata ad oggi dai comuni di: Chiusdino, Monticiano, Murlo, e Sovicille\nSino all'anno 2013, vi ha fatto parte anche il Comune di Radicondoli"}
{"id": "4884961", "revid": "88740", "url": "https://it.wikipedia.org/wiki?curid=4884961", "title": "Le finestre di fronte", "text": "Le finestre di fronte \u00e8 un romanzo di Georges Simenon, titolo originale \"Les Gens d'en face\", pubblicato nel 1933 su \"Les Annales\" dal 1\u00ba settembre al 13 ottobre (in 7 puntate), e in volume da Arth\u00e8me Fayard.\nNella primavera del 1933 Simenon fece un viaggio in URSS, intorno al Mar Nero, durante il quale risiedette otto giorni a Odessa. Accompagnato da una guida, Sonia (stesso nome della segretaria del console turco protagonista del romanzo), ebbe modo di rendersi conto dello stato in cui si era ridotta la citt\u00e0 per la recente carestia. Visit\u00f2 anche la Georgia e ritorn\u00f2 in Francia attraverso Istanbul. Appena rientrato a casa, a Marsilly (Charente Marittima), durante l'estate, scrisse il romanzo e quindi l'inchiesta-reportage \"Peuples qui ont faim\" (gente che ha fame) pubblicata poi su \"Le Jour\" dal 4 aprile all'8 maggio (23 articoli) 1934.\nTrama.\nAdil Bey \u00e8 il nuovo console turco di stanza nella citt\u00e0 portuale di Batumi sul Mar Nero, in una giovane Unione Sovietica alla fine degli anni 1920. L'uomo che \u00e8 stato chiamato dopo la morte improvvisa del console precedente, si trova in una citt\u00e0 portuale cosmopolita del Caucaso - immersa nella cultura turca, persiana e Russo - dove la gente vive in povert\u00e0, nonostante la ricchezza petrolifera della repubblica sovietica di Adjara gestita dalla standard oil americana. Il console frequenta gli ambienti diplomatici della citt\u00e0 per capire la burocrazia sovietica. Non parla russo, e dipende da Sonia, la sua giovane segretaria ed interprete assegnata dal consolato, che lo assiste in tutto. Vive con sua sorella e suo fratello, un membro del GPU.\nL'ossessione per la presenza di Sonia si riflette sia sul suo lavoro che sulla salute. L'uomo diventa geloso delle attivit\u00e0 della sua giovane segretaria fuori dell'orario d'ufficio. Adil Bey finisce facilmente per averla, ma in lui nasce il dubbio che l'evoluzione carnale del loro rapporto sia parte di un ruolo oscuro che \u00e8 stato designato alla giovane. I dubbi diventano sempre pi\u00f9 opprimenti. Non solo \u00e8 convinto che lei abbia denunciato un trafficante russo-turco che lui aveva ricevuto in sua presenza, ma il suo stato permanente di stanchezza e la sua salute che si deteriora sempre pi\u00f9 lo fanno sospettare un lento avvelenamento.\nSonia finisce per confessare di essere una spia e di star cercando di avvelenare l'uomo, come aveva gi\u00e0 fatto con il suo predecessore. La donna \u00e8 guidata dall'indottrinamento ricevuto, ma anche da un profondo senso di odio e invidia nei confronti di ci\u00f2 che il console rappresenta. La verit\u00e0 \u00e8 rivelata, ma Adil Bey invece di accusare l'amante, si sente pi\u00f9 vicino che mai a lei. L'uomo propone di fuggire illegalmente dall'URSS. Progetta di partire con lei la sera stessa su una nave da carico belga, ma Sonia scompare. Adil Bey ottiene un valido passaporto dalle autorit\u00e0 sovietiche e cerca invano di avere notizie della sua segretaria. La notte, si imbarca da solo e apprende che Sonia probabilmente \u00e8 stata denunciata e fucilata."}
{"id": "4884962", "revid": "287204", "url": "https://it.wikipedia.org/wiki?curid=4884962", "title": "BNP Paribas Open 2014 - Singolare femminile", "text": "Marija \u0160arapova era la detentrice del titolo, ma \u00e8 stata eliminata al terzo turno da Camila Giorgi.\nFlavia Pennetta ha battuto in finale Agnieszka Radwa\u0144ska per 6-2, 6-1.\nTeste di serie.\nTutte le teste di serie hanno ricevuto un bye per il secondo turno."}
{"id": "4884963", "revid": "439868", "url": "https://it.wikipedia.org/wiki?curid=4884963", "title": "Unione dei comuni del Pratomagno", "text": "L'Unione dei comuni del Pratomagno \u00e8 un'unione di comuni della Toscana, in provincia di Arezzo, formata dai comuni di: Castelfranco Piandisc\u00f2, Castiglion Fibocchi e Loro Ciuffenna."}
{"id": "4884964", "revid": "124123", "url": "https://it.wikipedia.org/wiki?curid=4884964", "title": "Fred Alexander Barkley", "text": "Biografia.\nBarkley studi\u00f2 presso l'Universit\u00e0 dell'Oklahoma e consegu\u00ec il dottorato di ricerca presso la Universit\u00e0 di Washington a St. Louis nel 1937.\nDal 1931 al 1932 fu Ballyeat Fellow e assistente presso l'Uninversit\u00e0 dell'Oklahoma; tra il 1934 e il 1937 frequent\u00f2 presso l'Universit\u00e0 del Montana; successivamente collabor\u00f2 con numerosi istituti universitari, tra i quali l'Universit\u00e0 del Texas, l'Universit\u00e0 Nazionale del Messico, la Facolt\u00e0 di Agronomia di Medellin (Colombia), il Tropical Research Institute del New Jersey e la Northeastern University di Boston.\nComp\u00ec anche numerose missioni nel continente americano per la raccolta di campioni, particolarmente in Messico e America Centrale.\nDescrisse numerose specie di piante delle famiglie Acanthaceae, Anacardiaceae, Araceae, Begoniaceae, Capparaceae, Cucurbitaceae, Fabaceae, Leguminosae, Loasaceae, Loranthaceae, Sapindaceae, Simaroubaceae, Solanaceae e Viscaceae, oltre a denominare le famiglie Liriodendraceae e Salazariaceae ."}
{"id": "4884967", "revid": "276444", "url": "https://it.wikipedia.org/wiki?curid=4884967", "title": "Porsche LMP2000", "text": ""}
{"id": "4884972", "revid": "380453", "url": "https://it.wikipedia.org/wiki?curid=4884972", "title": "Miha Plot", "text": "Gioca nel ruolo di libero nell'Odbojkarski Klub ACH Volley.\nCarriera.\nLa carriera di Miha Plot inizia in patria, nel campionato sloveno, dove disputa due campionati con l'Odbojkarski Klub Olimpija di Lubiana, prima di trasferirsi al Mo\u0161ki Odbojkarski Klub Krka Novo mesto, dove rimane per cinque anni. Nel 2007 entra a far parte della selezione juniores slovena, mentre dal 2008 viene convocato stabilmente nella nazionale maggiore.\nNella stagione 2010-11 approda nel massimo campionato belga, dove gioca per tre anni nell'Asse-Lennik, con cui perde per due volte consecutive la finale scudetto contro il , risultato che gli consente comunque di prendere parte alle coppe europee, fra cui anche la Champions League. Con la sua nazionale ottiene la medaglia di bronzo alla European League del 2011 e partecipa al campionato europeo 2013.\nAll'inizio della stagione 2013-14 viene chiamato dalla societ\u00e0 italiana Callipo Sport di Vibo Valentia, che lo tessera per le prime tre partite, in sostituzione del libero titolare Alessandro Farina, utilizzabile solo dalla quarta giornata. In seguito l'allenatore Gianlorenzo Blengini decide di mantenerlo in rosa, utilizzandolo sia nel suo ruolo, sia in quello di schiacciatore.\nDall'annata 2014-15 torna a giocare in Slovenia all'Odbojkarski Klub ACH Volley; con la nazionale vince la medaglia d'argento al campionato europeo 2015."}
{"id": "4884974", "revid": "958600", "url": "https://it.wikipedia.org/wiki?curid=4884974", "title": "Alberto Chiarugi", "text": "Biografia.\nFiglio dell'anatomista Giulio e di Elena Lensi, Alberto si laure\u00f2 in scienze naturali presso l'Universit\u00e0 di Firenze nel 1924, per poi entrare come assistente presso l'Istituto botanico di Firenze, allora diretto da Enrico Carano. Con questo incarico, prosegu\u00ec i suoi studi di embriologia vegetale, di genetica e di cariologia, ai quali un\u00ec crescenti interessi per la geobotanica e la floristica. Nel 1929, a soli 29 anni, pot\u00e9 cos\u00ec conseguire la cattedra di botanica presso l'Universit\u00e0 di Pisa, proprio in virt\u00f9 della sua gi\u00e0 ricca attivit\u00e0 scientifica: a quell'epoca aveva gi\u00e0 pubblicato oltre trenta lavori, tra cui il fondamentale studio \"Il gametofito femmineo delle Angiosperme nei suoi vari tipi di costruzione e di sviluppo\" del 1927. Il legame con Carano rimarr\u00e0 vivo fino alla morte di quest'ultimo.\nNel 1950 rientr\u00f2 a Firenze, per ricoprire la medesima cattedra lasciata vacante dall'amico e maestro Giovanni Negri (botanico). Il decennio della direzione Chiarugi fu per l'Istituto di botanica fiorentino un periodo di particolare vivacit\u00e0, che lo port\u00f2 a raggiungere un ruolo di primo piano a livello nazionale. Negli anni fiorentini, oltre ad occuparsi attivamente dei problemi di politica universitaria, Chiarugi pot\u00e9 approfondire i suoi studi di embriologia, cariologia, citotassonomia, fitogeografia e paleobotanica, dando vita ad una ricca attivit\u00e0 editoriale.\nFu nominato cavaliere dell'Ordine della Corona d'Italia dal ministro Bottai nel 1939.\nAutore di oltre 170 lavori, tra cui collaborazioni alla \"Enciclopedia italiana\", Chiarugi fu anche attivissimo organizzatore di cultura: fu infatti socio dell'Accademia dei Lincei fin dal 1947, presidente della Societ\u00e0 toscana di scienze naturali dal 1945 al 1950, nonch\u00e9 presidente della Societ\u00e0 italiana di antropologia ed etnologia e dell'Istituto italiano di preistoria e protostoria. Segretario della Societ\u00e0 botanica italiana dal 1930 alla morte nel 1960, fu il fondatore e il primo direttore del Centro di studi per la citologia vegetale del CNR e della Fondazione Parlatore per lo studio della flora e della vegetazione.\nNel 1949 fond\u00f2 la rivista \"Caryologia\" pubblicata allora dall'Universit\u00e0 di Firenze, ma poi, dal 2012, da Taylor &amp; Francis.\nMor\u00ec a Firenze il 25 febbraio 1960.\nArchivio e biblioteca.\nLe carte di Alberto Chiarugi sono conservate in parte presso la Biblioteca di biologia generale dell'Universit\u00e0 degli studi di Firenze, in parte presso la biblioteca del Museo Galileo, che raccoglie una sezione del carteggio, ma anche appunti, minute autografe e bozze di stampa inerenti l'attivit\u00e0 scientifica dell'autore.\nAssieme alle carte, il figlio Giulio ha depositato presso il Museo Galileo anche la biblioteca che raccoglie i libri del padre e del nonno e che \u00e8 quindi incentrata sull'anatomia, la medicina e la botanica, in un fondo librario di circa 380 pezzi, di cui una quarantina sono miscellanee ed estratti."}
{"id": "4884975", "revid": "339392", "url": "https://it.wikipedia.org/wiki?curid=4884975", "title": "Matrice delle incidenze", "text": ""}
{"id": "4884977", "revid": "1819104", "url": "https://it.wikipedia.org/wiki?curid=4884977", "title": "Teen Titans Go! (serie animata)", "text": "Teen Titans Go! \u00e8 una serie animata statunitense tratta dall'omonimo fumetto, prodotta da DC Comics e Warner Bros. Animation e trasmessa sul canale Cartoon Network sia negli Stati Uniti sia in Italia.\nLa serie riprende in chiave parodistica i personaggi di \"Teen Titans\", disegnati in stile super deformed. \u00c8 uno spin-off senza continuit\u00e0 con la serie precedente, eccetto che per alcuni dettagli. Molti personaggi del mondo DC fanno delle apparizioni e sono citati negli sfondi. A differenza della precedente, questa serie d\u00e0 una sbirciata alla vita dei Titans dentro la torre.\nAltri media.\nFumetti.\nLa serie \u00e8 tratta dal fumetto omonimo di J.Torres.\nVideogiochi.\nDal 12 settembre 2017 sono stati stato rilasciati due set di \"LEGO Dimensions\": il Team Pack contenente le mini figure di B.B. e Corvina pi\u00f9 la T-car e il libro degli incantesimi di Azarath costruibili; e il Fun Pack contenente una mini figure di Stella Rubia e il Titan Robot costruibile. In questo modo si potr\u00e0 accedere a un mondo e ad un episodio esclusivo dedicati alla serie. Inoltre, le preesistenti mini figure di Cyborg della DC e di Robin da LEGO Batman - Il film potranno trasformarsi nelle loro controparti di \"Teen Titans Go!\".\nFilm.\nLa Warner Bros. Animation ha prodotto un film d'animazione basato sulla serie televisiva intitolato \"Teen Titans Go! Il film\" (\"Teen Titans Go! to the Movies\") uscito nelle sale americane il 27 luglio 2018 e in quelle italiane il 6 settembre 2018.\nNel 2019, \u00e8 stato distribuito un film crossover tra questa serie e \"Teen Titans\", intitolato \"Teen Titans Go! Vs. Teen Titans\" e ambientato durante la quinta stagione.\nIl 20 giugno 2021 \u00e8 uscito un altro film crossover intitolato \"I Teen Titans Go! Guardano Space Jam\" (\"Teen Titans Go! See Space Jam\"), ambientato durante la settima stagione e nel quale i protagonisti incontrano i Nerdlucks, ovvero i piccoli alieni apparsi nell'omonimo film del 1996.\nNel 2022 uscir\u00e0 un terzo film crossover, intitolato in originale \"Teen Titans Go! vs. DC Super Hero Girls\", dove i Titans si scontreranno con le protagoniste della serie omonima. \nAccoglienza.\nLa serie ha ottenuto generalmente recensioni miste da parte della critica: Common Sense Media le ha attribuito un voto di 4 su 5 stelle ed ha scritto che \"tratta argomenti positivi affiancati da commedia intelligente e caratterizzazione\"; IGN ha dato all'episodio pilota un punteggio 7,8 su 10, affermando che \"DC rinnova l'amata serie Teen Titans per una nuova generazione - con risultati piuttosto divertenti\"; mentre The Buffalo News ne loda l'animazione e i testi definendola una \"commedia costantemente eccentrica che \u00e8 spesso legata ad acuti commenti sociali\".\nInvece Slant Magazine le assegna solo 2 stelle su 4, motivando: \"Teen Titans Go! offrir\u00e0 poco ai pi\u00f9 ardenti nostalgici e completisti dei Titans\" e Moviepilot ne ha citato vari criticismi, notando un leggero apprezzamento per i personaggi di Stella e Corvina.\nTuttavia l'episodio pilota ha fruttato oltre 3 milioni di ascolti e l'11 giugno 2013 Cartoon Network la rinnova per una seconda stagione, citando critiche positive."}
{"id": "4884978", "revid": "2014155", "url": "https://it.wikipedia.org/wiki?curid=4884978", "title": "Consorti dei sovrani di Holstein-Gottorp", "text": "Le Duchesse di Holstein-Gottorp furono le consorti dei sovrani di Holstein-Gottorp. "}
{"id": "4884981", "revid": "767487", "url": "https://it.wikipedia.org/wiki?curid=4884981", "title": "Uffa pap\u00e0 quanto rompi!", "text": "Uffa pap\u00e0 quanto rompi! (\"How Sweet It Is!\") \u00e8 un film del 1968 diretto da Jerry Paris, con James Garner e Debbie Reynolds.\nTratto da un romanzo di Muriel Resnik (\"The Girl in the Turquoise Bikini\") la pellicola \u00e8 una tipica commedia anni sessanta, con un duetto di star molto in voga all'epoca. Il futuro regista di \"Pretty Woman\" (1990) Garry Marshall \u00e8 tra gli sceneggiatori.\nIl titolo italiano \u00e8 fuorviante, in quanto non c'\u00e8 alcun \"pap\u00e0 che rompe\", ma \u00e8 la madre che fa la parte del genitore apprensivo.\nProduzione.\nSi tratta di uno dei primi film prodotti dalla casa National General Pictures (NGP) attiva dal 1967 al 1973"}
{"id": "4884982", "revid": "125677281", "url": "https://it.wikipedia.org/wiki?curid=4884982", "title": "Museo civico di palazzo Guicciardini", "text": "Il Museo civico di palazzo Guicciardini si trova a Montopoli in Val d'Arno, in provincia di Pisa. Il museo fa parte del Sistema Museale Montopolese, del Sistema Museale del Valdarno di Sotto e gestisce anche la torre di San Matteo.\nStoria.\nSituato all'interno del palazzo Guicciardini, nel centro storico di Montopoli in Val d'Arno, \u00e8 stato inaugurato nel 2004 per raccogliere e valorizzare i beni archeologici, storici, artistici e naturalistici del Comune e del territorio circostante.\nPercorso espositivo e opere.\nPer la sua natura il museo \u00e8 diviso in diverse sezioni tematiche, collocate nei vari piani del palazzo. "}
{"id": "4884998", "revid": "188116", "url": "https://it.wikipedia.org/wiki?curid=4884998", "title": "Battaglia di Sferro", "text": ""}
{"id": "4885000", "revid": "1431409", "url": "https://it.wikipedia.org/wiki?curid=4885000", "title": "Sean Pertwee", "text": "Biografia.\nFiglio dell'attore Jon Pertwee, \u00e8 sposato dal 1999 con Jacqui Hamilton-Smith, da cui ha avuto due gemelli, Alfred e Gilbert. Quest'ultimo per\u00f2 \u00e8 deceduto dopo quattro giorni, a causa della loro nascita prematura di quattro mesi.\n\u00c8 noto al grande pubblico per l'interpretazione di Alfred Pennyworth, maggiordomo di Bruce Wayne, nella serie TV \"Gotham\".\nDoppiatori italiani.\nNelle versioni in italiano delle opere in cui ha recitato, Sean Pertwee \u00e8 stato doppiato da:\nDa doppiatore \u00e8 stato sostituito da:"}
{"id": "4885002", "revid": "298229", "url": "https://it.wikipedia.org/wiki?curid=4885002", "title": "Campionati del mondo di atletica leggera indoor 2014 - 60 metri piani maschili", "text": "La competizione si \u00e8 svolta dal 7 al 9 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nI campioni in carica, a livello mondiale e continentale, erano:\nLa stagione.\nPrima di questa gara, gli atleti con le migliori tre prestazioni dell'anno erano:\nBatterie.\nLe batterie si sono svolte a partire dalle 18:40 del 7 marzo 2014.\nSi sono qualificati per le semifinali i primi 3 di ogni batteria () e i 6 migliori tempi ().\nSemifinali.\nLe semifinali si sono svolte a partire dalle 18:30 dell'8 marzo 2014. Si sono qualificati per le semifinali i primi 2 di ogni batteria () e i 2 migliori tempi ().\nFinale.\nLa finale si \u00e8 svolta alle 20:57 dell'8 marzo 2014."}
{"id": "4885011", "revid": "122317643", "url": "https://it.wikipedia.org/wiki?curid=4885011", "title": "Gianlorenzo Blengini", "text": "Carriera.\nLa carriera di Gianlorenzo Blengini inizia nel nel campionato di serie A2 2000-01 come assistente di Mauro Berruto, che segue poi al , dove conquista la promozione dalla Serie A2 alla Serie A1, oltre alla Coppa Italia di categoria. Rimane a Piacenza per tre stagioni, l'ultima delle quali come secondo di Julio Velasco, con cui collabora anche nei quattro anni successivi, due al e due alla di Montichiari, mentre nella sua ultima stagione da secondo ritrova Mauro Berruto.\nIl primo incarico da primo allenatore arriva dai , societ\u00e0 toscana militante nel campionato di Serie A2. Nella seconda stagione ottiene due risultati importanti, vincendo la Coppa Italia di Serie A2 e raggiungendo la finale dei \"play off\" promozione. Dalla stagione 2011-12 al 2013-14 \u00e8 primo allenatore della di Vibo Valentia, che conduce per due stagioni ai \"play-off\" scudetto; nel 2014-15 passa alla , mentre nel dicembre del 2014 assume l'incarico di secondo allenatore della nazionale italiana, affiancando ancora una volta Mauro Berruto.\nIl 24 maggio 2015 sostituisce Alberto Giuliani sulla panchina della , che guida dalla stagione 2015-16 conquistando nell'annata seguente lo scudetto e la Coppa Italia superando in entrambi i casi il .\nA partire dal 1\u00ba agosto 2015, pur mantenendo il nuovo ruolo nel club marchigiano fino al termine della stagione 2016-17, e poi in maniera esclusiva fino al gennaio 2021, \u00e8 il commissario tecnico della nazionale italiana di pallavolo maschile, con cui alla conquista della medaglia d'argento ai Giochi olimpici 2016 di Rio de Janeiro, perdendo la finale 3-0 contro il .\nNel febbraio 2021, complice il cambio di politica della FIPAV circa il \"doppio incarico\" dei commissari tecnici, viene nominato nuovamente allenatore del club di Civitanova Marche, subentrando all'esonerato Ferdinando De Giorgi dalla parte finale della stagione 2020-21, pur rimanendo anche al timone della selezione azzurra fino alle Olimpiadi di Tokyo 2020 dove verr\u00e0 poi sostituito dallo stesso De Giorgi. Conduce la squadra alla vittoria del 6\u00ba scudetto, battendo nelle finali Perugia. Il 3 agosto siede per l'ultima volta sulla panchina della nazionale, sconfitta dall'Argentina in occasione dei quarti di finale dell'Olimpiade."}
{"id": "4885014", "revid": "667176", "url": "https://it.wikipedia.org/wiki?curid=4885014", "title": "Sinodo di Sk\u00e4nninge", "text": "Il Sinodo di Sk\u00e4nninge fu un'assemblea ecclesiastica che si tenne nella citt\u00e0 di Sk\u00e4nninge in Svezia nel 1248. Da molti considerato uno degli eventi pi\u00f9 importanti per il cattolicesimo svedese, il sinodo fu convocato con l'obiettivo di regolare la struttura della neonata Chiesa cristiana in Svezia. Al sinodo parteciparono le massime cariche ecclesiastiche svedesi oltre a una rappresentanza del potere temporale, rappresentata da Birger Jarl e ad alcuni inviati del papa alla cui guida fu posto Guglielmo di Modena.\nRiunire un sinodo si era reso necessario da quando Lund aveva ottenuto il titolo di sede metropolitana di tutti i Paesi del Nord Europa (1104) staccandosi definitivamente dalla diocesi da cui dipendeva, l'arcidiocesi di Amburgo. \nIl sinodo promulg\u00f2 tutta una serie di decisioni che saranno fondamentali nella storia successiva della Svezia. Birger Jarl, ad esempio, il cui figlio Valdemar sarebbe divenuto negli anni successivi re di Svezia, riusc\u00ec ad ottenere con l'appoggio della Chiesa, l'introduzione del diritto romano e la soppressione di molte norme risalenti all'et\u00e0 vichinga. Per quanto riguarda le novit\u00e0 strettamente legate alla vita ecclesiastica, si introdusse anche nei paesi nordici l'utilizzo del diritto canonico come avveniva nel resto della Chiesa cattolica, si impose il celibato a chi volesse diventare prete e si sanc\u00ec l'indipendenza della Chiesa dallo Stato.\nA questo proposito fu deciso che l'arcivescovo doveva essere eletto dal capitolo della cattedrale e non personalmente dal sovrano, come avveniva in passato.\nQuello del 1248 \u00e8 il primo sinodo della provincia ecclesiastica svedese, che comprendeva l'arcidiocesi di Uppsala e le sue sei suffraganee: Link\u00f6ping, Skara, Str\u00e4ngn\u00e4s, V\u00e4ster\u00e5s, V\u00e4xj\u00f6 e \u00c5bo (nell'odierna Finlandia)."}
{"id": "4885019", "revid": "767487", "url": "https://it.wikipedia.org/wiki?curid=4885019", "title": "Paul Gordon", "text": "Carriera.\nDopo aver frequentato la University of Notre Dame, venne selezionato al terzo giro del Draft BAA 1949 dai Baltimore Bullets, come 31\u00aa scelta assoluta. Gioc\u00f2 una stagione con i Bullets, disputando 4 partite."}
{"id": "4885021", "revid": "897283", "url": "https://it.wikipedia.org/wiki?curid=4885021", "title": "Seoul National University", "text": ""}
{"id": "4885022", "revid": "125815174", "url": "https://it.wikipedia.org/wiki?curid=4885022", "title": "Malekith", "text": "Malekith il Maledetto (\"Malekith the Accursed\") \u00e8 un personaggio dei fumetti creato da Walt Simonson (testi e disegni) pubblicato dalla Marvel Comics. La sua prima apparizione avviene in \"Thor\" (vol. 1) n. 344 (giugno 1984).\nSignore del regno di Svartalfheim e degli Elfi Oscuri, Malekith \u00e8 un nemico giurato di Thor e di Asgard, determinato a conquistare tutti i Nove Mondi. Essendo il solo detentore della capacit\u00e0 di invocare la \"caccia selvaggia\", il personaggio viene spesso soprannominato il \"Signore dei Segugi\" o il \"Padrone dei Persecutori\" (\"Master of the Hounds\").\nStoria editoriale.\nCreato da Walt Simonson, Malekith ha esordito su \"Thor\" nella saga intercorsa tra i numeri 344-349 (giugno-novembre 1984). Successivamente \u00e8 divenuto un antagonista ricorrente, comparendo nei numeri 363 (gennaio 1986), 366-368 (aprile-giugno 1986), 485-487 (aprile-giugno 1995) e 489 (agosto 1995).\nNel 1997 \u00e8 comparso anche su \"X-Force\" e \"Cable Annual\", mentre nell'agosto del 1998 \u00e8 stato il nemico di \"Heroes for Hire\" n. 14. Successivamente \u00e8 tornato a rivestire il ruolo di avversario di Thor dal numero 29 al 32 del secondo volume (novembre 2000-febbraio 2001) della testata dedicata al personaggio. Successivamente \u00e8 comparso in \"The Incredible Hercules\" n. 134 (novembre 2009) e 136 (dicembre 2009); mentre nel 2013 ha nuovamente affrontato il \"Dio del Tuono\" nella saga intercorsa tra i numeri 15 e 17 di \"Thor: God Of Thunder\".\nBiografia del personaggio.\nOrigini.\nNato a Svartalfheim, dal signore di una piccola fazione di Elfi Oscuri e da sua moglie Lady Mazerot, in un clan di guerrieri soprannominati \"signori della caccia selvaggia\" per i segugi da combattimento di cui si servono in guerra, Malekith cresce in un ambiente duramente segnato dalle continue guerre coi Troll, difatti suo padre, i suoi zii e i suoi dodici fratelli maggiori muoiono in battaglia e la madre, non volendolo vedere andare incontro al medesimo destino, lo vende agli elfi becchini, che lo costringono a lavorare come crematore dei soldati caduti. Pochi anni dopo, mentre \u00e8 intento ad allestire una pila di cadaveri cui dare fuoco, il giovane Malekith viene catturato da un Troll e riesce a fuggire con l'aiuto di un anziano elfo oscuro stregone che, in seguito, lo prende come apprendista. Malekith dimostra immediatamente un'innata predisposizione alla magia e supera ampiamente il suo maestro nel giro di pochi anni dopodich\u00e9, disgustato dalle sue idee pacifiste, lo uccide dichiarando che senza la guerra la loro razza non ha scopo, furioso, prima di spirare il vecchio stregone sfigura il discepolo rendendo completamente nera la met\u00e0 sinistra del suo volto affinch\u00e9 \"tutti vedano il suo vero animo\".\nTornato al suo villaggio nativo, Malekith ne assume il controllo, d\u00e0 sua madre in pasto ai cani e diviene, attraverso anni di guerre, il sovrano di tutto Svartalfheim.\nSignore degli Elfi Oscuri.\nAlleatosi con Loki e il demone del fuoco Surtur, Malekith prende il controllo di diversi esseri umani attraverso un particolare cibo fatato procuratogli da Hela. Successivamente uccide Eric Willis, guardiano dello \"Scrigno degli Antichi Inverni\" dopo averne scoperta la posizione e, servendosi dei suoi poteri magici, invoca la \"caccia selvaggia\" per rintracciare Roger Willis, il nuovo guardiano dell'artefatto. Successivamente affronta Thor e rapisce Lorelei al fine di servirsene come esca per costringere il principe di Asgard ad affrontare il suo uomo migliore, Algrim il Forte ma, durante la battaglia tra i due, il signore degli Elfi Oscuri fa scattare una trappola sotto i loro piedi facendoli precipitare nel magma; dopodich\u00e9 sottrae a Roger Willis lo scrigno venendo per\u00f2 raggiunto e sconfitto da Thor, sopravvissuto alla trappola. In un ultimo gesto di ripicca tuttavia, Malekith distrugge l'artefatto rilasciando sulla Terra una potente ondata congelante generando parecchio chaos ma venendo infine catturato e imprigionato a Asgard dopo che Thor risolve la situazione.\nSuccessivamente evaso scambiandosi di posto con Loki, Malekith assume le sembianze di Balder, prossimo all'incoronazione come reggente. Poco dopo per\u00f2, Algrim, sopravvissuto alla trappola orchestrata dall'ex-padrone e trasformato dall'Arcano nell'essere chiamato Kurse, desideroso di vendetta lo assale e gli rompe il collo uccidendolo.\nHel e ritorno.\nSeppur imprigionato a Hel, Malekith continua a manipolare vari avversari e alleati di Thor al fine di attaccarlo per attirarlo nel regno dei morti dando luogo a una massiccia battaglia grazie alla quale, approfittando del chaos, riesce a fuggire, unicamente per venire in seguito catturato da Kurse e riconsegnato a Hela.\nAnni dopo Malekith, misteriosamente fuggito da Hel, affronta X-Force, tenta di conquistare Avalon e si impossessa nuovamente dello \"Scrigno degli Antichi Inverni\", grazie al quale prende possesso di Asgard congelandone tutti gli abitanti ma, infine, viene sconfitto da Thor, Kurse e Lady Sif. Fallite le sue mire di conquista, il decaduto signore degli Elfi Oscuri tenta di riassumere il controllo del suo regno e, assunte nuovamente le sembianze di Balder, avvicina Ercole persuadendolo ad assassinare Alflyse, la regina degli Elfi Oscuri dell'Est. Il suo piano tuttavia fallisce perch\u00e9 prevede che Ercole, tramite la magia dell'elfo, assuma l'aspetto di Thor, ma questi viene rapidamente smascherato e, di conseguenza, Malekith viene sconfitto con facilit\u00e0 da Zeus e rispedito a Hel.\nFatto fuggire dagli inferi da un gruppo di Elfi Oscuri rimastigli fedeli, Malekith fomenta una violenta guerra civile per tutto il regno di Svartalfheim, assassinando Alflyse, forgiando un'alleanza coi Giganti di Ghiaccio e riassumendo infine il suo ruolo di sovrano degli Elfi Oscuri. In seguito decide di recuperare tutti e dieci gli anelli del defunto Mandarino con l'intento di servirsene per attaccare Tony Stark, il quale riesce per\u00f2 a farseli in seguito consegnare dall'elfo che, difatti, si \u00e8 servito di tali macchinazioni semplicemente come distrazione per l'eroe mentre una sua sottoposta rapiva il figlio neonato di una donna mutata dal virus extremis.\nPer rispettare i termini dell'alleanza con Jotunheim, Malekith si impegna a recuperare il teschio di Laufey, questo era stato rinvenuto sul fondo dell'oceano dalla Roxxon, Malekith, alla guida di un manipolo di Giganti del Ghiaccio assalta la base sottomarina della Roxxon ma viene attaccato da da Thor, il quale per\u00f2 \u00e8 stato privato del proprio martello, dopo un breve combattimento, Malekith lo sconfigge facilmente, visto che il dio asgardiano non \u00e8 pi\u00f9 in possesso di Mjolnir, e gli mozza il braccio, abbandonandolo poi nel fondo dell'oceano; Malekith, avendo scoperto che il teschio di Laufey si trova nella sede volante della Roxxon, guida un esercito di Giganti del Ghiaccio ad assaltarla, qui trova un contingente di asgardiani e i Vendicatori a sbarrargli la strada, tuttavia i Giganti di Ghiaccio li congelano velocemente sconfiggendoli, Malekith si scontra con Dario Agger, il CEO della Roxxon, nonch\u00e9 detentore di un potere oscuro che gli permette di trasformarsi nel Minotauro, nonostante le apparenze Dario riesce a tenere testa a Malekith utilizzando un'ascia magica, tuttavia, l'arrivo di nuova Thor femminile, e di Thor, che, con un braccio di metallo e armato di un'ascia, costringono Malekith alla fuga, il signore degli elfi Oscuri, tuttavia, brucia il braccio di Thor (quello che aveva tagliato al dio e conservato come macabro trofeo) prima di andarsene, inoltre, dopo che gli eroi ebbero abbandonato la base volante della Roxxon, Malekith stringe un patto con Dario Agger, scambiando il teschio di Laufey con l'autorizzazione a sfruttare la terra dopo che Malekith l'avesse conquistata.\nContemporaneamente, impersonando la sua vecchia amica Sera, Malekith raggira Angela spingendola a rapire la figlia neonata di Odino e Frigga per purificarla nella fornace del Paradiso e liberarla dall'influenza di Surtur, che potrebbe mettere in pericolo i suoi piani di conquista, scoperto di essere stata manipolata, Angela minaccia di ucciderlo ma Malekith la fa desistere da tale intento rivelandole l'ubicazione della vera Sera: Hel, ove egli l'ha incontrata nel corso di una delle sue molte permanenze.\nIn seguito, Agger e Malekith raggiungono un compromesso e, in cambio dei diritti sullo sfruttamento minerario dei territori conquistati dal signore degli Elfi Oscuri, la Roxxon gli cede il teschio di Laufey e lo aiuta a assassinare centinaia di Elfi Chiari per servirsi del loro sangue al fine di svolgere un incantesimo che riporta in vita il re dei Giganti di Ghiaccio.\nNuovissimo Universo Marvel.\nIn seguito alla distruzione e rinascita del multiverso, Malekith forma un Concilio Oscuro assieme a Dario Agger, Ulik, Laufey, la Regina delle Ceneri e Loki, facendo scoppiare una guerra in tutti i Dieci Regni, invadendo Alfheim e costringendo Aelsa, la regina degli Elfi Chiari, a sposarlo di modo da annettere il loro regno al suo dominio.\nPoteri e abilit\u00e0.\nMalekith, come tutti gli Elfi Oscuri possiede attributi fisici sovrumani quali forza, velocit\u00e0 e resistenza paragonabili a quelli asgardiani, nonch\u00e9 di agilit\u00e0 e riflessi notevolmente pi\u00f9 elevati; nel caso di Malekith tuttavia, tali caratteristiche sono estremamente al di sopra perfino della media dei suoi simili e comprendono un'intelligenza finissima e straordinarie capacit\u00e0 strategiche. Oltretutto, sebbene preferisca evitare il combattimento, Malekith \u00e8 un grande esperto sia nel corpo a corpo che nell'uso della armi bianche.\nIl signore degli Elfi Oscuri \u00e8 inoltre un grande esperto di arti magiche e dispone di immensi poteri innati tramite i quali \u00e8 in grado di lanciare incantesimi che gli permettono di teletrasportarsi, emettere energia, manipolare gli elementi, volare tramutandosi in nebbia, generare illusioni e mutare aspetto. Inoltre \u00e8 il solo essere a detenere l'arte magica della \"caccia selvaggia\" (\"Wild Hunt\"), grazie alla quale \u00e8 in grado di invocare esseri soprannaturali denominati \"Segugi\" (\"Hounds\") e aizzarli contro una preda da lui prescelta.\nCome tutti i suoi simili, Malekith \u00e8 molto vulnerabile a qualsiasi oggetto fatto di ferro.\nAltre versioni.\nNella realt\u00e0 di \"Marvel Adventures: The Avengers\", il signore degli Elfi Oscuri Malekith tenta di prendere il controllo di Asgard tramite un'alleanza coi Giganti di Ghiaccio venendo sconfitto da Thor e i Vendicatori.\nAltri media.\nCinema.\nNel Marvel Cinematic Universe Malekith, interpretato da Christopher Eccleston, \u00e8 l'antagonista principale del film \"\" (2013). In tale versione il suo aspetto differisce notevolmente dalla controparte cartacea, difatti porta i capelli raccolti in una treccia e il suo incarnato \u00e8 di colore bianco pallido, inoltre \u00e8 Thor a sfigurarlo, ma la parte del suo volto che diviene nera \u00e8 la destra."}
{"id": "4885023", "revid": "64553606", "url": "https://it.wikipedia.org/wiki?curid=4885023", "title": "Il condottiero (Leonardo da Vinci)", "text": ""}
{"id": "4885024", "revid": "64553618", "url": "https://it.wikipedia.org/wiki?curid=4885024", "title": "Condottiero (Leonardo da Vinci)", "text": ""}
{"id": "4885031", "revid": "773636", "url": "https://it.wikipedia.org/wiki?curid=4885031", "title": "Negozio Olivetti", "text": ""}
{"id": "4885032", "revid": "287204", "url": "https://it.wikipedia.org/wiki?curid=4885032", "title": "Premi BAFTA 1993", "text": "La 46\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1992, ha avuto luogo nell'aprile 1993."}
{"id": "4885034", "revid": "36426", "url": "https://it.wikipedia.org/wiki?curid=4885034", "title": "Museo Civico di palazzo Guicciardini", "text": ""}
{"id": "4885040", "revid": "599013", "url": "https://it.wikipedia.org/wiki?curid=4885040", "title": "Dino Restelli", "text": "Soprannominato \"Dingo\", \u00e8 nato a St. Louis, in Missouri, da genitori italiani, ma \u00e8 cresciuto a San Francisco, in California, fine ha frequentato la Santa Clara University.\nCarriera.\nLa sua carriera inizia alla fine del servizio militare nell'esercito degli Stati Uniti.\nDal 1944 ha giocato in Major League Baseball, dal 1949 ha giocato come esterno nel Pittsburgh Pirates.\nDopo la sua carriera di baseball, \u00e8 diventato un ufficiale di polizia di San Francisco. In seguito si stabil\u00ec nella vicina San Carlos, California."}
{"id": "4885041", "revid": "767487", "url": "https://it.wikipedia.org/wiki?curid=4885041", "title": "Murray Mitchell", "text": "Carriera.\nA livello di college aveva giocato nei Bearkats di Sam Houston State University. Venne poi selezionato al Draft BAA 1948 dai Boston Celtics, ma successivamente pass\u00f2 ai Packers, con cui esord\u00ec nel novembre 1949. Dopo il ritiro da giocatore, allen\u00f2 a livello di high school in Texas."}
{"id": "4885042", "revid": "247222", "url": "https://it.wikipedia.org/wiki?curid=4885042", "title": "Alabama Concerto", "text": "Alabama Concerto \u00e8 un album di John Benson Brooks con Cannonball Adderley e Art Farmer, pubblicato dalla Riverside Records nel 1958. I brani furono registrati il 28 e 31 luglio ed il 25 agosto, 1958 al Reeves Sound Studio di New York."}
{"id": "4885043", "revid": "2187", "url": "https://it.wikipedia.org/wiki?curid=4885043", "title": "Ente delle Nazioni Unite per l'uguaglianza di genere e l'empowerment femminile", "text": "L'Entit\u00e0 delle Nazioni Unite per l'uguaglianza di genere e l'empowerment delle donne (\"United Nations Entity for Gender Equality and the Empowerment of Women\" o UN Women) \u00e8 un ente delle Nazioni Unite che lavora per favorire il processo di crescita e sviluppo della condizione delle donne e della loro partecipazione pubblica.\nUN Women \u00e8 stata istituita nel luglio 2010 ed \u00e8 diventata operativa nel gennaio del 2011. L'ex presidente del Cile Michelle Bachelet ne \u00e8 stata la prima direttrice esecutiva; il 10 luglio del 2013 la carica \u00e8 passata a Phumzile Mlambo-Ngcuka.\nUN Women, come Fondo di sviluppo delle Nazioni Unite per le donne e precedentemente come UNIFEM, fa parte del Gruppo per lo sviluppo delle Nazioni Unite.\nStoria.\nIn linea con la risoluzione 63/311 adottata dall'Assemblea generale delle Nazioni Unite, nel gennaio 2006, il segretario generale present\u00f2 il rapporto A/64/588, intitolato \u201cComprehensive Proposal for the Composite Entity for Gender Equality and the Empowerment of Women\u201d (\"Proposta esaustiva per l'Ente composito sull'uguaglianza di genere e l'empowerment delle donne\"). In tale relazione, il segretario generale delle Nazioni Unite concludeva che, piuttosto che distogliere altri organismi del sistema delle Nazioni Unite dalla loro responsabilit\u00e0 nel contribuire alla promozione dell'uguaglianza di genere e all'empowerment delle donne, il nuovo ente avrebbe dovuto provvedere a fissare il focus delle attivit\u00e0 relative all'uguaglianza di genere per l'intero sistema delle Nazioni Unite. In pi\u00f9, il segretario generale Ban Ki-Moon stim\u00f2 che sarebbero stati necessari, approssimativamente, 125 milioni di dollari annuali, per coprire i costi operativi ed i costi di avviamento a livello nazionale, regionale considerando anche la sede centrale. Inoltre, un'addizionale di 375 milioni di dollari era stata stimata come necessaria per affrontare la fase iniziale, in particolare per dare seguito alle istanze nazionali in merito al supporto programmatico.\nInfine, dopo anni di negoziazioni fra Stati membri delle Nazioni Unite, gruppi femminili e societ\u00e0 civile, il 2 luglio del 2010, l'Assemblea generale delle Nazioni Unite, all'unanimit\u00e0, ha adottato la risoluzione 64/289, creando cos\u00ec l'Entit\u00e0 UN Women che si avvale dell'unione di molteplici risorse e mandati, trovando le proprie basi in un importante lavoro svolto da quattro organismi che costituivano in precedenza enti ben distinti del Sistema delle Nazioni Unite:\nIl segretario generale Ban Ki-moon al momento della fondazione di questa nuova Entit\u00e0 annunci\u00f2 la sua gratitudine nei confronti degli \u201cStati membri che hanno permesso questo grande passo in avanti per il mondo delle donne e delle ragazze\u201d ed aggiunse che \u201cUN Women incrementer\u00e0 significativamente gli sforzi per promuovere l'eguaglianza di genere; espandere opportunit\u00e0 e combattere le discriminazioni di genere nel mondo.\u201d\nIl 14 settembre del 2010 fu annunciato che l'ex presidente del Cile, Michelle Bachelet, era stata scelta a capo dell'UN Women. Vari paesi hanno sostenuto la creazione dell'organismo e hanno dato il benvenuto a Bachelet come direttrice. Durante il Dibattito Generale, in occasione dell'apertura della sessantacinquesima Assemblea generale delle Nazioni Unite, i leader mondiali commentarono la creazione dell'organismo e le sue intenzioni di \u201crafforzare la presenza ed il ruolo delle donne\u201d con lo stesso favore con cui salutarono Bachelet come prima guida dell'esecutivo.\nLe disposizioni contenute nella risoluzione 63/311 sulla coerenza dell'intero Sistema, adottate dall'Assemblea generale delle Nazioni Unite il 2 ottobre 2010, costituirono il progetto di attivit\u00e0 di UN Women. Cercando di rafforzare le intese istituzionali delle Nazioni Unite in materia di uguaglianza di genere e empowerment, tale Risoluzione appoggi\u00f2 una riorganizzazione in base alla quale i quattro distinti organi delle Nazioni Unite - DAW, INSTRAW, OSAGI, UNIFEM - da quel momento in poi si sarebbero concentrati esclusivamente sulla promozione dell'uguaglianza di genere, essenzialmente articolata in due direzioni principali:\nTale Entit\u00e0 composita \u00e8 diretta da un sotto segretario generale. In pi\u00f9, la Risoluzione dispone che la competenza a formulare le proposte di azione di UN Women \u00e8 del segretario generale delle Nazioni Unite. Questi dovr\u00e0 specificare di volta in volta la portata della missione ed il relativo piano organizzativo che deve includere una carta procedimentale che regoli la gestione dei fondi ed il funzionamento del comitato esecutivo, consentendo la vigilanza sull'attivit\u00e0 operativa dell'organismo.\nStruttura e funzionamento.\nLa risoluzione 64/289 ha stabilito che l'organismo deve essere presieduto da un Sotto Segretario Generale, nominato dal segretario generale previa consultazione degli Stati membri e in carica per quattro anni, con possibilit\u00e0 di rinnovare l'incarico per un solo mandato. Inoltre, l'organizzazione \u00e8 gestita da una governance intergovernativa multi-stratificata incaricata di provvedere alla determinazione di linea guida normative ed operative.\nL'assemblea generale, il Consiglio economico e sociale delle Nazioni Unite (ECOSOC), e la Commissione delle Nazioni Unite sullo status delle donne (\"Commission on the Status of Women\" o CSW) costituiscono la struttura governativa che stabilisce i principi guida della policy normativa dell'organismo. La struttura di governance intergovernativa incaricata di provvedere alla guida operativa di UN Women include l'assemblea generale, l'ECOSOC e l'organizzazione del comitato esecutivo.\nIl Comitato esecutivo consiste di quarantuno membri eletti dall'ECOSOC e in carica per un tempo di tre anni. Il Comitato \u00e8 cos\u00ec ripartito:\nLe risorse finanziarie richieste per costituire i fondi necessari ai processi normativi saranno attinti dal budget ordinario dell'Ente dopo l'approvazione dell'Assemblea Generale, mentre il budget per i processi relativi ai servizi operativi ed alle attivit\u00e0 ad ogni livello saranno raccolti dalle contribuzioni volontarie approvate dal Comitato Esecutivo UN Women.\nComposizione del Comitato Esecutivo.\nIl Comitato Esecutivo del 2014, eletto nel 2013, \u00e8 cos\u00ec formato:\nMandato.\nIl mandato e le funzioni di UN Women consistono nel consolidamento dei mandati e delle funzioni della Divisione per l'Avanzamento delle Donne (\"Division for the Advancement of Women\" o DAW); dell'Istituto internazionale delle Nazioni Unite per la ricerca e la formazione del progresso delle donne (INSTRAW); dell'Ufficio del Consigliere Speciale sulle Questioni di Genere e l'Avanzamento delle Donne(\"Office of the Special Adviser on Gender Issues Advancement of Women\" o OSAGI) e del Fondo di sviluppo delle Nazioni Unite per le donne (UNIFEM).\nIn aggiunta, UN Women deve guidare, coordinare e promuovere la responsabilit\u00e0 del Sistema delle Nazioni Unite nella pratica e nella valorizzazione dell'eguaglianza di genere e nei suoi propositi di potenziamento dell'empowerment delle donne. L'obiettivo di UN Woman \u00e8 di integrare, non di sostituire, gli sforzi degli altri organismi del Sistema delle Nazioni Unite - quali il Fondo delle Nazioni Unite per l'infanzia (UNICEF), il Programma delle Nazioni Unite per lo sviluppo (UNDP) e il Fondo delle Nazioni Unite per la popolazione (UNFPA) - che continueranno a lavorare comunque per l'eguaglianza di genere e per l'empowerment delle donne nelle loro aree di competenza.\nIn accordo con le disposizioni della risoluzione 64/289, UN Women avr\u00e0 come base giuridica la Carta delle Nazioni Unite, la Dichiarazione di Beijing (Pechino) e il Platform for Action\u00a0\u2013 incluse le conclusioni sulle dodici aree critiche evidenziate nella ventitreesima sessione speciale dell'Assemblea Generale\u00a0\u2013 cos\u00ec come gli altri strumenti compatibili delle Nazioni Uniti quali criteri e risoluzioni rivolti alle questioni di uguaglianza di genere e empowerment e avanzamento delle donne.\nObiettivi.\nUN Women ha il compito di:"}
{"id": "4885045", "revid": "115252509", "url": "https://it.wikipedia.org/wiki?curid=4885045", "title": "One Day It'll All Make Sense", "text": "One Day It'll All Make Sense \u00e8 il terzo album discografico in studio del rapper statunitense Common, pubblicato il 30 settembre 1997 dalla Relativity Records."}
{"id": "4885049", "revid": "124123", "url": "https://it.wikipedia.org/wiki?curid=4885049", "title": "Kamakura Gongor\u014d Kagemasa", "text": "Biografia.\nKamakura Gongor\u014d Kagemasa (nato nel 1069) fu un samurai disceso dal clan Taira, che ha combattuto per il clan Minamoto nella guerra Gosannen del periodo Heian della storia del Giappone. Egli \u00e8 famoso per aver continuato a combattere dopo aver perso un occhio in battaglia. \nL'evento \u00e8 accaduto nel 1085, quando Kagemasa aveva 16 anni.\nCapostipite dei clan Nagae e Kagawa, Kagemasa fu anche rivendicato come un antenato da Oba Kagechika, una famosa figura della guerra Genpei (1180-1185). Il nome della famiglia \"Kamakura\" deriva dalla residenza della sua famiglia nella citt\u00e0 di Kamakura (nell'odierna prefettura di Kanagawa), dove suo padre era un potente funzionario. L'esatta identit\u00e0 del padre non \u00e8 certa, ma la maggior parte degli studiosi citano o Taira no Kagenari o Taira no Kaget\u014dri come nomi probabili."}
{"id": "4885056", "revid": "767487", "url": "https://it.wikipedia.org/wiki?curid=4885056", "title": "Andrea Pallanch", "text": "Carriera.\nGiocatore.\nHa esordito in Serie C1 nella stagione 1981-1982 con la maglia del Trento, squadra della sua citt\u00e0 natale; l'anno seguente ha fatto parte della rosa dell'Udinese in Serie A, senza per\u00f2 mai scendere in campo in partite ufficiali con la prima squadra. Dopo un'ulteriore stagione in terza serie con la maglia del Trento, nella quale ha giocato 16 partite senza mai segnare, ha disputato un campionato in Serie C1 con la Casertana, mettendo a segno 3 reti in 33 presenze. L'anno seguente ha vestito la maglia del Palermo, con cui ha disputato la prima stagione della sua carriera in Serie B, mettendo a segno 4 reti in 34 incontri disputati nella serie cadetta. A fine stagione \u00e8 stato ceduto in prestito al Cagliari, dove ha giocato altre 30 partite in seconda serie, senza mai segnare; \u00e8 rimasto con la squadra sarda anche nella stagione 1987-1988, disputata in Serie C1. Dopo una stagione in Interregionale con l'Imola \u00e8 tornato a giocare in un campionato professionistico nel 1989 con la maglia del Chieti, con cui ha totalizzato 3 gol in 29 presenze in Serie C2 nella stagione 1989-1990. Ha poi giocato altri 3 campionati consecutivi con i neroverdi, il primo (vinto) in quarta serie ed i successivi due in Serie C1. Nella stagione 1993-1994 ha vinto il Campionato Nazionale Dilettanti con la maglia della Nocerina, dove \u00e8 rimasto anche per la prima parte della stagione successiva prima di tornare al Trento, in Serie C2. A partire dalla stagione 1995-1996 \u00e8 per\u00f2 tornato alla Nocerina, nel frattempo promossa in Serie C1; ha disputato tre campionati consecutivi di Serie C1 con i \"molossi\", di cui \u00e8 anche diventato capitano e con la cui maglia ha disputato un totale di 113 partite con 23 gol segnati, giocando anche la finale della Coppa Italia Serie C 1996-1997, persa contro il . Dopo l'addio alla Nocerina ha giocato per una stagione nel Campionato Nazionale Dilettanti e per una stagione in Serie C2 con il Sant'Anastasia, prima di chiudere la carriera da calciatore con i trentini del Vallagarina in Eccellenza, con un intermezzo in Promozione nella stagione 2002-2003 (chiusa al secondo posto in classifica con conseguente promozione nella categoria superiore).\nAllenatore.\nHa allenato il Vallagarina in Eccellenza e l'Arco in Promozione nella stagione 2010-2011. Dal novembre 2013 allena l'Isera, squadra trentina di Prima Categoria; nel 2018 passa ad allenare il Volano, squadra di Promozione."}
{"id": "4885060", "revid": "767487", "url": "https://it.wikipedia.org/wiki?curid=4885060", "title": "Like Water for Chocolate", "text": "Like Water for Chocolate \u00e8 il quarto album discografico in studio del rapper statunitense Common, pubblicato il 28 marzo del 2000 dalla MCA e distribuito dalla Universal."}
{"id": "4885064", "revid": "33689", "url": "https://it.wikipedia.org/wiki?curid=4885064", "title": "Al-Musta'in (hudide)", "text": "Fu un membro della famiglia dei Ban\u016b H\u016bd, che govern\u00f2 in epoca medievale la \"\u1e6d\u0101\u02beifa\" di Saragozza (Saraqus\u1e6da), in al-Andalus.\nDopo aver fatto parte della compagine amministrativo-militare di Almanzor, in quanto \"q\u0101\u1e0d\u012b\", assunse il governo di Lerida. Dette ospitalit\u00e0 al deposto Califfo omayyade Hish\u0101m III al-Mu\u02bftadd fino alla sua morte nel 1036.\nFu un sostenitore dei Tugibidi di Saragozza e partecip\u00f2 nel 1018 alla infelice campagna militare intrapresa dal Califfo al-Murta\u1e0d\u0101 contro Granada. In seguito alla morte del tugibide Mundhir II ibn Ya\u1e25y\u0101, prese il controllo di Saragozza (Settembre-Ottobre 1039), regnandovi fino al 1046, anno della sua morte.\nGli succedette suo figlio A\u1e25mad al-Muqtadir."}
{"id": "4885066", "revid": "64554368", "url": "https://it.wikipedia.org/wiki?curid=4885066", "title": "Triangoli isosceli", "text": ""}
{"id": "4885067", "revid": "64554369", "url": "https://it.wikipedia.org/wiki?curid=4885067", "title": "Esercizio a spola", "text": ""}
{"id": "4885070", "revid": "247222", "url": "https://it.wikipedia.org/wiki?curid=4885070", "title": "Electric Circus", "text": "Electric Circus \u00e8 il quinto album discografico in studio del rapper statunitense Common, pubblicato il 10 dicembre 2002."}
{"id": "4885078", "revid": "74801", "url": "https://it.wikipedia.org/wiki?curid=4885078", "title": "Charles A. Gilberg", "text": "Socio di una importante societ\u00e0 di importazione, dedicava gran parte del tempo libero alla composizione di problemi di scacchi. Compose circa 300 problemi, la maggior parte in due e tre mosse. Fu presidente di molti club di scacchi americani, tra cui il Manhattan Chess Club, il Brooklyn Chess Club e la \"New York Chess Association\", che sostenne anche finanziariamente.\nPubblic\u00f2 a sue spese la raccolta di 200 suoi problemi \"Crumbs from the chess-board\", (New York, 1890), un'edizione particolarmente curata nella grafica, diagrammi con case verdi e bianche e pezzi blu e rossi.\nAltri suoi problemi furono pubblicati in \"American Chess-Nuts\" (New York, 1868), contenente problemi di autori del continente americano.\nScrisse un libro sul quinto congresso americano (New York 1880, vinto da George Mackenzie), un volume di oltre 500 pagine con biografie dei partecipanti, partite commentate e problemi del concorso di composizione abbinato al torneo."}
{"id": "4885080", "revid": "729019", "url": "https://it.wikipedia.org/wiki?curid=4885080", "title": "Vela ai Giochi della XXX Olimpiade - 470 maschile", "text": "Le gare di vela della classe 470 maschile dei giochi olimpici di Londra 2012 si sono svolte dal 2 al 6 agosto 2012 presso Weymouth e Isle of Portland.\nLe gare.\nLa competizione consiste in una gara di tipo \"fleet racing\". 10 gare costituiscono la prima fase. Il peggior risultato per ciascun equipaggio viene ignorato. Al termine delle prime dieci regate, i migliori dieci classificati si qualificano per la gara di \"medal race\". I punteggi nella gara di \"medal race\" valgono doppio e vengono sommati ai punteggi ottenuti nelle dieci regate della prima fase.\nProgramma.\nTutti gli orari sono British Summer Time (UTC+1)\nRisultati.\nI punti sono assegnati in base alla posizione di arrivo nelle singole gare (1 per il primo, 2 per il secondo, ecc.). Il punteggio totale \u00e8 la somma delle varie gare, e vince chi ha meno punti. Se un velista viene squalificato o non partecipa alla gara gli vengono assegnati 28 punti (essendoci 27 barche in gara).\nLe abbreviazioni utilizzate sono le seguenti:"}
{"id": "4885082", "revid": "298229", "url": "https://it.wikipedia.org/wiki?curid=4885082", "title": "Atletica leggera ai IX Giochi panafricani - Decathlon", "text": "La competizione maschile di decathlon ai IX Giochi panafricani si \u00e8 tenuta dal 18 al 19 luglio 2007 allo Stadio 5 Juillet 1962 di Algeri, in Algeria. "}
{"id": "4885083", "revid": "125853052", "url": "https://it.wikipedia.org/wiki?curid=4885083", "title": "Francia - Italia di rugby a 15", "text": "Il primo incontro tra le nazionali di rugby a 15 di e si tenne il 17 ottobre 1937 al Parco dei Principi di Parigi; la partita fu vinta dai transalpini per 43 a 5.\nLa prima vittoria italiana di sempre contro i francesi \u00e8 di quasi sessant'anni posteriore, il 22 marzo 1997 a Grenoble, per 40-32.\nDal 2007 \u00e8 in palio tra le due Nazionali il trofeo Giuseppe Garibaldi, da assegnarsi in occasione dell'annuale incontro durante il Sei Nazioni."}
{"id": "4885084", "revid": "1573940", "url": "https://it.wikipedia.org/wiki?curid=4885084", "title": "Acherontiscus caledoniae", "text": "Acherontiscus caledoniae \u00e8 un tetrapode estinto, appartenente ai lepospondili. Visse nel Carbonifero inferiore - medio (Vis\u00e9ano/Namuriano, circa 332 - 328 milioni di anni fa) e i suoi resti fossili sono stati ritrovati in Scozia. \u00c8 considerato il primo tetrapode eterodonte e durofago (Clack et al., 2019).\nDescrizione.\nQuesto animale \u00e8 noto esclusivamente grazie a uno scheletro quasi completo, dalla forma molto allungata. Il cranio era piccolo ma robusto e la colonna vertebrale era formata da circa 64 vertebre. Il fossile mostra, poco dietro il cranio, un pleurocentro stretto e di forma a mezzaluna. Le altre vertebre erano formate da intercentro e pleurocentro. Dalla quinta vertebra in poi, entrambi gli elementi centrali erano di forma cilindrica, mentre nei segmenti posteriori i pleurocentri erano chiaramente pi\u00f9 allungati. Almeno 36 delle vertebre conservatesi sono da attribuire alla regione del tronco, mentre le vertebre caudali erano dotate di archi emali (di cui erano invece sprovvisti gli aistopodi, superficialmente simili).\nAnche se le vertebre erano vagamente simili a quelle degli embolomeri, il cranio era molto piccolo (lunghezza circa 15 millimetri) e ricorda quello di alcuni microsauri, con un numero di ossa ridotto rispetto a quello di qualsiasi labirintodonte. I denti erano relativamente pochi; quelli nella zona centrale della bocca erano bulbosi, alti e robusti, e privi della tipica struttura \"labirintica\" dei labirintodonti. Il cranio mostra inoltre notevoli canali della linea laterale, ma non vi \u00e8 alcuna prova di un'incisura otica. Gli occhi erano posti molto avanti. Appena dietro all'articolazione della mandibola sono conservati alcuni elementi ossei rettangolari e sottili, interpretati come parti dell'apparato ioideo. Non vi \u00e8 alcuna traccia di zampe, e tutto quello che si conosce del cinto scapolare sono clavicola e interclavicola; sembra non vi fosse alcun elemento del cinto pelvico.\nClassificazione.\n\"Acherontiscus caledoniae\" venne descritto per la prima volta nel 1969, sulla base di un fossile conservato nelle collezioni del Royal Scottish Museum. Questo animale \u00e8 particolarmente enigmatico a causa del fatto che non \u00e8 nota l'esatta provenienza dell'esemplare n\u00e9 il suo orizzonte geologico. Tuttavia, la matrice che circonda l'esemplare contiene spore che indicherebbero un'et\u00e0 compresa tra il Viseano superiore e il Namuriano. L'assenza di zampe e la morfologia del cinto scapolare suggeriscono affinit\u00e0 con gli adelospondili, un gruppo di anfibi lepospondili dal cranio robusto, ma la natura dei denti e delle vertebre differisce dai membri di quest'ultimo gruppo.\nPaleoecologia.\nAcherontiscus doveva essere un animale specializzato in una dieta durofaga: probabilmente si nutriva di animali dotati di tessuti duri, come carapaci costituiti da chitina o conchiglie (Clack et al., 2019)."}
{"id": "4885085", "revid": "22356", "url": "https://it.wikipedia.org/wiki?curid=4885085", "title": "Acherontiscus", "text": ""}
{"id": "4885086", "revid": "1238391", "url": "https://it.wikipedia.org/wiki?curid=4885086", "title": "Be (Common)", "text": "Be \u00e8 il sesto album in studio in studio del rapper statunitense Common, pubblicato il 24 maggio 2005 dalla G.O.O.D Music e distribuito dalla Geffen."}
{"id": "4885089", "revid": "767487", "url": "https://it.wikipedia.org/wiki?curid=4885089", "title": "Finding Forever", "text": "Finding Forever \u00e8 il settimo album discografico in studio del rapper statunitense Common, pubblicato nel luglio 2007.\nHa ricevuto una nomination ai Grammy Awards 2008 nella categoria \"miglior album rap\"."}
{"id": "4885094", "revid": "380453", "url": "https://it.wikipedia.org/wiki?curid=4885094", "title": "Andr\u00e9s Villena", "text": "Carriera.\nClub.\nLa carriera di Andres Villena inizia nella squadra della sua citt\u00e0, la , entrando quindi a partire dal 2008 nel centro giovanile di formazione permanente della federazione spagnola. Nello stesso periodo \u00e8 tesserato dapprima per la selezione giovanile del e poi di quella dell', che lo gira in prestito alla formazione federale del : nella stagione 2011-12 conquista sia la vittoria del campionato spagnolo di seconda divisione che la coppa di categoria, oltre ad essere nominato MVP del campionato. Nel frattempo, con la societ\u00e0 andalusa vince anche due titoli nazionali giovanili. \nNella stagione 2012-13 viene aggregato alla prima squadra della formazione di Almer\u00eda, con cui si laurea campione di Spagna. Nella stagione successiva gioca per la prima volta in un campionato estero, vestendo la maglia della di Vibo Valentia, nella Serie A1 italiana, dove resta anche per la stagione successiva, ma militando in Serie A2, con il .\nPer il campionato 2015-16 rientra in Spagna, inizialmente disputando la Superliga 2 de Voleibol Masculina ancora alla squadra federale del per i postumi di un infortunio e quindi, dal dicembre 2015, viene nuovamente ingaggiato dall', con cui vince Supercoppa, Coppa del Re e scudetto, mentre nella stagione successiva si accasa al , aggiudicandosi nuovamente scudetto e coppa nazionale.\nPer il campionato 2017-18 \u00e8 nel club francese dello , in Ligue A, ma nel gennaio 2018 torna in patria, ingaggiato stavolta dal , con cui in un anno e mezzo vince la Coppa del Re 2017-18, la Supercoppa 2018, competizione nella quale si aggiudica anche il titolo di MVP, e due campionati.\nPer l'annata 2019-20 si trasferisce in Corea del Sud per disputare la V-League con i , venendo selezionato come quinta scelta del draft: conquista la Coppa KOVO e contestualmente il titolo di MVP della manifestazione, rinnovando anche per l'annata seguente; tuttavia nel dicembre 2020 lascia il club a causa di un infortunio al ginocchio. \nRientra in campo nella stagione 2021-22, tornando in forza al .\nNazionale.\nCon la nazionale spagnola Under-19 nel 2011 partecipa agli Europei di categoria aggiudicandosi il premio come miglior servizio e in seguito al campionato mondiale Under-19, manifestazione di cui risulta il miglior realizzatore e conclusa con la medaglia d'argento. Viene poi convocato nella selezione Under-20, con cui conquista la medaglia d'argento al campionato europeo Under-20 2012 e i premi individuali come miglior realizzatore e miglior attaccante del torneo.\nA partire dal 2011 ottiene le prime convocazioni in nazionale maggiore; con la maglia delle \"Red Lynxes\" si aggiudica la medaglia d'argento ai XVIII Giochi del Mediterraneo."}
{"id": "4885097", "revid": "1602064", "url": "https://it.wikipedia.org/wiki?curid=4885097", "title": "Universal Mind Control", "text": "Universal Mind Control \u00e8 l'ottavo album discografico in studio del rapper statunitense Common, pubblicato nel dicembre 2008.\nHa ricevuto una nomination ai Grammy Awards 2010 nella categoria \"miglior album rap\"."}
{"id": "4885099", "revid": "247222", "url": "https://it.wikipedia.org/wiki?curid=4885099", "title": "The Dreamer/The Believer", "text": "The Dreamer/The Believer \u00e8 il nono album discografico in studio del rapper statunitense Common, pubblicato nel dicembre 2011."}
{"id": "4885104", "revid": "287204", "url": "https://it.wikipedia.org/wiki?curid=4885104", "title": "Andres Villena", "text": ""}
{"id": "4885117", "revid": "287204", "url": "https://it.wikipedia.org/wiki?curid=4885117", "title": "Michail Michajlovi\u010d Golicyn", "text": ""}
{"id": "4885126", "revid": "11959", "url": "https://it.wikipedia.org/wiki?curid=4885126", "title": "Hish\u0101m III", "text": ""}
{"id": "4885128", "revid": "46291", "url": "https://it.wikipedia.org/wiki?curid=4885128", "title": "Dendrobium eximium", "text": "Dendrobium eximium \u00e8 una pianta della famiglia delle Orchidacee, endemica della Nuova Guinea.\nDescrizione.\n\"D. eximium\" \u00e8 un'orchidea di media taglia, epifita che cresce su alberi coperti di muschio. Ha fusti dotati di cinque nodi e due foglie apicali oblunghe e grandi. Fiorisce due volte, in primavera e poi in autunno con infiorescenze a racemo di alte fino a 20 centimetri, che partono dall'ultimo nodo sotto le foglie. I fiori sono grandi e molto appariscenti, fino a 8 centimetri di grandezza.\nDistribuzione e habitat.\n\"D. eximium\" \u00e8 un'orchidea originaria della Nuova Guinea dove cresce epifita in foreste poste da 400 a 600 metri sul livello del mare.\nColtivazione.\nQuesta specie richiede una leggera diminuzione di acqua e fertilizzante in inverno, ma non va lasciata asciugare completamente. Innaffiature e concimazioni vanno riprese a primavera."}
{"id": "4885133", "revid": "72811", "url": "https://it.wikipedia.org/wiki?curid=4885133", "title": "Bankotsubo", "text": ""}
{"id": "4885145", "revid": "633110", "url": "https://it.wikipedia.org/wiki?curid=4885145", "title": "220 mm L Mle 1917", "text": "Il Canon de 220 Long Mod\u00e8le 1917 (abbreviato in 220\u00a0mm L Mle 1917) era un cannone pesante francese della prima e seconda guerra mondiale. Dopo la resa della Francia nel 1940 pezzi preda bellica furono immessi in servizio dallo Heer e dal Regio Esercito.\nStoria.\nLo sviluppo di nuovi cannoni pesanti per l'artiglieria d'armata richiese alcuni anni e prosegu\u00ec durante tutta la guerra. Il 1917 fu particolarmente prolifico e vide l'ingresso in servizio del maggior numero di modelli di tutta la guerra, come il 155 mm GPF Mle 1917, il 155 mm C Mle 1917 ed il cannone pesante \"220 mm L Mle 1917\". Il progetto di quest'ultimo fu sviluppato partendo, per la canna, da un cannone navale esistente e, nonostante il notevole peso complessivo, l'arma si dimostr\u00f2 una notevole gittata ed un alto potere distruttivo dei proietti.\nAllo scoppio della seconda guerra mondiale erano ancora in servizio con l'Arm\u00e9e 68 di questi cannoni. In conseguenza della resa della Francia, come molte altre artiglierie anche i Mle 1917 furono catturati dalla Germania nazista, che li ridenomin\u00f2 \"22\u00a0cm K 532(f)\". I cannoni catturati furono inviati presso gli stabilimenti Krupp di Essen, per essere adattati al ruolo di artiglieria fissa costiera. Le maggiori modifiche riguardarono l'installazione di un sostegno girevole e di un sistema manuale di brandeggio su 360\u00b0, che ne permetteva l'installazione su piazzole circolari in calcestruzzo. Le modifiche riguardarono 40 cannoni, destinati al Vallo Atlantico e alla difesa della Manica; di questi 16 furono schierati nelle isole del Canale.\nNel maggio 1941 lo Heer form\u00f2 tre batterie (\"Heeres-K\u00fcsten-Batterie 470\", \"471\" e \"472\"), alle dipendenze del \"Heeres-K\u00fcsten-Artillerie-Abteilung 727\", ognuna su 4 cannoni. Nel tardo 1943, sei cannoni erano in servizio con il \"Heeres-K\u00fcsten-Artillerie-Regiment 920\", formato da truppa italiana e quadri tedeschi, dipendente dalla 19. Armee, mentre quattro batterie di \"Mle 1917\" erano in servizio con la 7. Armee in Normandia. Nel febbraio-marzo 1945 due batterie difendevano Saint-Malo e La Rochelle circondate, mentre tre batterie con 12 cannoni in totale erano schierati sul fronte orientale alle dipendenze dell'Heeresgruppe D.\nLa Wehrmacht cedette 4 di questi cannoni al Regio Esercito. Queste armi, con la denominazione \"Cannone da 220/32 Mod. 1917\", furono utilizzate dagli italiani come artiglieria costiera, alle dipendenze dei corpi d'armata.\nTecnica.\nLa bocca da fuoco, pesante 9\u00a0280\u00a0kg, era lunga 7,67 m, mentre l'anima corrispondeva a 32 calibri. La canna era in acciaio, cerchiata. La culatta montava un otturatore a vite interrotta tipo Schneider. La culla a doccia, con orecchioni anteriori, portava anteriormente le aste del freno di sparo e del recuperatore, i cui rispettivi cilindri idraulico e idropneumatici tipo Schneider costituivano la slitta. La corsa di rinculo sulla slitta era di 0,90 m.\nL'affusto, costituito da due aloni in lamiera, scorreva sulle lisce del sottoaffusto con una corsa massima di 1,20 m, frenato da un freno idraulico a luci variabili a controasta. Il ritorno in batteria avveniva per gravit\u00e0 grazie all'inclinazione delle lisce. La massa della massa rinculante sul sottoaffusto era di 13\u00a0760\u00a0kg. Il sottoaffusto era costituito da due travi trapezoidali, con lisce inclinate anteriormente di 6\u00b0, e dotate anteriormente di due alloggiamenti verticali per la sala regolabile in altezza, munita di ruote smontabili con semipneumatici. La coda formata posteriormente dai due fianchi terminava con un perno, sul quale era girevole una sala ruotata, che fungeva da una sorta di avantreno.\nLa piattaforma di tiro in lamiera d'acciaio, lunga 4,5 m e poggiante su vomeri posteriori e tavolato anteriore, era collegata al sottoaffusto tramite un perno di rotazione, posto a circa 1,0 m dal bordo anteriore della piattaforma. Il sottoaffusto brandeggiava di 10\u00b0 per lato sulla piattaforma; per angoli maggiori dovevano essere abbassate le sale con appositi martinetti idraulici, sollevando cos\u00ec l'intero complesso affusto-sottoaffusto-piattaforma e riabbassandolo nella direzione voluta.\nIl traino, esclusivamente meccanico, veniva effettuato in due vetture. La bocca da fuoco veniva separata dalla slitta, fatta scorrere in avanti e munita di un collare con staffa verso la volata ed un altro verso la culatta; al collare della culatta veniva applicata una sala ruotata, mentre il collare anteriore veniva agganciato ad un avantreno. Il resto dell'arma costituiva la seconda vettura, applicando le ruote alle sale ed abbassandole con i martinetti. La vettura cannone pesava 14 t e la vettura affusto 16 t circa.\nMunizionamento.\nIl cannone impiegava munizionamento a cartoccio bossolo, con carica di lancio in bossolo metallico. Nella seconda guerra mondiale i tedeschi utilizzarono due tipi di granate di preda bellica:"}
{"id": "4885147", "revid": "46291", "url": "https://it.wikipedia.org/wiki?curid=4885147", "title": "Dendrobium gibsonii", "text": "Dendrobium gibsonii \u00e8 una pianta della famiglia delle Orchidacee.\nDescrizione.\n\"D. gibsonii\" \u00e8 un'orchidea di grande taglia, epifita o litofita che cresce su pareti rocciose coperte di muschio. Ha fusti talvolta penduli, spessi alla base, che si assottigliano verso l'apice e portano da 6 a 10 foglie da ovate a lanceolate. La fioritura avviene in primavera - estate, con infiorescenze aggettanti dalle parti rimaste spoglie della pianta. Queste infiorescenze sono flessuose e pendule, lunghe fino a 20 centimetri e portano da 6 a 15 fiori grandi dai 3 ai 5 centimetri.\nDistribuzione e habitat.\n\"D. gibsonii\" \u00e8 un'orchidea originaria di Nepal, Bhutan, Myanmar, Thailandia, Cina e Vietnam, dove cresce epifita o litofita dai 600 ai 1600 metri di quota."}
{"id": "4885150", "revid": "1431409", "url": "https://it.wikipedia.org/wiki?curid=4885150", "title": "Calciatori della nazionale albanese", "text": "In questa lista sono raccolti i calciatori che hanno rappresentato in almeno una partita la Nazionale albanese. In grassetto i calciatori ancora in attivit\u00e0.\n\"Statistiche aggiornate al 16 novembre 2021.\""}
{"id": "4885159", "revid": "16758", "url": "https://it.wikipedia.org/wiki?curid=4885159", "title": "Ruben Rampazzo", "text": "Carriera.\nClub.\nRampazzo nacque a Bolzano ma crebbe a Soprabolzano, frazione di Renon. Hockeisticamente crebbe nelle giovanili del Ritten Sport, vincendo anche un titolo italiano under 20, ma per un anno gioc\u00f2 anche nel campionato under 18 tedesco con la maglia dell'ESV Kaufbeuren.\nDal 2011 entr\u00f2 a far parte (fatti salvi alcuni incontri disputati coi \"farm team\" HC Gherd\u00ebina e SV Caldaro nella seconda serie) della prima squadra del Ritten Sport, con cui vinse la Coppa Italia 2013-2014 nella finale vinta ai rigori contro l'HC Val Pusteria. In finale sempre contro il Val Pusteria quello stesso anno vinse il primo scudetto in carriera.\nL'anno successivo firm\u00f2 un contratto di due anni con gli elvetici dell'Hockey Club Davos. Nel settembre dello stesso anno venne mandato in prestito all'EHC Olten, squadra della Lega Nazionale B.\nA causa dello scarso impiego con l'EHC Olten, Rampazzo il 13 gennaio 2015 ritorn\u00f2 a vestire la casacca del Ritten Sport, sempre in prestito, fino al termine della stagione.\nTornato al Davos, disput\u00f2 l'intera stagione 2015-2016 con la squadra dei Grigioni, guadagnandosi il rinnovo del contratto. Nella stagione successiva tuttavia raccolsse solo due presenze, trascorrendo la maggior parte della stagione in prestito all'Hockey Thurgau.\nNell'agosto del 2017 gli venne offerto un periodo di prova con il Visp, che il giocatore super\u00f2 guadagnandosi un contratto annuale.\nNell'estate del 2018 lasci\u00f2 la Svizzera per trasferirsi nella Allsvenskan svedese firmando un accordo annuale con la maglia dell'IK Pantern. A causa di un infortunio al ginocchio, raccolse solo quattro presenze, prima di essere girato in prestito, nel gennaio 2019, all'Helsingborgs HC.\nRampazzo, tuttavia, non si riprese pi\u00f9 dall'infortunio, raccogliendo una sola presenza, per poi annunciare il ritiro durante l'estate successiva.\nNazionale.\nCon le rappresentative giovanili gioc\u00f2 un mondiale Under 18 di Prima Divisione (2011) e due mondiali Under 20 di Prima Divisione Gruppo B (2012 e 2013).\nNel mese di novembre del 2014, in occasione dell'Euro Ice Hockey Challenge, fece il suo debutto con la maglia della Nazionale maggiore contro la Polonia.\nAllenatore.\nDal 2020 \u00e8 nel team di allenatori delle giovanili della squadra finlandese del Pelicans Lahti, dapprima come assistente allenatore dell'Under-16, poi dell'Under-18."}
{"id": "4885160", "revid": "767487", "url": "https://it.wikipedia.org/wiki?curid=4885160", "title": "Adventures in Foam", "text": "Adventures in Foam \u00e8 il primo album discografico in studio del DJ brasiliano Amon Tobin, pubblicato sotto il nome Cujo (unica pubblicazione con questo pseudonimo) nel 1996."}
{"id": "4885162", "revid": "110157", "url": "https://it.wikipedia.org/wiki?curid=4885162", "title": "Fender Telecaster Bass", "text": "Il Fender Telecaster Bass \u00e8 un basso elettrico \"solid body\" (ovvero a corpo pieno) prodotto e commercializzato dalla Fender tra il 1968 e il 1979 e nuovamente dal 2007 ad oggi. \nStoria.\nDal 1968 al 1979.\nImmesso sul mercato come alternativa ai modelli Precision Bass e Jazz Bass era essenzialmente una riedizione del Precision Bass prima serie del 1951, con un corpo in frassino dalle superfici piatte (slab body), un pick-up a singolo avvolgimento con soli quattro magneti, un grande battipenna, il manico e la tastiera in acero, il ponte a due sellette con corde passanti. \nAlla fine del 1971 viene adottato un nuovo sistema di regolazione del manico, ridisegnato il battipenna e sostituito il pickup single coil con un humbucker Fender Wide Range posto vicino alla tastiera, donando a questo strumento un suono dai bassi profondi e caratteristico. Nel 1977 il ponte a due sellette viene rimpiazzato dal classico ponte utilizzato sugli altri modelli. La produzione del Telecaster Bass termina nel 1979.\nDal 2007 ad oggi.\nIl Fender Telecaster Bass \u00e8 stato riproposto nell'aprile 2007 dalla Squier, una societ\u00e0 produttrice di strumenti entry level controllata dalla Fender, col nome di \"Squier Vintage Modified Precision Bass TB\", una versione economica che si basa sulla seconda serie del Telecaster Bass. Nel 2011 la Fender commercializza una versione a 2 pickup Humbucker della serie Modern Player, una linea di chitarre e bassi elettrici Fender assemblata in Cina."}
{"id": "4885163", "revid": "827882", "url": "https://it.wikipedia.org/wiki?curid=4885163", "title": "Bricolage (album)", "text": "Bricolage \u00e8 il secondo album discografico in studio del DJ brasiliano Amon Tobin pubblicato con questo nome (il primo considerando che il precedente era firmato a nome Cujo). Il disco \u00e8 uscito nel 1997."}
{"id": "4885164", "revid": "666668", "url": "https://it.wikipedia.org/wiki?curid=4885164", "title": "Mirko Antenucci", "text": ""}
{"id": "4885167", "revid": "919662", "url": "https://it.wikipedia.org/wiki?curid=4885167", "title": "Kirghizistan ai XXII Giochi olimpici invernali", "text": "Kirghizistan ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da una atleta.\nLa delegazione del paese consisteva in uno sciatore, Dmitry Trelevski che era pronto per competere nei suoi secondi Giochi olimpici invernali consecutivi. Tuttavia il 12 febbraio durante le prove Trelevski si \u00e8 infortunato gravemente, tanto da doversi ritirare dalla competizione. Il Comitato Olimpico nazionale cos\u00ec ha sostituito Dmitry Trelevski con Evgeniy Timofeev dopo una petizione al Comitato olimpico internazionale."}
{"id": "4885169", "revid": "827882", "url": "https://it.wikipedia.org/wiki?curid=4885169", "title": "Permutation (Amon Tobin)", "text": "Permutation \u00e8 il terzo album discografico in studio del DJ brasiliano Amon Tobin (il secondo pubblicato con questo nome). Il disco \u00e8 stato pubblicato nel 1998."}
{"id": "4885173", "revid": "582484", "url": "https://it.wikipedia.org/wiki?curid=4885173", "title": "David di Donatello del cinquantenario", "text": ""}
{"id": "4885178", "revid": "827882", "url": "https://it.wikipedia.org/wiki?curid=4885178", "title": "Supermodified", "text": "Supermodified \u00e8 il quarto album discografico in studio del DJ brasiliano Amon Tobin, pubblicato nel 2000."}
{"id": "4885185", "revid": "46291", "url": "https://it.wikipedia.org/wiki?curid=4885185", "title": "Dendrobium hancockii", "text": "Dendrobium hancockii \u00e8 una pianta della famiglia delle Orchidacee.\nDescrizione.\n\"D. hancockii\" \u00e8 un'orchidea di taglia variabile, da media fino a gigantesca, epifita o litofita con steli snelli, occasionalmente ramificati, con foglie apicali, lineari, lunghe 6 - 7 centimetri. La fioritura avviene in primavera, con una o due fiori aggettanti dalle ascelle apicali, intensamente profumati di miele e grandi fino a 4 centimetri.\nDistribuzione e habitat.\n\"D. hancockii\" \u00e8 diffusa nel sud della Cina (Yunnan), nel Myanmar e in Vietnam.\nCresce sui tronchi degli alberi nelle foreste o sulle rocce lungo le valli. Come epifita vegeta tra i 200 e i 1500 metri di quota, spingendosi a quote maggiori come litofita (1600-2150 metri) .\nColtivazione.\nQuesta specie richiede una leggera diminuzione di acqua ed eliminazione del fertilizzante in inverno, ma non va lasciata asciugare completamente. Innaffiature e concimazioni vanno riprese a primavera."}
{"id": "4885187", "revid": "767487", "url": "https://it.wikipedia.org/wiki?curid=4885187", "title": "Out from Out Where", "text": "Out From Out Where \u00e8 il quarto album discografico in studio del DJ brasiliano Amon Tobin, pubblicato nel 2002."}
{"id": "4885188", "revid": "76963", "url": "https://it.wikipedia.org/wiki?curid=4885188", "title": "Tara Morice", "text": "Biografia.\nNata ad Hobart, in Tasmania, Tara Morice da bambina ha vissuto anche a Sydney, Alice Springs ed Adelaide. \u00c8 apparsa in un cortometraggio per la Tasmanian Film Corporation nel 1980, \"ABC of Unions\". Ha conseguito il Bachelor of Arts in Storia australiana e Inglese presso l'Universit\u00e0 Nazionale Australiana e si \u00e8 diplomata al National Institute of Dramatic Art nel 1987.\nHa lavorato molto a teatro in Australia, incluse alcune produzioni per la Sydney Theatre Company, la Bell Shakespeare Company, la Griffin Theatre Company, la Belvoir Theatre Company e l'Ensemble. Ha interpretato \"Fran\" in \"Strictly Ballroom\" quando \u00e8 stata premiata come un'opera teatrale nel 1988, ed \u00e8 stata membro della Compagnia \"Six Years Old\" di Baz Luhrmann. \u00c8 stata nominata miglior attrice non protagonista in un musical per il suo ruolo in \"Fat Swan\" agli Helpmann Awards del 2012 e al Victorian Green Room Award per \"The Venetian Twins\" nel 1990.\nLa sua prima apparizione cinematografica \u00e8 stata quella nel ruolo di Fran nel film del 1992 \"Ballroom - Gara di ballo\" , per il quale \u00e8 stata nominata per un premio BAFTA come miglior attrice protagonista e per un premio dell'Australian Film Institute. Morice ha anche interprato la colonna sonora del film, cantando un duetto di \"Time After Time\" con Mark Williams.\nTra i molti film interpretati da Tara Morice vanno sicuramente ricordati \"Metal Skin\" (1994), \"Hotel Sorrento\" (1995), \"Moulin Rouge!\" (2001), \"Paradiso + Inferno\" (2006), ' (2007), \"Oranges and Sunshine\" (2010), ' (2017) e \"Reaching Distance\" (2018). L'attrice ha per\u00f2 recitato molto anche in televisione in diversi film, miniserie o serie televisive, tra le quali \"Polizia squadra soccorso\", \"After the Deluge\" , \"Salem's Lot\", \"Blue Heelers - Poliziotti con il cuore\" , \"Le sorelle McLeod\" e \"Home and Away\". Il suo ruolo televisivo pi\u00f9 importante \u00e8 forse stato quello di \"Miss Raine\" nelle tre stagioni della serie televisiva \"Dance Academy\".\nNel 2008 ha scritto e diretto il documentario \"My Biggest Fan\", sulla sua corrispondenza e amicizia con una bisnonna americana, Mildred Levine, che le scrisse dopo aver visto \"Ballroom - Gara di ballo\". Il film \u00e8 stato presentato al Fort Lauderdale International Film Festival ed \u00e8 stato trasmesso dalla rete SBS in Australia nel 2008.\nHa ri-registrato \"Time After Time\" per l'album \"Something For Everybody\" di Baz Luhrmann e ha cantato in Strictly Ballroom , le colonne sonore di \"Strictly Ballroom\", \"Razzle Dazzle: A Journey Into Dance\" e \"My Biggest Fan\".\nVita privata.\nMorice ha una figlia, Ondine Morice Pearce, che \u00e8 stata fotografa (a 11 anni) su \"My Biggest Fan\"."}
{"id": "4885192", "revid": "767487", "url": "https://it.wikipedia.org/wiki?curid=4885192", "title": "Foley Room", "text": "Foley Room \u00e8 il sesto album discografico in studio del DJ brasiliano Amon Tobin, pubblicato nel 2007."}
{"id": "4885193", "revid": "1109974", "url": "https://it.wikipedia.org/wiki?curid=4885193", "title": "Modern Art (Art Farmer)", "text": "Modern Art \u00e8 un album di Art Farmer, pubblicato dalla United Artists Records nel 1958. Il disco fu registrato il 10, 11 e 14 settembre, 1958 al Nola's Penthouse Sound Studios di New York."}
{"id": "4885195", "revid": "1602064", "url": "https://it.wikipedia.org/wiki?curid=4885195", "title": "ISAM (album)", "text": "ISAM \u00e8 il settimo album discografico in studio del DJ brasiliano Amon Tobin, pubblicato nel 2011."}
{"id": "4885208", "revid": "123655837", "url": "https://it.wikipedia.org/wiki?curid=4885208", "title": "Societ\u00e0 Sportiva Campobasso 1984-1985", "text": "Questa voce raccoglie le informazioni riguardanti la Societ\u00e0 Sportiva Campobasso nelle competizioni ufficiali della stagione 1984-1985.\nMaglie e sponsor.\nLo sponsor tecnico per la stagione 1984-1985 \u00e8 stato Ennerre, mentre lo sponsor ufficiale \u00e8 stato La Molisana.\nRosa.\n "}
{"id": "4885216", "revid": "105825189", "url": "https://it.wikipedia.org/wiki?curid=4885216", "title": "Unione dei comuni montani del Casentino", "text": "L'Unione dei comuni montani del Casentino \u00e8 un'unione di comuni della Toscana, in provincia di Arezzo."}
{"id": "4885217", "revid": "1926649", "url": "https://it.wikipedia.org/wiki?curid=4885217", "title": "Francesco D'Arrigo", "text": "Carriera.\nCalciatore.\nHa totalizzato complessivamente 65 presenze in Serie B con le maglie di ed , con una rete all'attivo in occasione del pareggio interno dell'Empoli col dell'8 aprile 1984.\nNella carriera da calciatore ha militato esclusivamente in formazioni toscane.\nAllenatore.\nCessata l'attivit\u00e0 agonistica ha intrapreso quella di allenatore, disputando 13 campionati di Serie C1 e 4 di Serie C2 senza mai riuscire ad approdare nelle due serie superiori. Ha guidato dalla panchina tutte e quattro le formazioni (, , Empoli e Cuoiopelli) in cui aveva militato da calciatore.\nIl 6 aprile 1994 raggiunge l'apice della sua notoriet\u00e0 salendo agli onori della cronaca nazionale: alla guida del batte 2-1 in amichevole la Nazionale di Arrigo Sacchi che pochi mesi dopo diverr\u00e0 vicecampione del mondo. Al termine della stagione con il club granata ottiene la promozione in Serie C1.\nCome allenatore del ha vinto un campionato di Serie C2 e una Coppa Italia di Serie C."}
{"id": "4885220", "revid": "46291", "url": "https://it.wikipedia.org/wiki?curid=4885220", "title": "Dendrobium jenkinsii", "text": "Dendrobium jenkinsii \u00e8 una pianta della famiglia delle Orchidacee.\nDescrizione.\n\"D. jenkinsii \" \u00e8 un'orchidea epifita di piccola taglia, con foglie che aggettano direttamente da pseudobulbi basali. Le infiorescenze a racemo, possono essere da molto corte fino a 20 centimetri di lunghezza, con un numero variabile di fiori, grandi circa 3 centrimetri che sbocciano a primavera.\nDistribuzione e habitat.\n\"D. jenkinsii \" \u00e8 diffusa in Himalaya orientale, Nepal, Myanmar, Laos e Cina meridionale (provincia di Hainan). Cresce in foreste aperte, su tronchi d'albero, ad altitudini comprese tra 700 e 1500 metri sul livello del mare.\nColtivazione.\nQuesta specie \u00e8 meglio coltivata su alberi di felce, in pieno sole, asciutta d'inverno e ben irrigata e concimata durante il periodo vegetativo."}
{"id": "4885225", "revid": "439868", "url": "https://it.wikipedia.org/wiki?curid=4885225", "title": "Unione montana dei comuni della Valtiberina Toscana", "text": "L'Unione montana dei comuni della Valtiberina Toscana \u00e8 un'unione di comuni della Toscana, in provincia di Arezzo, formata dai comuni di Anghiari, Badia Tedalda, Caprese Michelangelo, Monterchi, Sansepolcro e Sestino."}
{"id": "4885232", "revid": "439868", "url": "https://it.wikipedia.org/wiki?curid=4885232", "title": "Unione dei comuni dei Tre Colli", "text": "L'Unione dei comuni dei Tre Colli \u00e8 un'unione di comuni della Toscana, in provincia di Arezzo, formata dai comuni di Laterina e Pergine Valdarno.\nStoria.\nL'Unione dei comuni dei Tre Colli nasce nel 2012 per la volont\u00e0 dei Comuni di Bucine, Laterina e Pergine Valdarno.\nNel 2016 Bucine esce dall'Unione che il 30 settembre dello stesso anno decider\u00e0 per la sua stessa estinzione."}
{"id": "4885233", "revid": "57872", "url": "https://it.wikipedia.org/wiki?curid=4885233", "title": "Cesare Durazzo", "text": "Biografia.\nPrimi anni.\nNativo di Genova intorno al 1593 (l'atto di battesimo \u00e8 datato al 26 giugno), fu il penultimo dei sette figli avuti da Pietro Durazzo (doge genovese nel biennio 1619-1621) e da Aurelia Saluzzo (figlia del duca di Garigliano, Agostino).\nLa sua famiglia indirizz\u00f2 gli studi dell'adolescente Cesare Durazzo verso le materie umanistiche e filosofiche che comp\u00ec in una scuola superiore di Milano, probabilmente all'Arcimboldi. Di questo periodo scolastico risalirebbero alcuni suoi scritti e raccolte poetiche in latino che compose per il cardinale Domenico Rivarola e che furono nel 1612 pubblicate nella citt\u00e0 meneghina dal Paganelli, cos\u00ec come altri trattati di filosofia scritti dal cugino Marcello Durazzo.\nFece ritorno nella capitale della Repubblica di Genova nell'autunno del 1614 dove, il 24 novembre, il suo nome fu ascritto al Libro d'oro della nobilt\u00e0 cittadina. Incaricato dal governo nel 1622 - assieme ad Alessandro Spinola (futuro doge nel biennio 1654-1656) - di distribuire le elemosine raccolte in citt\u00e0 ai poveri della Riviera di Levante, Cesare Durazzo venne quindi arruolato come capitano di Genova e delle Riviere allo scoppio delle ostilit\u00e0 nel 1624 tra lo stato genovese e il Ducato di Savoia. Di stanza nei territori del levante ligure, la sua figura fu scelta per fare da scorta al cardinale Francesco Barberini in viaggio su una galea genovese e diretto in Francia dove, secondo le disposizioni del pontefice Urbano VIII, avrebbe poi proseguito per la corte di Spagna per tentare una mediazione pacifica del conflitto.\nCon il cessare delle ostilit\u00e0, alla fine del 1627 e per un breve periodo assunse il ruolo di comandante del capitaneato di Chiavari. Torn\u00f2 infatti a Genova tra il 1628 e il 1629 dove si avvicin\u00f2 a quei nobili giovani che, disgustati dal comportamento della Spagna che a Genova prefer\u00ec riavvicinarsi alla corte sabauda dopo il conflitto, ora richiedevano a gran voce una maggiore indipendenza politica, militare ed economica della stessa repubblica rispetto alla penisola iberica. In quest'ottica, e quasi a sfida della vecchia nobilt\u00e0 che non voleva troncare ogni rapporto con la Spagna, Cesare Durazzo ricopr\u00ec importanti ruoli nelle strategiche magistrature richiamanti un nuovo cambiamento: tra queste quella della costruzione delle triremi e quella della costruzione delle nuove mura. Tra il giugno e il luglio del 1630, con altri cinque gentiluomini (Giannettino e Claudio Spinola, Nicol\u00f2 Doria, Luca Giustiniani e Giovanni Vincenzo Imperiale), fece parte del comitato d'onore per l'infanta di Spagna Maria Anna d'Asburgo di passaggio per Genova.\nMembro del magistrato dei Cambi nel 1632, venne incaricato dallo stato genovese di recarsi a Nizza per rendere gli omaggi ufficiali al cardinale infante Ferdinando d'Asburgo e di scortarlo da Ventimiglia al palazzo del principe Doria a Genova dove temporaneamente avrebbe sostato in attesa di ripartire per Como, luogo previsto per la ratificazione del trattato di pace tra la Repubblica di Genova e il Ducato di Savoia. L'occasione fu propizia per il Durazzo, ovviamente su espressiva linea dettata \"da palazzo\", per cercare nel cardinale un alleato per chiarire definitivamente con la Spagna di Filippo IV le avanzate richieste economiche dei genovesi per le spese patite nella guerra del 1625 e per le mancate rendite sulle imposte spettanti ai liguri nel Regno di Napoli. E con la qualifica di ambasciatore straordinario Cesare Durazzo part\u00ec il 21 marzo 1634 da Genova alla volta di Madrid, dopo una sosta a Barcellona il 10 aprile, dove solamente l'11 maggio fu ricevuto dal re per assunti impegni di quest'ultimo ad Aranjuez. In udienza il Durazzo pot\u00e9 esprimere le ragioni della repubblica che, anche grazie all'aiuto e promesso appoggio del cardinale infante, furono benevolmente esaudite con un ufficiale richiamo della corte di Spagna al vicer\u00e9 di Napoli e con un decreto d'ingiunzione ai baroni napoletani perch\u00e9 consentissero il controllo di commissari fiscali nelle loro terre: di fatto, un successo personale per l'ambasciatore Durazzo.\nPot\u00e9 far dunque ritorno a Genova nello stesso 1634 dove entr\u00f2 nel magistrato di Guerra e in quello dei Provvisori dell'olio; nel 1635, per la prima volta, fu estratto senatore della Repubblica e successivamente governatore, cariche che ricopr\u00ec fino al 1637; nell'anno 1638 fu governatore di Savona. Dal 1639 e anno dopo anno fu membro del magistrato di Guerra, sindacatore della val Bisagno, membro del magistrato di Corsica e nel magistrato di Guerra come presidente (1643), inquisitore di Stato e mediatore finanziario col Banco di San Giorgio (1644).\nSul finire del 1645 venne scelto ancora nel ruolo di ambasciatore straordinario a Milano, alla corte del governatore Antonio Sancho D\u00e1vila de Toledo y Colonna, per trattare i rapporti diplomatici tra lo stato genovese e il Marchesato di Finale. Se pur momentaneo, visto che nel tempo il problema del Finale si aggrav\u00f2 nuovamente, fu un nuovo successo per Cesare Durazzo. Rientrato a Genova nel settembre dello stesso anno fu eletto all'ufficio dell'Annona, carica che interruppe di li a poco per la nuova nomina a governatore di Corsica. Il suo operato nella colonia genovese nel biennio 1646-1647 fu estremamente di carattere e di forza - caratteristica comune della classe dirigente repubblica che, di fatto, non faceva distinzione tra nobilt\u00e0 vecchia o nuova al di fuori delle mura genovesi - tanto che i suoi metodi, soprattutto nell'eseguire una requisizione dell'olio come richiesto da un decreto del doge Luca Giustiniani, provocarono uno spiccato odio dei Corsi nei confronti della sua persona arrivando, poco prima della sua partenza dall'isola, a subire un fallito attentato.\nPer la reazione accaduta in Corsica Cesare Durazzo, a Genova, fu sottoposto ad una forma di processo interno (in quel frangente gli fu congelato ogni coinvolgimento pubblico e politico e l'obbligo di non lasciare il capoluogo ligure) che pass\u00f2 senza conseguenze e quindi non sfavorevole per l'ex governatore; un secondo processo, aperto dal Senato dopo forti pressioni politiche, vide la presenza sull'isola corsa di due inviati - Gerolamo Spinola e Antonio Da Passano (futuro doge nel biennio 1675-1677) - che ancora una volta giudicarono \"nella norma\" l'operato svolto dal Durazzo. Ripresa l'attivit\u00e0 politica e di stato, dopo una breve reggenza al capitaneato di Recco nel 1651, dal 1652 al 1656 fu ininterrottamente deputato al magistrato degli Arsenali e, nel 1656, alla costruzione delle triremi.\nDurante la pestilenza che colp\u00ec Genova e la repubblica tra il 1656 e il 1657 Cesare Durazzo fu estratto nuovamente senatore e poi governatore. La sua figura fu tra i nobili che pi\u00f9 attivamente si adoperarono per garantire, nell'emergenza, la continuit\u00e0 dell'azione di governo in tutti i settori possibili. Nel 1658, cessata l'epidemia, assunse con Cesare Gentile (futuro doge nel biennio 1665-1667) l'incarico di restaurare l'ordine pubblico prima nel Dominio, poi, nel 1659, a Genova; nel mentre ricopr\u00ec la carica di membro del magistrato di Guerra.\nIl dogato e gli ultimi anni.\nAll'et\u00e0 di 72 anni, il 18 aprile 1665, Cesare Durazzo sal\u00ec al dogato con un buon numero favorevole di voti del Gran Consiglio. Il suo mandato - il settantatreesimo in successione biennale e il centodiciottesimo nella storia repubblicana - fu caratterizzato dalla riapertura dei traffici commerciali con l'Oriente, in particolar modo con l'Impero ottomano grazie all'impegno diplomatico profuso dai suoi nipoti Giovan Agostino e Giovan Luca, ai quali beneficiarono la repubblica in primis e pure gli stessi Durazzo. In qualit\u00e0 di doge fu investito anche della correlata carica biennale di re di Corsica.\nCessato il dogato il 18 aprile 1667 i supremi sindacatori giudicarono positivamente la sua successiva nomina a procuratore perpetuo. Nonostante l'avanzare dell'et\u00e0 continu\u00f2 a lavorare per lo stato genovese: presiedette la giunta dei Confini; tratt\u00f2 con l'ex doge Stefano De Mari (suo predecessore) affari finanziari col Banco di San Giorgio; nel 1674 prese parte alla revisione dei \"biglietti di calice\". Nel 1678 sub\u00ec ancora un processo come procuratore perpetuo dalla quale ne usc\u00ec impunito.\nMori probabilmente a Genova l'8 dicembre del 1680, trovando sepoltura nella chiesa della Consolazione, lasciando un legato di ben tremila messe e vaste beneficenze ad opere pie e confraternite, con l'affermazione testamentaria della sua inconcussa devozione mariana.\nVita privata.\nDal matrimonio con Giovanna Cervetto (sposata il 25 novembre 1621) ebbe sette figli, di cui quattro (Giacomo, Aurelia, Nicoletta e Maria Caterina) morirono prima di lui. Restavano Pietro (doge nel 1685-1687), Marcello (nunzio in Portogallo e in Spagna, vescovo della diocesi di Faenza e cardinale; quest'ultima nomina fortemente appoggiata dallo zio cardinale Stefano Durazzo) e Giovanni Battista che non ebbe rapporti stretti con il padre tanto che nelle sue volont\u00e0 testamentarie gli riserv\u00f2 la legittima. A Pietro fu lasciato il vasto patrimonio mobiliare e immobiliare."}
{"id": "4885235", "revid": "31886", "url": "https://it.wikipedia.org/wiki?curid=4885235", "title": "Gravel", "text": "Gravel (conosciuto anche come Sergente maggiore William Gravel) \u00e8 un personaggio immaginario dei fumetti creato da Warren Ellis nel 1999 e pubblicato dalla casa editrice statunitense Avatar Press. Appare per la prima volta nella miniserie \"Strange Kiss\", disegnata da Mike Wolfer e distribuita tra il 1999 e il 2000. \"Gravel\" \u00e8 protagonista di altre 5 miniserie tra il 2000 e il 2004, prima di veder pubblicata la prima serie regolare a lui dedicata nel 2007.\nWilliam Gravel \u00e8 un sottufficiale dello Special Air Service (o \"SAS\") britannico ma oltre ad essere addestrato dalle forze militari \u00e8 anche un profondo conoscitore delle arti magiche da oltre vent'anni. Questo lo ha portato ad essere uno dei pi\u00f9 potenti \"Combat Magician\" (mago combattente) della Terra.\nStoria editoriale.\n\"William Gravel\" viene creato per la casa indipendente \"Avatar Press\" da Warren Ellis (detentore dei diritti sul personaggio e tutte le opere che lo riguardano). Il personaggio ottiene di un discreto successo (in relazione alle copie vendute mediamente da un \"indie comic\") e questo gli permette di godere di una vita editoriale che si dipana dall'anno della sua creazione fino alla serie regolare del 2014. Prima di quest'ultima gli sono state dedicate 6 miniserie in bianco e nero e una serie regolare a colori.\nStrange Kiss.\nSi tratta della prima miniserie dove appare il personaggio. Gravel \u00e8 in missione a New York dove si \u00e8 diffuso uno strana malattia che pare si sia diffusa con un bacio da cui il titolo (\"Kiss\" cio\u00e8 bacio) della miniserie. Da questa viene colpito anche un compagno d'armi di William nel SAS. Viene conosciuto come \"Bull\" ed \u00e8 l'unico vero amico che Gravel abbia al mondo. Questi muore di fronte ai suoi occhi dando vita a dei piccoli esseri a forma di lucertola che gli escono dall'ano. Grazie ai suoi poteri e all'aiuto di un patologo forense, riesce a risalire all'origine aliena di questi esseri che utilizzano il corpo umano come un'incubatrice. Il padre di queste creature \u00e8 un essere antico con sembianze di serpente che cerca di trascendere la sua mortalit\u00e0 e inacapacit\u00e0 di riprodursi sfruttando il corpo degli esseri umani. Gravel riesce per\u00f2 a ucciderlo utilizzando una pallotola magica. Vendica cos\u00ec il suo amico \"Bull\" e uccide una delle minacce pi\u00f9 antiche della Galassia.\nStranger Kisses.\nGravel si trova ancora negli Stati Uniti dove viene avvicinato da una star di Hollywood dal nome \"John Weston\". Si tratta di un attore di film d'azione con aspirazioni politiche e ingaggia Gravel con il compito di debellare un gruppo di malavitosi che producono snuff movie illegali. William arriva a scoprire che i video prodotti hanno come protagonisti delle persone a cui \u00e8 stato modificato il corpo a fini pornografici e tra l'altro sono protetti dal Dipartimento di Polizia di Los Angeles. Weston e Gravel si trovano contro un sistema che si sviluppa a pi\u00f9 livelli sia nello \"show business\" e sia nel potere politico californiano. Durante una sparatoria l'attore Weston viene ucciso perch\u00e9 troppo fiducioso nelle sue capacit\u00e0 di pistolero apprese durante la lavorazione dei suoi action-movies. Gravel si ritrova intrappolato sia dalla gang di criminali sia dai poliziotti ed \u00e8 costretto a fingere il proprio suicidio.\nStrange Killings.\nGravel viene richiamato nel Regno Unito dal misterioso Colonnello H. Questi gli affida la missione di riportare l'ordine all'interno di un carcere speciale del Wessex in preda ad una rivolta dei prigionieri. Il motivo dell'ingaggio di Gravel risiede nella natura sovrannaturale di quanto accaduto. All'interno della struttura, Grevel incontra infatti i prigionieri trasformati in zombie o fusi alle pareti. Capisce subito che si tratta di Magia Nera (o \"Dark Magic\" in originale). Questa \u00e8 opera di un mago oscuro che si trova in una cella del livello 3 e sta usando l'energia vitale dei carcerati ed altri esseri umani per creare dalla prigione un santuario che sia l'epicentro di un enorme incantesimo. Gravel riesce a sottrargli forza eliminando gli esseri umani da lui utilizzati come batterie e poi lo elimina affrontandolo direttamente.\nStrange Killings: The Body Orchard.\nGravel si reca a Londra per compiere una missione non autorizzata dal SAS o da qualche alta istituzione occulta del Governo. Viene infatti assoldato per uccidere un assistente del neoeletto sindaco \"Frederick Irons\" per conto dello stesso Irons. Il giorno dopo per\u00f2, durante una manifestazione pubblica, il sindaco viene assassinato da un gruppo di 4 persone sotto gli occhi di Gravel. Questi li riconosce essere un team SAS per cui ha lavorato in passato e che prende il nome in codice di Alpha One Four. I quattro posseggono delle capacit\u00e0 sovrannaturali simili alle sue e riescono a fuggire mentre Gravel \u00e8 preso in custodia dalla Polizia e accusato dell'omicidio di Frederick Irons. William scopre di essere stato incastrato dal Colonnello H e decide di evadere. Il suo primo obiettivo \u00e8 di eliminare i componenti del team Alpha One Four e per questo li affronta in un reame occulto dal nome \"Body Orchard\". Si tratta di una dimensione nella quale le leggi della fisica sono stravolte ed esistono miriadi di oggetti magici, solo i maghi pi\u00f9 esperti vi possono accedere e sfruttarne le innumerovoli potenzialit\u00e0. Qui Gravel riesce ad eliminalrli ma viene anche a conoscenza di un piano ordito dal Colonnello e da altri poteri occulti. Si tratta della destabilizzazione degli Stati Uniti d'America tramite un attacco al Pentagono e alla capitale Washington DC.\nStrange Killings: Strong Medicine.\nA Londra viene trovato il corpo di un ragazzo di colore orribilmente mutilato a scopi rituali. Il detective \"Len Moody\" che conosce Gravel dai tempi della Guerra nelle Falklands gli chiede assistenza nel risolvere il caso. Gravel riceve in forma di sogno premonitore delle informazioni dal suo vecchio amico \"Daniel Mogotosi\", facente parte della \"Squadra per i crimini dell'Occulto\" (Occult Crime Squad in originale, da cui l'acronimo OCS) del Sudafrica. Le rivelazioni di Daniel lo spingono ad indagare su un gruppo razzista paramilitare autodefinitosi \"Combat 18\". Questi sono per\u00f2 solo responsabili di aver procurato la vittima mentre il rituale \u00e8 stato praticato da \"Willem Degroot\", un colonnello dell'OCS il quale ha praticato i riti tribali Muti, capaci di generare una potente magia chiamata anche \"Strong Medicine\". Willem \u00e8 un sudafricano di origine europea (discendente di coloni) che vuole usare queste pratiche per distruggere Londra con la magia nera africana. Ritiene infatti gli inglesi colpevoli di non aver appoggiato il governo \u00abbianco\u00bb sel Sudafrica permettendo alla popolazione locale di entrare nelle Istituzioni. Tra l'altro Gravel apprende che Mogotosi \u00e8 stato ucciso mesi prima e quindi i sogni che ha avuto lo hanno messo in comunicazione con un defunto. Gravel uccide Willem impedendogli di portare a termine un altro rituale e ponendo fine alla sua delirante vendetta."}
{"id": "4885236", "revid": "188402", "url": "https://it.wikipedia.org/wiki?curid=4885236", "title": "Semla (dolce)", "text": "Un semla o fastlagsbulle (\"svedese\"), laskiaispulla (\"finlandese\"), vastlakukkel (\"estone\"), bolla (\"islandese\") o anche fastelavnsbolle (\"danese e norvegese\"), \u00e8 un dolce tipico di tutte le nazioni scandinave e dei Paesi Baltici, solitamente associato all'inizio della Quaresima o al Luned\u00ec prima della quaresima. In Islanda l'usanza di preparare questo dolce \u00e8 cos\u00ec diffusa che il Luned\u00ec prima del Mercoled\u00ec delle Ceneri prende il nome dal dolce: \"bolludagur\".\nEtimologia.\nIl nome \"semla\" (plurale \"semlor\") \u00e8 un prestito dal tedesco \"Semmel\", a sua volta derivato dal latino \"semilia\", che indicava originariamente la semola e che \u00e8 poi passato ad indicare il pane in generale. In finlandssvenska la parola pi\u00f9 comune per indicare il dolce \u00e8 \"laskiaispulla\", mentre \"semla\" indica semplicemente il pane spalmato con burro e consumato a colazione.\nStoria.\nLa versione pi\u00f9 antica di questo dolce consisteva in un semplice pezzo di pane nero immerso in una ciotola di latte caldo. In Svezia erano chiamati, in questa forma, \"hetv\u00e4gg\" dal basso tedesco \"hete Weggen\" (fette calde).\nLa sua origine risale al 1541 circa. Inizialmente furono consumati principalmente dalla monarchia e dalle classi superiori svedesi, in genere ogni marted\u00ec tra il marted\u00ec grasso e Pasqua, prima del digiuno di quaresima.\nOggi il tipico \"semla\" \u00e8 un soffice panino rotondo, speziato con il cardamomo, a cui viene asportata l'estremit\u00e0 superiore e la parte spugnosa interna e successivamente riempito con panna montata e crema di mandorle. A volte, la parte superiore asportata \u00e8 posta sopra la panna e ricoperta di zucchero a velo.\n\u00c8 abitudine mangiare i \"semlor\" accompagnati da t\u00e8 o da caff\u00e8 anche se in alcune zone, specialmente in Svezia, si \u00e8 mantenuta la vecchia tradizione di consumare questo dolce immergendolo nel latte caldo.\nIn Finlandia, dove viene chiamato \"laskiaispulla\", \u00e8 diffusa la variante con confettura di lamponi al posto della crema di mandorle. Il nome finlandese deriva dal sostantivo \"laskea\" che indica l'azione di correre in discesa con una slitta da neve. Questo dolce era, infatti, legato in tempi precristiani alla festa invernale del \"Laskiaistiistai\" durante la quale i bambini e giovani delle varie famiglie del paese si lasciavano scivolare in slitta da una collina gareggiando tra di loro. Si pensava che la famiglia che avesse vinto la gara avrebbe avuto il miglior raccolto durante l'anno successivo. Con la diffusione del cristianesimo, la festa del \"Laskiaistiistai\", e i relativi dolci, sono stati integrati tra le altre tradizioni cristiane e spostati a inizio quaresima.\nFastelavnsbolle.\nLa versione danese (\"fastelavnsbolle\") e islandese del dolce differisce da quelle sopraelencate. Il fastelavnsbolle \u00e8 realizzato solitamente con la pasta sfoglia e riempito di panna montata, marmellata e spesso ricoperto di glassa."}
{"id": "4885237", "revid": "599013", "url": "https://it.wikipedia.org/wiki?curid=4885237", "title": "Parid Xhihani", "text": "Carriera.\nNazionale.\nHa esordito con la maglia della Nazionale albanese nel 2010, in una partita amichevole, entrando al minuto 57.\nStatistiche.\nPresenze e reti nei club.\n\"Statistiche aggiornate al 21 aprile 2013.\""}
{"id": "4885239", "revid": "439868", "url": "https://it.wikipedia.org/wiki?curid=4885239", "title": "Unione dei comuni montani Amiata Grossetana", "text": "L'Unione dei comuni montani Amiata Grossetana \u00e8 un'unione di comuni della Toscana, in provincia di Grosseto, formata dai comuni di: Arcidosso, Castel del Piano, Castell'Azzara, Roccalbegna, Santa Fiora, Seggiano e Semproniano."}
{"id": "4885243", "revid": "287204", "url": "https://it.wikipedia.org/wiki?curid=4885243", "title": "Semla", "text": ""}
{"id": "4885246", "revid": "439868", "url": "https://it.wikipedia.org/wiki?curid=4885246", "title": "Unione dei comuni montani Colline del Fiora", "text": "L'Unione dei comuni montani Colline del Fiora \u00e8 un'unione di comuni della Toscana, in provincia di Grosseto, formata dai comuni di: Pitigliano, Manciano e Sorano."}
{"id": "4885249", "revid": "115567066", "url": "https://it.wikipedia.org/wiki?curid=4885249", "title": "Vasilij Vasil'evi\u010d Orlov-Denisov", "text": "Biografia.\nEra il primogenito di Vasilij Petrovi\u010d Orlov (1745-1801), e di sua moglie, Dar'ja F\u00ebdorovna Denisova, figlia di F\u00ebdor Petrovi\u010d Denisov.\nAlla morte del nonno materno, Vasilij eredit\u00f2 il titolo di conte e aggiunse il cognome \"Denisov\" al suo.\nCarriera.\nAll'et\u00e0 di 12 anni era gi\u00e0 un cosacco a cavallo e a 15 anni era nel servizio di guardia sulle rive del Mar Nero. Il 3 luglio 1799 venne promosso a colonnello. Visse a San Pietroburgo, dove il giovane conte conobbe Gavriil Romanovi\u010d Der\u017eavin. Parlava un po' di francese e tedesco.\nNel 1807 prese parte ai combattimenti contro i francesi a Guttstatt (Dobre Miasto) e a Heilsberg. Il 12 dicembre venne promosso a maggior generale. Nel 1808 \u00e8 stato nominato comandante del reggimento cosacco e combatt\u00e9 contro gli svedesi (1808-1809).\nIl 31 gennaio 1811 venne nominato aiutante generale. Nella battaglia di Valutino comand\u00f2 il 1\u00ba reggimento di cavalleria. Partecip\u00f2 alle battaglie di Malojaroslavec, Gagarin, Ljachov, Krasnoi e Vilna.\nFu comandante della scorta di Alessandro I (1813-1814) e fu con lui a Lutzenberg, Bautzen, Dresda, Kulm. Il 15 settembre 1813 ricevette il grado di tenente generale. Si distinse nella battaglia di Lipsia.\nNel 1824 fu nominato comandante del 5\u00ba reggimento di cavalleria. Il 22 agosto 1826 promosso a generale di cavalleria. Accompagn\u00f2 il corpo del defunto Alessandro I a Taganrog alla fortezza. Nel 1827 lasci\u00f2 l'esercito, ma quando \u00e8 stato dichiarato guerra contro la Turchia, rientr\u00f2 in servizio.\nMatrimonio.\nSpos\u00f2, il 29 settembre 1805, Marija Alekseevna Vasil'eva (1784-1829), figlia di Aleksej Ivanovi\u010d Vasil'ev e di Varvara Sergeevna Urusova. Ebbero undici figli:\nMorte.\nNegli ultimi anni ha vissuto nel maniero di Mer\u010dyk a Charkiv. Mor\u00ec il 24 gennaio 1843 a Charkov e fu sepolto nella chiesa cattedrale del monastero Pokrovskij di Charkiv."}
{"id": "4885252", "revid": "439868", "url": "https://it.wikipedia.org/wiki?curid=4885252", "title": "Unione dei comuni Fiesole-Vaglia", "text": "L'Unione dei comuni Fiesole-Vaglia era un'unione di comuni della Toscana, nella Citt\u00e0 metropolitana di Firenze, formata dai comuni di: Fiesole e Vaglia.\nStoria.\nL'unione nasce il 28 ottobre 2011 per volont\u00e0 delle Amministrazioni di Fiesole e Vaglia.\nTre anni dopo viene deciso di sciogliere l'ente a partire dal 1\u00ba gennaio 2015."}
{"id": "4885253", "revid": "481666", "url": "https://it.wikipedia.org/wiki?curid=4885253", "title": "J E C Bodley", "text": ""}
{"id": "4885257", "revid": "198277", "url": "https://it.wikipedia.org/wiki?curid=4885257", "title": "Calcio Catania 1984-1985", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 1984-1985.\nStagione.\nNella stagione 1984-1985 il Catania disputa il campionato di Serie B, la squadra etnea affidata all'allenatore Mimmo Renna disputa un ottimo girone di andata, dove raccoglie 22 punti, piazzandosi appena dietro le prime, poi sul pi\u00f9 bello, quando la tifoseria sognava un immediato ritorno in Serie A, si \u00e8 di colpo fermata cedendo alla distanza, nel girone di ritorno ha ottenuto una sola vittoria su diciannove partite, rispetto alle sei dell'andata, salvandosi grazie ai tanti miseri pareggi. Miglior marcatore stagionale \u00e8 stato il difensore brasiliano Pedrinho con 8 reti, una in Coppa Italia e sette in campionato. Salgono in Serie A Pisa, Lecce e Bari, retrocedono in Serie C Cagliari, Varese, Parma, e Taranto sul campo, poi verr\u00e0 retrocesso all'ultimo posto il Padova per illecito sportivo, lasciando in Serie B il Cagliari.\nNella Coppa Italia il Catania disputa il quinto girone di qualificazione raccogliendo una sola vittoria, girone che promuove agli ottavi Verona e Campobasso.\nMaglie e sponsor.\nLo sponsor ufficiale per la stagione 1984-1985 fu Pasta Poiatti, mentre il fornitore di materiale tecnico fu adidas."}
{"id": "4885259", "revid": "582484", "url": "https://it.wikipedia.org/wiki?curid=4885259", "title": "David di Donatello del Cinquantenario", "text": ""}
{"id": "4885260", "revid": "155634", "url": "https://it.wikipedia.org/wiki?curid=4885260", "title": "Scottish Men's National League 2012-2013", "text": "La Scottish Men's National League 2012-13 \u00e8 stata la 44\u00aa edizione del massimo campionato scozzese di pallacanestro maschile e la 26\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di dieci formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle due gare per i quarti di finale e le semifinali, con la prima in casa della migliore classificata al termine della stagione regolare. La finale invece si disputa in gara unica. Le ultime due classificate non gareggeranno nei play-off e non retrocedono."}
{"id": "4885263", "revid": "767487", "url": "https://it.wikipedia.org/wiki?curid=4885263", "title": "Jetmir Sefa", "text": "Carriera.\nNazionale.\nHa esordito con la maglia della Nazionale albanese nel 2009, in una partita amichevole.\nStatistiche.\nPresenze e reti nei club.\n\"Statistiche aggiornate al 22 maggio 2015.\""}
{"id": "4885264", "revid": "247222", "url": "https://it.wikipedia.org/wiki?curid=4885264", "title": "News from Blueport", "text": "News from Blueport \u00e8 un album live di Art Farmer e Gerry Mulligan, pubblicato dalla Jazz Hour Records nel 1996. Il disco fu registrato il 6 luglio 1958 al Newport Jazz Festival, Newport, Rhode Island (Stati Uniti)."}
{"id": "4885269", "revid": "22356", "url": "https://it.wikipedia.org/wiki?curid=4885269", "title": "Eriopidi", "text": ""}
{"id": "4885273", "revid": "2039709", "url": "https://it.wikipedia.org/wiki?curid=4885273", "title": "Eleazar Meletinskij", "text": "Biografia.\nFiglio dell'ingegnere Moses Lazarevi\u010d e del medico Raisa J. Margolis, si trasfer\u00ec con la sua famiglia nel 1921 dall'originaria Ucraina a Mosca, dove comp\u00ec gli studi, terminando il liceo nel 1935, per iscriversi alla Facolt\u00e0 di Filologia presso l'Istituto universitario di storia, filosofia e letteratura (IFLI) di Mosca, di cui frequent\u00f2 i corsi negli anni dal 1935 al 1940, laureandosi nel 1940.\nDopo la seconda guerra mondiale, a cui partecip\u00f2 come volontario, consegu\u00ec il dottorato in filologia sotto la guida di Victor Maksimovi\u010d \u017dirmunskij e insegn\u00f2 letteratura e folklore nell'universit\u00e0 statale carelo-finnica. Trascorse sei anni nei gulag dell'URSS e fu liberato nel 1954 alla morte di Stalin. Insegn\u00f2 quindi all'Istituto di Letteratura Mondiale \"A.M. Gorkij\" (IMLI), dell'Accademia russa delle scienze.\nNel 1971 vinse a Palermo il premio internazionale di studi demo-etno-antropologici Giuseppe Pitr\u00e8 per il miglior lavoro sul folklore, ma non gli fu concesso dal governo sovietico di venire in Italia a ritirarlo.\nNel 1990 gli fu assegnato il premio di stato dell'URSS per la realizzazione dell'enciclopedia \"I miti dei popoli del mondo. \"Nel 1989 si era trasferito all'Universit\u00e0 statale per le Scienze umane di Mosca (RGGU), dove tra il 1989 e il 1994 istitu\u00ec e diresse la cattedra di Storia e teoria della cultura mondiale, insieme ad S. S. Averincev, M. L. Gasparov, A. Ja. Gurevi\u010d e V. V. Ivanov.\nMor\u00ec a Mosca il 16 dicembre 2005.\nOpera critica.\nLa sua ricerca critica e la sua attivit\u00e0 di docente si sono svolte nell'ambito delle letterature comparate e del folklore; egli ha ripreso e proseguito il progetto di Aleksandr Nikolaevi\u010d Veselovskij di una poetica storica, una scienza della formazione dei generi letterari dal mito e dal rito primitivi.\nIn parallelo con le ricerche, egli svolse un'incessante attivit\u00e0 di editore, redattore e direttore di collane di pubblicazioni (\u201cStudi sul folklore e la mitologia orientali\u201d , oppure \u201cFiabe e miti dei popoli d'Oriente\u201d) in cui rivers\u00f2 tutto il suo impegno divulgativo, didattico e illuministico, volto alla realizzazione dell'idea dello sviluppo della conoscenza umanistica attraverso gli ampi studi comparativi e tipologici sulle tradizioni culturali, e volto anche a eliminare la distanza tra la ricerca scientifica e l\u2019insegnamento.\nNel corso della sua vita sembra aver lavorato a un unico progetto, scandito dalle sue pubblicazioni pi\u00f9 importanti e da una ricca serie di saggi complementari: lo studio delle relazioni fra mito e letteratura. Alla fiaba dedic\u00f2 la sua prima monografia (\"L'eroe della fiaba di magia: origine di un personaggio\", 1958), all'epos successivamente dedic\u00f2 tanto una sintesi storica e teorica (\"L'origine dell'epos eroico: le prime forme e i monumenti arcaici\", 1963) quanto uno studio applicativo sui testi medievali scandinavi (\"L'Edda e le prime forme dell'epos\", 1968).\nDall'epos al mito, alla ricerca delle origini dell'arte verbale e alle fonti della narrativit\u00e0, le sue ricerche si spostano sui fenomeni di riuso del mito (mitologismo) nella cultura e nella letteratura novecentesche (\"La poetica del mito\", 1976); invece schiettamente etnografico \u00e8 lo studio comparativo su \"L'epos mitologico paleoasiatico: il ciclo del corvo\" (1979). In seguito, Meletinskij si rivolge alla letteratura d'autore, al romanzo, considerato nelle sue forme occidentali e orientali (\"Il romanzo medievale: origine e forme classiche\", 1983). Negli anni ottanta del XX secolo pubblica nuove grandi opere di sintesi che approfondiscono lo studio delle grandi forme narrative (\"Introduzione alla poetica storica dell'epos e del romanzo\", 1986) e, pochi anni dopo, le forme narrative brevi (\"La poetica storica della novella\", 1990). Negli anni novanta il suo interesse si volge al problema degli archetipi letterari e alla letteratura moderna e contemporanea russa.\nAltri esponenti della culturologia.\nSi indicano qui alcuni altri autori che si possono riportare all'indirizzo scientifico della culturologia :\nCollegamenti esterni.\nsull'opera di E. M. Meletinskij:\nscritti di E. M. Meletinskij:\nl'Istituto E.M.Meletinskij all'Universit\u00e0 Statale per le Scienze Umane di Mosca: \nla Poetica storica all'Universit\u00e0 di Chicago: \nla Culturologia in rete:"}
{"id": "4885278", "revid": "2134764", "url": "https://it.wikipedia.org/wiki?curid=4885278", "title": "Bledar Devolli", "text": "Carriera.\nNazionale.\nHa esordito con la maglia della nazionale albanese nel 2000, in una partita amichevole, ed in totale ha collezionato 2 presenze."}
{"id": "4885283", "revid": "777351", "url": "https://it.wikipedia.org/wiki?curid=4885283", "title": "Cenzou", "text": ""}
{"id": "4885296", "revid": "28592", "url": "https://it.wikipedia.org/wiki?curid=4885296", "title": "Arseniy Yatsenyuk", "text": ""}
{"id": "4885300", "revid": "643662", "url": "https://it.wikipedia.org/wiki?curid=4885300", "title": "Meletinskij", "text": ""}
{"id": "4885303", "revid": "767487", "url": "https://it.wikipedia.org/wiki?curid=4885303", "title": "There Was a Little Girl", "text": "There Was a Little Girl (meglio conosciuto come \"Madhouse\") \u00e8 un film del 1981 scritto, prodotto e diretto da Ovidio G. Assonitis.\nRientra nei film cosiddetti \"video nasty,\" ossia banditi in alcuni paesi per via dei contenuti espliciti."}
{"id": "4885308", "revid": "155634", "url": "https://it.wikipedia.org/wiki?curid=4885308", "title": "Scottish Men's National League 2011-2012", "text": "La Scottish Men's National League 2011-12 \u00e8 stata la 43\u00aa edizione del massimo campionato scozzese di pallacanestro maschile e la 25\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di dieci formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle due gare per i quarti di finale e le semifinali, con la prima in casa della migliore classificata al termine della stagione regolare. La finale invece si disputa in gara unica. Le ultime due classificate non gareggeranno nei play-off e non retrocedono."}
{"id": "4885318", "revid": "304380", "url": "https://it.wikipedia.org/wiki?curid=4885318", "title": "Nastro d'argento al regista esordiente", "text": ""}
{"id": "4885321", "revid": "247222", "url": "https://it.wikipedia.org/wiki?curid=4885321", "title": "Brass Shout", "text": "Brass Shout \u00e8 un album di Art Farmer, pubblicato dalla United Artists Records nel 1959. I brani furono registrati il 14 maggio 1959 al Nola's Penthouse Sound Studios di New York (Stati Uniti) ."}
{"id": "4885332", "revid": "325224", "url": "https://it.wikipedia.org/wiki?curid=4885332", "title": "Alberto Nin Fr\u00edas", "text": "Tra le sue opere si ricordano \"Studi religiosi\" (1906), \"Il romanzo del Rinascimento\" (1911) e \"Sordello Andrea\" (1912)."}
{"id": "4885334", "revid": "436907", "url": "https://it.wikipedia.org/wiki?curid=4885334", "title": "Reservations for Two", "text": "Reservations for Two \u00e8 un album della cantante statunitense Dionne Warwick, pubblicato dall'etichetta discografica Arista nell'agosto 1987.\nDal disco vengono tratti i singoli \"Love Power\", \"Reservations for Two\" e, l'anno seguente, \"Another Chance to Love\"."}
{"id": "4885344", "revid": "124123", "url": "https://it.wikipedia.org/wiki?curid=4885344", "title": "Bernardino Fern\u00e1ndez de Velasco y Benavides", "text": "Deputato e ministro, si oppose strenuamente a Napoleone Bonaparte, ma fu comunque esiliato dopo la reazione da Ferdinando VII di Spagna.\nNel 1857 furono pubblicate postume le sue \"Opere poetiche\"."}
{"id": "4885352", "revid": "1494169", "url": "https://it.wikipedia.org/wiki?curid=4885352", "title": "Stabilimento Olivetti", "text": ""}
{"id": "4885355", "revid": "254059", "url": "https://it.wikipedia.org/wiki?curid=4885355", "title": "Baldassarre Castiglione (condottiero)", "text": " Fu il capostipite del ramo mantovano della famiglia Castiglione.\nBiografia.\nEra figlio del famoso giureconsulto Cristoforo Castiglione e di Antonia da Baggio.\nIntraprese la carriera delle armi e fu al servizio prima dei Visconti e quindi di Niccol\u00f2 Piccinino contro papa Eugenio IV. Il marchese Ludovico III Gonzaga, nel 1441, lo volle alla sua corte di Mantova. Nel 1445 ottenne la signoria di Casatico, dove inizi\u00f2 la costruzione di una corte fortificata che da lui prese il nome. Prest\u00f2 i suoi servizi anche per il neo duca di Milano Francesco Sforza, che nel 1450 lo nomin\u00f2 commissario generale dell'esercito del ducato.\nDiscendenza.\nBalsassarre spos\u00f2 Polissena Lisca di Verona, dalla quale ebbe quattro figli:"}
{"id": "4885356", "revid": "404449", "url": "https://it.wikipedia.org/wiki?curid=4885356", "title": "Chiesa di San Lorenzo a Usigliano", "text": ""}
{"id": "4885359", "revid": "205250", "url": "https://it.wikipedia.org/wiki?curid=4885359", "title": "Ambrogio Necchi", "text": "Nel 1900 fond\u00f2 una grande fonderia di ghisa a Pavia, il che gli valse la nomina a cavaliere del lavoro (1912). L'azienda fu sviluppata dal figlio Vittorio Necchi, che ne fece la celebre Necchi S.p.A. produttrice di macchine da cucire."}
{"id": "4885360", "revid": "28592", "url": "https://it.wikipedia.org/wiki?curid=4885360", "title": "Oria Valsolda", "text": ""}
{"id": "4885363", "revid": "404449", "url": "https://it.wikipedia.org/wiki?curid=4885363", "title": "Chiesa dei Santi Quirico e Giulitta al Parlascio", "text": ""}
{"id": "4885367", "revid": "767487", "url": "https://it.wikipedia.org/wiki?curid=4885367", "title": "Neckarstadt-West", "text": "Neckarstadt-West \u00e8 un quartiere della citt\u00e0 di Mannheim (Baden-w\u00fcrttemberg, Germania).\nConfini.\nIl quartiere di Neckarstadt West confina ad est con i quartieri di Neckarstadt Ost e Waldhof, a nord con Sandhofen, a sud con Innerstadt/Jungbusch, ad ovest \u00e8 delimitato dal canale Bonadieshafen.\nVie principali.\nLe arterie pi\u00f9 importanti sono Mittelstra\u00dfe e Unterm\u00fchlaustra\u00dfe.\nCaratteristiche.\nNeckarstadt West ospita fabbriche e capannoni industriali; \u00e8 abitato da folte comunit\u00e1 di immigrati, in primo luogo slavi (bulgari, bosniaci, croati, romeni) italiani (per lo pi\u00f9 siciliani), greci, rom e naturalmente turchi.\nData la presenza di famiglie numerose, il quartiere si caratterizza per la presenza di diverse scuole elementari, asili e spazi adibiti al gioco dei pi\u00f9 piccoli (Kinderspielpl\u00e4tze). Le attivi\u00e1 commerciali sono diffusissime: negozi, bistrot, sale giochi e tre supermercati (Penny Markt, Lidl, Netto).\nLupinenstra\u00dfe, la \"strada chiusa\".\nNota in tutta Mannheim, Lupinenstra\u00dfe ospita night club e case chiuse. L\u00b4accesso alla via \u00e8 limitato da entrambi i lati, con esplicito divieto per i minori di 18 anni.\nMezzi pubblici e collegamenti.\nLa linea 2 del tram (Feudenheim-Neckarstadt-West) collega il quartiere al centro della citt\u00e0. Altri mezzi pubblici sono gli autobus 53 e 60."}
{"id": "4885368", "revid": "28592", "url": "https://it.wikipedia.org/wiki?curid=4885368", "title": "Parco Regionale dei Colli Euganei", "text": ""}
{"id": "4885370", "revid": "28592", "url": "https://it.wikipedia.org/wiki?curid=4885370", "title": "Luvigliano", "text": ""}
{"id": "4885371", "revid": "339392", "url": "https://it.wikipedia.org/wiki?curid=4885371", "title": "Luvigliano di Torreglia", "text": ""}
{"id": "4885374", "revid": "298229", "url": "https://it.wikipedia.org/wiki?curid=4885374", "title": "Armageddon 2000", "text": "Armageddon 2000 \u00e8 stata la seconda edizione dell'omonimo pay-per-view prodotto dalla World Wrestling Federation. L'evento si \u00e8 svolto il 10 dicembre 2000 al Birmingham-Jefferson Convention Complex nella citt\u00e0 di Birmingham, Alabama. La \"tagline\" \u00e8 stata \"Lord, I'm Coming Home to You\".\n\u00c8 stato l'unico pay-per-view nella storia della WWF a svolgersi nello stato dell'Alabama."}
{"id": "4885378", "revid": "1418004", "url": "https://it.wikipedia.org/wiki?curid=4885378", "title": "Ferdinand Oyono", "text": "Autore del romanzo picaresco \"Cammino d'Europa\" (1960), fu rappresentante del Camerun all'ONU dal 1975 al 1983 e direttore dell'UNICEF dal 1977 al 1978.\nRimpatriato, fu Ministro per la pianificazione urbanistica dal 1987 al 1990, Ministro per le Relazioni esterne dal 1992 al 1997 e Ministro della Cultura dal 1997 al 2007."}
{"id": "4885383", "revid": "33689", "url": "https://it.wikipedia.org/wiki?curid=4885383", "title": "Danky\u016bisei", "text": " o \u00e8 il sistema di classificazione creato come un modo di normalizzazione per il gioco da tavolo Go e che ha iniziato ad essere utilizzato da molte organizzazioni giapponesi per indicare il livello di capacit\u00e0 dei praticanti. Il sistema \u00e8 organizzato in due grandi blocchi, la classe dei professionisti in cui sono state assegnate nove gradi, chiamati dan, in ordine crescente, e per la classe dei principianti vengono assegnati i gradi, chiamati ky\u016b, in ordine decrescente. Generalmente solo i praticanti dall'ottavo dan possono essere chiamati praticanti professionali mentre quelli sotto sono praticanti avanzati."}
{"id": "4885392", "revid": "124123", "url": "https://it.wikipedia.org/wiki?curid=4885392", "title": "William Betty", "text": "Biografia.\nMostrando un vivo desiderio di esibirsi sul palcoscenico dopo aver assistito ad una rappresentazione teatrale a Belfast, il piccolo William Betty fu affidato al suggeritore teatrale del Teatro di Belfast, Thomas Hough, perch\u00e9 lo istruisse nei rudimenti del mestiere.\nNato in Inghilterra, William Betty era di famiglia agiata. Certe gravi difficolt\u00e0 finanziarie attraversate allora dal padre possono giustificare il fatto, insolito, che le inclinazioni in campo artistico del bambino non siano rimaste ristrette al solo ambito familiare ma lo si abbia incoraggiato ad intraprendere una carriera pubblica nella speranza di ottenerne un guadagno.\nNon essendosi ancora sviluppato un vasto repertorio di opere teatrali con bambini come protagonisti, l'esperienza di William Betty si colloca in buona parte ancora nell'ambito dei bambini prodigio capaci di interpretare in giovane et\u00e0 parti di adulto.\nWilliam Betty esord\u00ec l'11 agosto 1803, a Belfast, a 11 anni, nel ruolo di Osmir nello \"Za\u00efre\" di Voltaire. Cimentandosi in un ruolo di adulto la sua interpretazione suscit\u00f2 grande curiosit\u00e0 e stupore e fu ricevuta con grandi consensi.\nInterpret\u00f2 quindi con eguale successo la parte del giovane Norval nel \"Douglas\" di John Home, una parte questa volta pi\u00f9 consona ad un attore bambino.\nLa fama di William Betty cominci\u00f2 a diffondersi ed il 28 novembre 1803 debutt\u00f2 al Theatre Royal di Dublino sempre nel \"Douglas\" di John Home, ma poi nuovamente in ruoli adulti: \"Frederick\" in \"Lovers' Vows\" di Elizabeth Inchbald, \"Tancredi\" nell'omonimo dramma di Voltaire, per finire con \"Amleto\" nell'opera di William Shakespeare. Fu un successo clamoroso che coinvolse tutta la citt\u00e0.\nDopo Belfast e Dublino, William Betty si esib\u00ec in trionfali tourn\u00e9e in Scozia e Inghilterra. L'attore era ormai pronto per il Covent Garden di Londra dove debutt\u00f2 il 1 dicembre 1804 di fronte ad un pubblico che le cronache del tempo descrivono come impazzito dall'entusiasmo. Anche il Principe di Galles assistette alla rappresentazione. L'attore interpret\u00f2 \"Selim\" nel \"Barbarossa or the Freedom of Algiers\" di John Brown, una imitazione del \"M\u00e9rope\" di Voltaire. Il successo si ripet\u00e9 anche negli anni successivi al Drury Lane. A William Betty fu assicurato un salario di oltre 75 ghinee a notte, assolutamente senza precedenti per quei tempi. A lui furono dedicati dipinti da ritrattisti famosi come Margaret Carpenter, John Opie e James Northcote.\nNel 1808 l'attore si ritir\u00f2 temporaneamente dalle scene per frequentare il Christ's College a Cambridge.\nTerminati gli studi ed ottenuta la laurea, nel 1812 fu invitato nuovamente al Covent Garden ma pi\u00f9 che della sua interpretazione come attore (giudicata deludente) si parl\u00f2 ancora con simpatia della sua carriera passata. Passarono nove anni prima che all'attore fosse offerta una nuova occasione di esibirsi a Londra nel 1821. Questa volta l'insuccesso fu tale da indurlo finanche a un tentativo di suicidio. Nel 1824 abbandon\u00f2 definitivamente le scene. Il successo come attore bambino aveva comunque dato a lui e alla sua famiglia sicurezza finanziaria e pot\u00e9 quindi trascorrere il resto della propria vita nell'agio, dedicandosi ad opere di beneficenza per il teatro.\nMor\u00ec il 24 agosto 1874 a Ampthill Square, a Londra."}
{"id": "4885401", "revid": "125308272", "url": "https://it.wikipedia.org/wiki?curid=4885401", "title": "Tycoon (disambigua)", "text": "Tycoon \u2013 termine inglese che significa \"magnate\" o \"ricco imprenditore\"; deriva dalla parola giapponese \"taikun\" (semi-italianizzata in \"taicun\"), arcaica espressione di rispetto"}
{"id": "4885411", "revid": "785863", "url": "https://it.wikipedia.org/wiki?curid=4885411", "title": "Taz (personaggio)", "text": ""}
{"id": "4885414", "revid": "125623610", "url": "https://it.wikipedia.org/wiki?curid=4885414", "title": "Museo unico regionale dell'arte tessile sarda", "text": "Il Museo unico regionale dell'arte tessile sarda, in acronimo MURATS, si trova a Samugheo, in provincia di Oristano, localit\u00e0 nota per la produzione tessile. L'edificio \u00e8 ubicato alla periferia del paese, in via Bologna sn, nella strada che porta a Busachi. Il Museo dispone di una collezione basata sulla produzione tessile della Sardegna che va dal XVIII secolo fino alla prima met\u00e0 del XX.\nStoria.\nIl MURATS \u00e8 stato progettato alla fine degli anni '90 ma la sua costruzione \u00e8 stata terminata nel 2001 per volont\u00e0 del Comune di Samugheo, la sua \u00e8 una struttura realizzata per l'occasione e si sviluppa su due piani per una totalit\u00e0 di 750 m\u00b2 circa di spazio espositivo. Al piano terra, insieme al front office, si trovano due sale mentre al primo piano si trova una terza grande sala.\nCollezione.\nLa collezione del MURATS \u00e8 formata da una serie di manufatti provenienti da tutte le zone dell'Isola, si tratta di coperte, copricassapanche, tovagliati, bisacce, sacchi da pastore, teli per il pane, abiti femminili e maschili sia giornalieri che festivi e altri preziosi manufatti realizzati artigianalmente in lana, cotone e lino. Sono presenti anche alcuni attrezzi che venivano utilizzati nel processo di realizzazione della materia prima e anche alcuni esempi di antichi telai in legno con cui venivano realizzati i manufatti. Tra i pezzi pi\u00f9 pregiati spiccano le \"affaciadas\", piccolissime strisce di tessuto finemente lavorato che si esponevano nei balconi durante la processione del Corpus Domini, e i \"tappinu e mortu\". Della collezione fanno parte anche alcuni manufatti della collezione Cocco.\nAttivit\u00e0.\nOltre all'esposizione permanente della collezione tessile il museo segue un programma di mostre temporanee attinenti alla natura dello stesso museo ma anche di arte contemporanea in occasione di eventi di rilievo della comunit\u00e0 di Samugheo o dell'isola in generale. Mostre che vengono completate da eventi paralleli quali workshop, laboratori e giornate di studio a cui partecipano gli artisti chiamati per esporre.\nMostre temporanee.\n2020.\n- \u00a0 \u00a0 \u00a0 \"TESSINGIU. 53\u00aa Mostra dell\u2019Artigianato Sardo\", Museo MURATS/ Ex Cantina Sociale\n- \"TESSINGIU PER MIRTO\u2019 Esposizione di artigianato\" presso il Museo Archeologico, Olbia\n- \u00a0 \u00a0 \u00a0 \"AB ORIGINE, Tosino Anfossi e Edina Altara,\" Museo MURATS \n2019.\n\u00b7 \u00a0 \u00a0 \u00a0 \"TEMPO SOSPESO. Abiti tradizionali della Sardegna\", Museo MURATS\n\u00b7 \u00a0 \u00a0 \u00a0 \"TESSINGIU. 52\u00aa Mostra dell\u2019Artigianato Sardo\", Museo MURATS/ Ex Cantina Sociale\n\u00b7 \u00a0 \u00a0 \u00a0 \"TESSINGIU PER BARUMINI Esposizione di artigianato\" presso Casa Zappata, Barumini\n\u00b7 \u00a0 \u00a0 \u00a0 \"TESSINGIU PER MIRTO\u2019 Esposizione di artigianato\" presso il Teatro Michelucci, Olbia\n\u00b7 \u00a0 \u00a0 \u00a0 \"NARAMI. Antologica del tappeto sardo\", Museo MURATS\n\u00b7 \u00a0 \u00a0 \u00a0 \"INVENTARIO 20. Prima Biennale della Fiber Art Sardegna\", Museo MURATS\n2018.\n\u00b7 \u00a0 \u00a0 \u00a0 \"PUNTI DI VISTA. Sperimentazioni tessile del Liceo artistico Figari di Sassari,\" Museo MURATS\n\u00b7 \u00a0 \u00a0 \u00a0 \"SEGNI di Giovanni Carta,\" Museo MURATS\n\u00b7 \u00a0 \u00a0 \u00a0 \"TESSINGIU. 51\u00aa Mostra dell\u2019Artigianato Sardo\"', Museo MURATS\n\u00b7 \u00a0 \u00a0 \u00a0 \"TRASFIGURAZIONI\" di Maria Jole Serreli, Museo MURATS\n2017.\n\u00b7 \u00a0 \u00a0 \u00a0 \"COLLEZIONE DEL PRINCIPE,\" Museo MURATS\n\u00b7 \u00a0 \u00a0 \u00a0 \"TESSINGIU - 50\u00aa Mostra dell'Artigianato Sardo,\" Museo MURATS\n\u00b7 \u00a0 \u00a0 \u00a0 \"1926-1976 ARTE E DESIGN NELLA PRODUZIONE DELLA MITA\" a cura di Matteo Fochessati e Gianni Franzone, Museo MURATS\n\u00b7 \u00a0 \u00a0 \u00a0 \"INTRECCI LIBERI\" di Daniela Frongia a cura di Anna Rita Punzo, Museo MURATS\n2016.\n\u00b7 \u00a0 \u00a0 \u00a0 \"IMPRESSIONI\" di Marco Pili, Museo MURATS\n\u00b7 \u00a0 \u00a0 \u00a0 \"SARDINIAN TEXTILES. An exhibit of handwoven art,\" CCI San Francisco (USA)\n\u00b7 \u00a0 \u00a0 \u00a0 \"TESSINGIU - 49\u00aa Mostra dell'Artigianato Sardo,\" Museo MURATS\n\u00b7 \u00a0 \u00a0 \u00a0 \"CORPI SONORI. Strumenti musicali dal mondo\" a cura di Anna Rita Punzo, Museo MURATS\n2015.\n\u00b7 \u00a0 \u00a0 \u00a0 \"CALPESTA LA GUERRA. Tappeti di guerra Afgani,\" Museo MURATS\n\u00b7 \u00a0 \u00a0 \u00a0 \"TESSINGIU - 48\u00aa mostra dell'Artigianato Sardo,\" Museo MURATS\n\u00b7 \u00a0 \u00a0 \u00a0 \"FACE OFF - Bersaglio di notte\" di Max Mazzoli e Francesca Randi, Museo MURATS\n\u00b7 \u00a0 \u00a0 \u00a0 \"IL COSTUME SARDO. L'arte che ispira l'arte\" di Guido Colucci, Museo MURATS\n\u00b7 \u00a0 \u00a0 \u00a0 \"TZERIMONIAS PAGANAS. I volti della maschera\" di Antonio Baldino, Museo MURATS\n2014.\n\u00b7 \u00a0 \u00a0 \u00a0 \"TAVOLARA E DEPPERO. La manifattura delle case d'arte\"a cura di Nicoletta Boschiero, Museo MURATS\n\u00b7 \u00a0 \u00a0 \u00a0 \"TESSINGIU - 47\u00aa Mostra dell'artigianato sardo,\" Museo MURATS\n\u00b7 \u00a0 \u00a0 \u00a0 \"TRAMA FAMILIARE\" di Narcisa Monni a cura di Davide Mariani, Museo MURATS\n\u00b7 \u00a0 \u00a0 \u00a0 \"LA GRANDE NOTTE\" di Tonino Mattu a cura di Ivo Serafino Fenu, Museo MURATS\n\u00b7 \u00a0 \u00a0 \u00a0 \"FACE OFF - Luoghi quotidiani\" di Gavino Ganau e Giovanni Sanna, Museo MURATS\n\u00b7 \u00a0 \u00a0 \u00a0 \"ZEN\u00ecA. Sa Die de sa Sardigna,\" Museo MURATS\n\u00b7 \u00a0 \u00a0 \u00a0 \"ITINERARI DELLA PASSIONE\" di Lilliana Cano, Museo MURATS\n\u00b7 \u00a0 \u00a0 \u00a0 \"FACE OFF- True Lies\" di Sergio Fronteddu e Vincenzo Pattusi, Museo MURATS\n2013.\n\u00b7 \u00a0 \u00a0 \u00a0 \"IN LIMINE\" di Fausto Urru, Museo MURATS\n\u00b7 \u00a0 \u00a0 \u00a0 \"LA MIA SARDEGNA\" di Chiara Samugheo, Museo MURATS\n\u00b7 \u00a0 \u00a0 \u00a0 \"TESSINGIU - 46\u00aa Mostra dell'Artigianato Sardo,\" Museo MURATS\n\u00b7 \u00a0 \u00a0 \u00a0 \"TEMPO SOSPESO\" di Pietro Basoccu, Museo MURATS\n\u00b7 \u00a0 \u00a0 \u00a0 \"HORO\" di Anna Gardu, Museo MURATS\n\u00b7 \u00a0 \u00a0 \u00a0 \"CODE S1043\" di Pasquale Bassu, Stefano Marongiu, Vincenzo Pattusi, Museo MURATS\n\u00b7 \u00a0 \u00a0 \u00a0 \"APRITI SESAMO. Tappeto e arazzo di Sardegna,\" Museo MURATS\n\u00b7 \u00a0 \u00a0 \u00a0 \"APRITI SESAMO. Tappeto e arazzo di Sardegna,\" Sa Domo, Villanova Monteleone\n\u00b7 \u00a0 \u00a0 \u00a0 \"MASCA. Maschere dal mondo tra rito e teatro,\" Museo MURATS\n2012.\n\u00b7 \u00a0 \u00a0 \u00a0 \"InTessere. Arte tessile sarda,\" Museo MURATS\n\u00b7 \u00a0 \u00a0 \u00a0 \"TESSINGIU - 45\u00aa Mostra dell'artigianato artistico sardo,\" Museo MURATS"}
{"id": "4885424", "revid": "1305887", "url": "https://it.wikipedia.org/wiki?curid=4885424", "title": "Lungometraggi di Looney Tunes", "text": "Lista dei film dove appaiono personaggi della serie \"Looney Tunes\". Vengono inclusi sia i film incentrati su tale serie, sia quelli dove i personaggi fanno solo delle apparizioni."}
{"id": "4885431", "revid": "247222", "url": "https://it.wikipedia.org/wiki?curid=4885431", "title": "A Night in Rome, Vol. 1", "text": "A Night in Rome, Vol. 1 \u00e8 un album live di Art Farmer e Gerry Mulligan, pubblicato dalla Fini Jazz Records nel 1990. I brani furono registrati dal vivo il 19 giugno 1959 al Teatro Adriano di Roma (Italia)."}
{"id": "4885446", "revid": "287204", "url": "https://it.wikipedia.org/wiki?curid=4885446", "title": "Scottish Men's National League 2010-2011", "text": "La Scottish Men's National League 2010-11 \u00e8 stata la 42\u00aa edizione del massimo campionato scozzese di pallacanestro maschile e la 24\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di dieci formazioni, che si affrontano in un unico girone all'italiana con partite di andata e ritorno. Le prime quattro si qualificano per i play-off per il titolo nazionale, disputati al meglio delle due gare per le semifinali, con la prima in casa della migliore classificata al termine della stagione regolare.\nLa finale invece si disputa in gara unica.\nLe ultime due classificate non gareggeranno nei play-off e non retrocederanno."}
{"id": "4885448", "revid": "1573940", "url": "https://it.wikipedia.org/wiki?curid=4885448", "title": "Cyclosa sachikoae", "text": "Cyclosa sachikoae \u00e8 un ragno appartenente alla famiglia Araneidae.\nEtimologia.\nIl nome proprio della specie \u00e8 in onore dell'aracnologa Sachiko Tazoe, di Yokohama\nCaratteristiche.\nL'olotipo femminile e i paratipi rinvenuti sono di dimensioni: cefalotorace lungo 1,43-1,86mm, largo 1,17-1,52mm; opistosoma lungo 2,19-2,38mm, largo 1,81-2,76mm.\nDistribuzione.\nLa specie \u00e8 stata reperita in Giappone: Komi, Urauchi e Shirahama sull'isola di Iriomote nella prefettura di Okinawa; sull'isola di Amami \u014cshima nella prefettura di Kagoshima.\nTassonomia.\nAl 2013 non sono note sottospecie e dal 2009 non sono stati esaminati nuovi esemplari."}
{"id": "4885451", "revid": "28592", "url": "https://it.wikipedia.org/wiki?curid=4885451", "title": "Stabilimento Olivetti (Ivrea)", "text": ""}
{"id": "4885453", "revid": "729019", "url": "https://it.wikipedia.org/wiki?curid=4885453", "title": "Camillo Castiglione", "text": "Biografia.\nEra figlio del famoso letterato Baldassarre Castiglione e di Ippolita Torelli.\nIntraprese la carriera delle armi e nel 1534 fu al servizio dell'imperatore Carlo V. Combatt\u00e9 nelle Fiandre accanto a Ferrante Gonzaga e ad Alfonso III d'Avalos nel 1544. Nel 1550 ricopr\u00ec la carica di ambasciatore del duca di Mantova Guglielmo Gonzaga presso il papa. Fu al servizio dei duchi di Urbino, prima di essere nominato, nel 1582, governatore del Marchesato del Monferrato.\nDiscendenza.\nCamillo spos\u00f2 Caterina Mandelli di Piacenza, dalla quale ebbe tre figli:"}
{"id": "4885454", "revid": "64562282", "url": "https://it.wikipedia.org/wiki?curid=4885454", "title": "Pseudo-Callistene", "text": ""}
{"id": "4885456", "revid": "46291", "url": "https://it.wikipedia.org/wiki?curid=4885456", "title": "Benthamia", "text": "Benthamia \u00e8 un genere di piante della famiglia delle Orchidacee.\nIl nome del genere \u00e8 un omaggio al botanico britannico George Bentham (1800-1884).\nDescrizione.\nComprende specie terrestri e qualche specie epifita, con fusti eretti e una o pi\u00f9 foglie, lanceolate, ovate o ellittiche, disposte alla base del fusto. L'infiorescenza \u00e8 eretta, a spiga, con un mumero variabile di fiori di piccole dimensioni, di colore variabile dal bianco, al giallo al verde; sepali e petali sono di lunghezza simile; il labello \u00e8 in genere pi\u00f9 grande, spesso trilobato, con uno sperone corto, cilindrico, clavato o scrotiforme; il gimnostemio \u00e8 corto, eretto, e contiene due pollini granulari.\nDistribuzione e habitat.\nIl genere \u00e8 endemico del Madagascar e delle isole Mascarene.\nTassonomia.\nComprende le seguenti specie:"}
{"id": "4885460", "revid": "247222", "url": "https://it.wikipedia.org/wiki?curid=4885460", "title": "Safety, Fun, and Learning (In That Order)", "text": "Safety, Fun, and Learning (In That Order) \u00e8 il primo album discografico in studio del gruppo musicale indie rock statunitense We Are Scientists, pubblicato nel 2002."}
{"id": "4885461", "revid": "28592", "url": "https://it.wikipedia.org/wiki?curid=4885461", "title": "Mulino di Baresi", "text": ""}
{"id": "4885466", "revid": "122015940", "url": "https://it.wikipedia.org/wiki?curid=4885466", "title": "Cavi elettrici interrati", "text": "Per cavi elettrici interrati si intende un metodo di posa di cavi elettrici posizionati sotto terra. \nGli elettrodotti interrati sono sempre pi\u00f9 diffusi e trovano applicazione nella distribuzione dell\u2019energia elettrica in tutti quei casi in cui si debba privilegiare la mitigazione dell'impatto ambientale rispetto ai costi, preferendo questo tipo di posa, sicuramente pi\u00f9 costosa, rispetto alla distribuzione aerea dei cavi. \nNorme e progettazione.\nUno dei principali problemi che si presentano riguarda l'energia termica che i cavi generano per effetto Joule e che deve essere dissipata attraverso il terreno circostante. La dissipazione deve essere tale da mantenere la temperatura di funzionamento del cavo elettrico a livelli di sicurezza, compatibili con i materiali di cui \u00e8 costituito. Conoscere il comportamento termico del terreno \u00e8 molto importante quindi per stabilire la sezione del cavo in funzione delle altre caratteristiche. Nasce quindi la necessit\u00e0 di studiare in modo accurato i campi termici che si generano nei terreni percorsi da tali impianti tecnologici. Per i progettisti risulta necessario conoscere il comportamento termico del terreno nell'intorno della posa. Appare chiaro quindi che la resistivit\u00e0 termica del terreno circostante i cavi \u00e8 un elemento di fondamentale importanza per il dimensionamento dei cavi, ma non solo.\nLa norma tecnica italiana che fa da riferimento per i tecnici interessati al corretto dimensionamento dei cavi elettrici interrati \u00e8 la CEI 20-21. Nella norma il dimensionamento viene eseguito in base a una presunta conduttivit\u00e0 termica media. La norma fornisce un range di variazione della resistivit\u00e0 media specifica del terreno, che pu\u00f2 essere compresa tra gli 0,7 (\u00b0C m)/W (terreno molto umido) ed i 3,0 (\u00b0C m)/W (terreno molto secco).\nI valori di riferimento forniti dalla Normativa vigente per descrivere la resistivit\u00e0 termica del suolo fanno riferimento alla teoria di de Vries D. A.. Tale teoria si basa sull'assunto che la resistivit\u00e0 termica globale pu\u00f2 essere considerata come una combinazione pesata delle resistivit\u00e0 dei vari elementi che costituiscono il terreno. In realt\u00e0, invece, la resistenza termica del suolo dipende anche da tanti altri fattori; tra i pi\u00f9 importanti vi sono le sue caratteristiche granulometriche, la sua disomogeneit\u00e0 ed il contenuto d'acqua presente. \nNormalmente suoli molto secchi sono caratterizzati da un'alta resistenza termica a causa dell'aria ferma interstiziale. Se il contenuto d'acqua all'interno del suolo aumenta, la resistenza termica del terreno diminuisce perch\u00e9 l'acqua \u00e8 un buon conduttore; un suolo saturo ha, quindi, una resistenza termica pi\u00f9 bassa del suolo secco.\nLa geometria e le dimensioni dello scavo nell'intorno del cavo influenzano la capacit\u00e0 di smaltimento del calore denereato per effetto Joule dai cavi stessi. Le dimensioni dello scavo non hanno uno standard imposto che possa definirne un'esecuzione \"a regolare d'arte\u201d. In cantiere spesso la tendenza durante l'effettiva posa in opera \u00e8 di rispettare strettamente i vincoli imposti da legge, ma cercando di operare in economia per tutto ci\u00f2 che non \u00e8 espressamente imposto. Tale modo di operare comporta che spesso lo scavo presenta variazioni di forma che influenzano la capacit\u00e0 di smaltimento del calore nel terreno circostante. La norma CEI 11-17 infatti impone strettamente solo le minime profondit\u00e0 di posa tra il piano di appoggio del cavo e la superficie del suolo per le varie modalit\u00e0 di posa previste dalla normativa stessa.\nLa Norma CEI 20-21 fornisce indicazioni circa la determinazione della resistenza termica del terreno circostante il cavo interrato, correlando tale valore a grandezze come il valore della resistivit\u00e0 termica del terreno, le dimensioni geometriche del cavo e la sua profondit\u00e0 di posa rispetto al piano di campagna. \nI rischi derivanti da un inadeguato smaltimento del calore generato per effetto Joule verso il terreno pu\u00f2 portare al rapido degrado del materiale che costituisce l'isolamento elettrico dei cavi, con tutti i problemi tecnici che ci\u00f2 pu\u00f2 arrecare. Gli interventi di ripristino su cavi interrati sono di maggiore complessit\u00e0 rispetto alle linee aeree e quindi pi\u00f9 costosi.\nIn fase di progetto \u00e8 necessario effettuare la scelta pi\u00f9 opportuna dei parametri geometrici dello scavo e delle dimensioni del cavo elettrico stesso per consentire al meglio lo smaltimento del calore prodotto per effetto Joule e quindi evitare tali problematiche. Recenti studi sperimentali hanno proposto delle correlazioni matematiche tra tutti i parametri geometrici caratterizzanti lo scavo atte ad affinare il calcolo della resistenza termica del suolo circostante il cavo interrato. Tali correlazioni sono applicabili anche ad altre tipologie impiantistiche presenti nel sottosuolo e che viaggino parallelamente al piano di campagna, che non siano esclusivamente cavi elettrici percorsi da corrente, ma che abbiano comunque la necessit\u00f2 di scambiare calore col terreno circostante come ad esempio tubazioni percorse da fluidi o gas oppure scambiatori geotermici a tubi orizzontali per pompe di calore."}
{"id": "4885467", "revid": "1602064", "url": "https://it.wikipedia.org/wiki?curid=4885467", "title": "With Love and Squalor", "text": "With Love and Squalor \u00e8 il secondo album discografico in studio (il primo per una major) del gruppo musicale indie rock statunitense We Are Scientists, pubblicato nel 2005."}
{"id": "4885468", "revid": "247222", "url": "https://it.wikipedia.org/wiki?curid=4885468", "title": "Brain Thrust Mastery", "text": "Brain Thrust Mastery \u00e8 il terzo album discografico in studio del gruppo musicale indie rock statunitense We Are Scientists, pubblicato nel 2008."}
{"id": "4885469", "revid": "1602064", "url": "https://it.wikipedia.org/wiki?curid=4885469", "title": "Barbara (album)", "text": "Barbara \u00e8 il quarto album discografico in studio del gruppo musicale indie rock statunitense We Are Scientists, pubblicato nel 2010."}
{"id": "4885471", "revid": "247222", "url": "https://it.wikipedia.org/wiki?curid=4885471", "title": "TV en Fran\u00e7ais", "text": "TV en Fran\u00e7ais \u00e8 il quinto album discografico in studio del gruppo musicale indie rock statunitense We Are Scientists, pubblicato nel 2014."}
{"id": "4885475", "revid": "2202617", "url": "https://it.wikipedia.org/wiki?curid=4885475", "title": "Joachim Schl\u00f6r", "text": "Ha insegnato all'Universit\u00e0 di Potsdam ed \u00e8 stato direttore per studi ebraici e rabbinici. \u00c8 l'artefice dell'insegnamento post-universitario Makom (luogo e luoghi dell'ebraismo 2001-2007) e ha fatto una contribuzione sostenibile al \u201cspatial turn\u201d dei studi ebraici.\nBiografia.\nNel 1980/81, Joachim Schl\u00f6r ha lavorato su base volontaria con Andreas Maislinger al dipartimento di Polonia organizzato da Aktion S\u00fchnezeichen. Dal 1993 al 1999 \u00e8 stato membro scientifico del Moses Mendelssohn Zentrum f\u00fcr europ\u00e4isch-j\u00fcdische Studien e dopo assistente alla cattedra di storia moderna all'universit\u00e0 Potsdam. \nNel 2006 \u00e8 nominato dalla universit\u00e0 di Southampton professore per Modern Jewish/non-Jewish Relations."}
{"id": "4885484", "revid": "797136", "url": "https://it.wikipedia.org/wiki?curid=4885484", "title": "Aramis Knight", "text": "Biografia.\nCarriera.\nKnight \u00e8 nato il 3 ottobre 1999 a Woodland Hills, California. All'et\u00e0 di 4 anni cominci\u00f2 a recitare in \"spot\" pubblicitari e ad interpretare ruoli minori. Da allora ha cominciato ad apparire in diverse serie televisive come \"Psych\", \"NCIS\", \"Lost\", \"Dexter\" e \"Boston Legal\". \u00c8 famoso per aver interpretato il ruolo di Bean in \"Ender's Game\" nel 2013."}
{"id": "4885492", "revid": "247222", "url": "https://it.wikipedia.org/wiki?curid=4885492", "title": "Free Again", "text": "Free Again \u00e8 un album di Gene Ammons, pubblicato dalla Prestige Records nel 1972. I brani furono registrati il 20 marzo 1972 a Los Angeles, California (Stati Uniti)."}
{"id": "4885493", "revid": "278830", "url": "https://it.wikipedia.org/wiki?curid=4885493", "title": "BAFTA al miglior film non in lingua inglese", "text": ""}
{"id": "4885499", "revid": "300067", "url": "https://it.wikipedia.org/wiki?curid=4885499", "title": "Las Vegas Silver Bandits", "text": ""}
{"id": "4885505", "revid": "71433", "url": "https://it.wikipedia.org/wiki?curid=4885505", "title": "The Fault in Our Stars", "text": ""}
{"id": "4885511", "revid": "1573940", "url": "https://it.wikipedia.org/wiki?curid=4885511", "title": "Cyclosa oculata", "text": "Cyclosa oculata () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata reperita in diverse localit\u00e0 della regione paleartica\nTassonomia.\nAl 2013 non sono note sottospecie e dal 2007 non sono stati esaminati nuovi esemplari."}
{"id": "4885517", "revid": "767487", "url": "https://it.wikipedia.org/wiki?curid=4885517", "title": "Thomas Bj\u00f8rn", "text": "\u00c8 un giocatore conosciuto per la sua grande precisione dal fairway con i ferri e i wedge.\nNel dicembre 2013 ha vinto il Nedbank Golf Challenge, il torneo riservato ai vincitori dell'anno precedente sullo European tour."}
{"id": "4885518", "revid": "812894", "url": "https://it.wikipedia.org/wiki?curid=4885518", "title": "Jules Brulatour", "text": "Fondatore della casa di produzione Peerless Pictures, fu uno dei pionieri dell'industria cinematografica americana.\nBiografia.\nNato nel 1870 a New Orleans, inizi\u00f2 a lavorare nel cinema nel 1907 come rappresentante negli Stati Uniti della distribuzione delle pellicole dei fratelli Lumi\u00e8re. Nel 1909, collabor\u00f2 con Carl Laemmle alla creazione della Motion Picture Distributing and Sales Company, un organismo che doveva indebolire la preponderanza della Motion Picture Patents Company, trust che aveva a capo Thomas Edison e che monopolizzava la distribuzione cinematografica negli USA. Attraverso la MPDSC, un numero sempre crescente di produttori indipendenti poteva accedere alla distribuzione su tutto il territorio nazionale, sfuggendo alle limitazioni e agli obblighi imposti dalla MPPC come quello di dover usare solo materiali quali le macchine di proiezioni forniti esclusivamente dal trust. Brulatour, rimasto distributore dei Lumi\u00e8re, mise a disposizione i magazzini della casa francese. La cosa tagli\u00f2 i profitti del magnate della Kodak George Eastman, che era fornitore in esclusiva del Trust Edison. Eastman si rese ben presto conto che la sua posizione, fino a quel momento ben salda, stava vacillando sotto i colpi che stava subendo la MPPC e offr\u00ec a Brulatour di entrare alla Kodak, con un contratto che impegnava l'industriale a vendere i suoi materiali agli indipendenti. Brulatour accett\u00f2, dando inizio cos\u00ec a una lunga collaborazione con la Eastman Kodak di cui divent\u00f2 capo della distribuzione.\nOltre alla sua posizione manageriale alla Kodak e al suo posto di presidente alla Motion Picture Patents Company, Brulatour prosegu\u00ec il suo lavoro con altre attivit\u00e0: lanci\u00f2 la Animated Weekly e fu uno dei co-fondatori della casa di produzione Peerless Pictures. Fu pure consulente e produttore per la francese \u00c9clair che aveva aperto nel 1911 un grande studio a Fort Lee, nel New Jersey, una localit\u00e0 che, all'epoca, era un polo di attrazione per l'industria del cinema americano. L'Eclair, industria leader nel mondo della tecnica cinematografica, dopo aver aperto la sua filiale negli Stati Uniti, venne salutata come una mecca anche per i numerosi talenti che vi lavoravano e che Burlatour aiut\u00f2 a crescere. \nDorothy Gibson.\nLa sua prima attrice Dorothy Gibson era una famosa modella che aveva lavorato con i migliori illustratori americani quali Harrison Fisher e che divent\u00f2 la star dell'Eclair American. Ma non solo, si fece pure sposare da Brulatour che dovette divorziare dalla prima moglie Clara Isabelle Brulatour dopo uno scandalo in cui lui e la sua amante erano stati coinvolti. \nGibson aveva dato prova di una discreta personalit\u00e0 di attrice specialmente come commediante in alcuni film a un rullo. Il suo ruolo pi\u00f9 conosciuto per\u00f2 resta l'interpretazione che dette di s\u00e9 stessa in \"Saved From the Titanic\", un film basato sull'esperienza personale dell'attrice che fu una delle sopravvissute del naufragio del Titanic. Il cortometraggio, prodotto da Brulatour, fu il primo di una lunga di film che avevano come soggetto il pi\u00f9 famoso naufragio della storia. Venne distribuito il 16 maggio 1912, un mese dopo l'affondamento del piroscafo. Brulatour produsse anche il primo newsreel sul disastro (\"Animated Weekly\" n\u00ba 7, uscito il 22 aprile 1912).\nDopo il successo del film, Dorothy Gibson - che aveva 23 anni - si ritir\u00f2 dalla \u00c9clair, impegnandosi a studiare come cantante lirica con l'incoraggiamento di Brulatour che le pagava gli studi. Nel 1913, la sua nuova carriera fu interrotta da un incidente automobilistico in cui lei rimase coinvolta e nel quale rest\u00f2 ucciso un pedone. Le indagini sul caso rivelarono che l'automobile condotta da Dorothy apparteneva a Brulatour e che lei ne era l'amante. Bench\u00e9 il produttore vivesse gi\u00e0 separato dalla moglie dalla quale aveva avuto tre figli, Claude Jules, Yvonne e Ruth Marie, lo scandalo indusse Isabelle Brulatour a chiedere il divorzio che sanciva la fine del matrimonio, divorzio che ottenne nel 1915.\nUniversal.\nNel frattempo, Brulatour era tornato a collaborare con Carl Laemmle il quale stava creando l'Universal Film Manufacturing Company (quella che in seguito sarebbe diventata l'Universal Pictures). L'intesa che metteva le basi alla futura major fu firmata l'8 giugno 1912 da Carl Laemmle, Pat Powers, Mark Dintenfass e Bill Swanson. Questa fusione attir\u00f2 nella societ\u00e0 altri nomi di indipendenti e, nel 1914, nacque cos\u00ec ufficialmente l'Universal Film Manufacturing Company che aveva la sua sede nella San Fernando Valley. La nuova casa di produzione assorb\u00ec Independent Moving Pictures, Rex Film Company, \u00c9clair American, Nestor Film Company, New York Motion Picture Company, Champion Film Company, Powers Motion Picture Company e Yankee Film Company.\nDiventato il primo presidente dell'Universal, Brulatour fu accusato da George Eastman di conflitto di interessi. Bench\u00e9 ricusasse l'accusa, si dimise dalla carica. Per lui, l'Universal fu un incidente di percorso. Ma la casa di produzione si dimostr\u00f2 una pietra miliare nella storia dell'industria cinematografica: rivel\u00f2 il potere che i piccoli indipendenti avevano potuto raggiungere con quella fusione che decret\u00f2 il trionfo del libero mercato. Non solo, la nascita dell'Universal port\u00f2 anche alla creazione del primo grande studio di Hollywood costruito tra il 1914 e il 1915, Universal City, che Laemmle port\u00f2 a compimento nello sforzo di centralizzare le operazioni di produzione dei film.\nInfluenza politica sulla produzione cinematografica.\nNel 1914, Brulatour fece costruire a Fort Lee dei grandi teatri di posa per la Peerless Pictures, ristrutturando gli uffici e i magazzini di stoccaggio dell'\u00c9clair che erano bruciati, distruggendo quasi tutti i negativi delle pellicole prodotte negli ultimi tre anni. Tra il 1915 e il 1916, mentre la sua amante appariva con modesto successo in alcune produzioni del Metropolitan Opera House, Brulatour venne promosso presidente della Eastman Kodak Company. Contribu\u00ec anche alla creazione di un nuovo studio, la Paragon Films, per il quale fece costruire un grande impianto per la produzione in loco degli archivi Eastman.\nNel 1917, Brulatour era un uomo non solo molto ricco (la sua fortuna si aggirava su svariati milioni di dollari), ma, politicamente, anche molto potente. In quell'anno, fu nominato nel comitato esecutivo della National Association of the Motion Picture Industry e rappresent\u00f2 l'industria cinematografica nei rapporti con il l'organismo governativo che, in periodo di guerra, controllava la promozione dei film di propaganda. La sua posizione di alto profilo lo port\u00f2 a regolarizzare la sua relazione con Dorothy Gibson che spos\u00f2 il 16 luglio 1917, una settimana prima del suo incontro ufficiale con il presidente degli Stati Uniti Woodrow Wilson e con McAdoo, il Segretario del Dipartimento del Tesoro.\nL'anno dopo, per\u00f2, Brulator si dimise a causa delle accuse - mai dimostrate - di influenza indebita e di pressioni da parte del magnate della carta stampata William Randolph Hearst oltre ad essere stato coinvolto in una storia di tangenti, anche questa mai provata."}
{"id": "4885522", "revid": "247222", "url": "https://it.wikipedia.org/wiki?curid=4885522", "title": "Got My Own", "text": "Got My Own \u00e8 un album di Gene Ammons, pubblicato dalla Prestige Records nel 1973. I brani furono registrati al Van Gelder Studio di Englewood Cliffs, New Jersey (Stati Uniti), nelle date indicate nella lista tracce."}
{"id": "4885523", "revid": "298229", "url": "https://it.wikipedia.org/wiki?curid=4885523", "title": "No Mercy 2000", "text": "No Mercy 2000 \u00e8 stata la terza edizione dell'omonimo pay-per-view prodotto dalla World Wrestling Federation, svoltosi il 22 ottobre 2000 alla Pepsi Arena ad Albany."}
{"id": "4885528", "revid": "64564666", "url": "https://it.wikipedia.org/wiki?curid=4885528", "title": "Bombe all'idrogeno", "text": ""}
{"id": "4885533", "revid": "729019", "url": "https://it.wikipedia.org/wiki?curid=4885533", "title": "T &amp; A", "text": "T &amp; A \u00e8 stato un tag team di wrestling attivo dal 30 marzo 2000 all'8 gennaio 2001. Il nome deriva dalle iniziali dei suoi componenti Test e Albert il quale venivano accompagnati sul ring da Trish Stratus.\nStoria.\nIl 19 marzo 2000 a \"Sunday Night Heat\" Trish Stratus fece il suo debutto il quale volse le sue attenzioni su Test. La sera successiva a \"Raw\" si presenta come manager del nuovo team T &amp; A. Nella puntata di \"SmackDown\" del 30 marzo il duo perse contro gli Hardy Boyz. A \"WrestleMania 2000\" Test e Albert sconfissero Steve Blackman e Al Snow. Il duo poi combatt\u00e9 contro vari tag team come Road Dogg e X-Pac, The Goodfather e D-Lo Brown e anche contro gli Holly Cousins. Nel match contro i Dudley Boyz di \"Backlash\", Trish Stratus sub\u00ec una powerbomb su un tavolo da parte di Bubba Ray Dudley, sebbene il team T &amp; A vinse il match. Nei mesi successivi lottarono sia con gli Hardy Boyz e i Dudley Boyz. Il 25 giugno a \"King of the Ring\" presero parte ad un Four-Way Elimination Match non riuscendo a vincere i WWF World Tag Team Championship dato che Matt Hardy elimin\u00f2 Test e iniziarono una faida con gli Hardy Boyz. A \"Fully Loaded\" il Team Xtreme (i fratelli Hardy e Lita) vinsero grazie allo schienamento di Lita ai danni di Trish Stratus."}
{"id": "4885537", "revid": "62004", "url": "https://it.wikipedia.org/wiki?curid=4885537", "title": "Le Samyn 2014", "text": "Il Le Samyn 2014, quarantaseiesima edizione della corsa e valida come evento del circuito UCI Europe Tour 2014 categoria 1.1, si svolge il 5 marzo 2014, su un percorso totale di 195,9\u00a0km. Fu vinto dal belga Maxime Vantomme che giunse al traguardo con il tempo di 4h36'20\", alla media di 42,53\u00a0km/h.\nAl traguardo 121 ciclisti completarono la gara."}
{"id": "4885539", "revid": "76963", "url": "https://it.wikipedia.org/wiki?curid=4885539", "title": "Eiko Matsuda", "text": "Biografia.\nFacente originariamente parte della troupe dell'intellettuale Sh\u016bji Terayama, fu la prima ragazza a cui \u014cshima, insieme al line producer K\u014dji Wakamatsu, fece il casting per la parte di Sada Abe nel controverso film \"Ecco l'impero dei sensi\". Circa cinquanta ragazze fecero i provini e fu lei ad ottenere la parte. \u014cshima in un'intervista dell'aprile 1983 di Katsue Tomiyama disse \"Aveva una pelle delicata, senza dubbio, ma \u00e8 stata la delicatezza del suo cuore, qualcosa che si vide fin dall'inizio, a far s\u00ec che volessi lei per questo ruolo\".\nAlla premi\u00e8re in Giappone, il cui pubblico non era abituato a simili produzioni sul circuito maggiore, il film fu pesantemente censurato e considerato scandaloso. Questo giudizio sul film fece in modo che la carriera della Matsuda venisse stroncata sul nascere. Tuttavia un anno dopo l'uscita del film, prima di entrare nella lista nera dei produttori giapponesi, la Matsuda riusc\u00ec a girare tre pellicole con conosciuti registi: \"L'impero dei sensi n. 2\" di Ikuo Sekimoto, che non ha niente a che fare con il precedente, \"Doberman Cop\" di Kinji Fukasaku ed \"Eros Eterna\" di Wakamatsu. Comunque si trattava di pellicole pinku eiga di scarso rilievo per cui si trasfer\u00ec nella pi\u00f9 tollerante Parigi. \nNel 1982, dopo circa tre anni, recit\u00f2 in \"Cinq et la peau\", un film francese minore, e un anno dopo concesse un'intervista presso il proprio appartamento al giornalista Donald Richie. La Matsuda apparve contenta della sua vita che descrisse come \"interessante\", evidenziando come alcune attrici che osarono meno di lei ebbero molti pi\u00f9 problemi con la loro futura carriera e che l'unico giornale che parl\u00f2 bene di lei fu Nippon Sports che la defin\u00ec \"coraggiosa\". Nel documentario francese del 2010 \"Once Upon a Time... In the Realm of the Senses\", il produttore francese del film Anatole Dauman afferm\u00f2 che in seguito a un tumore al cervello la Matsuda venne riportata dal padre in Giappone per ulteriori cure e che dopo questo evento non ebbe pi\u00f9 sue notizie, neanche dai suoi amici pi\u00f9 intimi. "}
{"id": "4885543", "revid": "729019", "url": "https://it.wikipedia.org/wiki?curid=4885543", "title": "Sconfinamento della guerra civile siriana in Giordania", "text": "Lo sconfinamento della guerra civile siriana in Giordania consiste in una serie di episodi che hanno coinvolto le forze armate giordane contro miliziani ribelli siriani che, nel corso della guerra civile siriana, hanno tentato di infiltrarsi nel territorio giordano.\nIl primo episodio di sconfinamento del conflitto siriano si verifica il 10 agosto 2012, quando le truppe giordane scambiano colpi di arma da fuoco con l'esercito siriano che sta sparando contro una colonna di rifugiati che sta uscendo dal paese. In questa circostanza non vi sono vittime da ambo le parti.\nL'episodio pi\u00f9 significativo che coinvolge le forze armate giordane si verifica il 22 ottobre 2012. Un gruppo di 16 ribelli siriani di ispirazione islamista (non si conosce l'esatta affiliazione) attacca una postazione di frontiera tra Siria e Giordania. Nello scontro a fuoco che segue rimane ucciso un soldato giordano e almeno 4 miliziani ribelli. Il tentativo di accesso al territorio giordano viene respinto.\nIl 19 giugno 2013 si verifica un episodio di infiltrazione simile. Le guardie di confine respingono i miliaziani uccidendone uno e ferendone altri due. Non si conosce il numero di miliziani che tenta l'accesso al territorio giordano, n\u00e9 l'affiliazione.\nIl 16 febbraio 2014, durante la notte, un gruppo di 10 uomini armati tenta di accedere al territorio giordano, ma vengono respinti dalle guardie di confine. Nello scontro a fuoco rimangono feriti 7 assalitori. Il giorno seguente un nuovo gruppo di 4 uomini armati viene intercettato dalle guardie di confine. Nello scontro muore un miliziano.\nUn nuovo episodio di sconfinamento avviene il 16 aprile 2014, quando un convoglio di automezzi proveniente dal deserto siriano a sud di Damasco si avvicina al confine giordano. Tra i veicoli vi \u00e8 almeno un pick-up con montata sul cassone una mitragliatrice. Il convoglio cerca di oltrepassare la frontiera ignorando gli avvertimenti delle guardie di confine. L'aviazione giordana esegue quindi un bombardamento che distrugge tutti i veicoli. Non si conosce il numero di morti e la loro affiliazione. L'esercito siriano nega ogni coinvolgimento, mentre un ufficiale dell'esercito giordano indica come probabile il tentativo di sconfinamento da parte di miliziani ribelli in difficolt\u00e0."}
{"id": "4885544", "revid": "38120", "url": "https://it.wikipedia.org/wiki?curid=4885544", "title": "La marquise de Brinvilliers", "text": "La marquise de Brinvilliers \u00e8 un'opera che fu scritta in collaborazione da nove compositori. La prima rappresentazione ebbe luogo presso la Salle Ventadour dell'Op\u00e9ra-Comique di Parigi il 31 ottobre 1831.\nComposizione e rappresentazioni.\nDurante l'Impero e la Restaurazione, vi furono delle collaborazioni in occasione delle quali alcuni compositori lavorarono insieme, per brevi periodi, alla realizzazione di opere per celebrare eventi importanti per la dinastia regnante, come un matrimonio, una nascita o un battesimo. Simili collaborazioni erano di solito un lavoro di pochi giorni e potevano coinvolgere fino a quattro compositori. L'unico lavoro importante a molte mani prima de \"La Marquise de Brinvilliers\" era stato Le congr\u00e8s des rois, concepito in spirito rivoluzionario, realizzato da dodici compositori e presentato all'Op\u00e9ra-Comique il 26 febbraio 1794.\nNel 1831, l'Op\u00e9ra-Comique aveva difficolt\u00e0 economiche e la Salle Ventadour non era pi\u00f9 di moda. \u00c9mile Lubbert, il direttore della compagnia, aveva necessit\u00e0 di allestire velocemente una produzione di successo. Ingaggi\u00f2 Eug\u00e8ne Scribe e Castil-Blaze per scrivere un libretto e, non potendosi permettere di attendere troppo tempo, divise il lavoro di composizione tra i nove autori: Daniel Auber, D\u00e9sir\u00e9-Alexandre Batton, Henri Montan Berton, Giuseppe Marco Maria Felice Blangini, Fran\u00e7ois-Adrien Boieldieu, Michele Carafa, Luigi Cherubini, Ferdinand H\u00e9rold e Ferdinando Pa\u00ebr. Cherubini era il vecchio maestro del gruppo dei nove musicisti, \u00abil Nestore dei compositori\u00bb. Batton era il meno conosciuto, fu autore di alcune opere senza successo poi lavor\u00f2 nella produzione di fiori artificiali. Berton, Paer, Blangini e Carafa avevano ormai superato l'apice della carriera. Boieldieu aveva avuto successi negli anni 1820. Herold aveva appena mandato sulle scene, con grande successo, \"Zampa\". Auber era all'apice della fama e del potere. Una recensione nel \"Courrier de l'Europe\" segnal\u00f2 l'inserimento di una giga di Gossec, un compositore di una generazione precedente che era morto nel 1829.\nL'opera debutt\u00f2 il 31 ottobre 1831 ed ebbe un numero molto modesto di spettacoli, trentadue, l'ultimo dei quali fu dato il 9 dicembre, poi il teatro chiuse. Il teatro riapr\u00ec nel gennaio 1832 con un nuovo direttore e continu\u00f2 a lottare per la sopravvivenza. Prima della fine del 1831, F. Marcucci compose una \"Fantasia per arpa sui motivi pi\u00f9 belli della Marquise de Brinvilliers\". L'opera fu ripresa nel 1836 con undici spettacoli. Non sono documentate altre rappresentazioni.\nTrama.\nLa vicenda \u00e8 ispirata alla storia di Marie-Madeleine-Marguerite d'Aubray, marchesa de Brinvilliers, una figura storica del XVII secolo, sottoposta a un processo per omicidio che diede il via al cosiddetto Affare dei veleni, che vide un certo numero di aristocratici francesi accusati di omicidio e stregoneria.\nI primi due atti si svolgono nell'abitazione di Vernillac, marito di Hortense, a Versailles. Il terzo atto \u00e8 ambientato a Parigi nel palazzo della marchesa in rue Neuve-Saint-Paul.\nEpoca: durante il regno di Luigi XIV, 1643-1715.\nL'antefatto. Hortense De Montm\u00e9lian e Arthur Saint-Brice sono due innamorati senza ricchezze. La marchesa , segretamente innamorata di Arthur, fa in modo che si separino, e fa credere a ciascuno dei due che sia stato l'altro a volere interrompere la loro storia d'amore. La marchesa combina poi per Hortense il matrimonio con Vernillac, un ricco funzionario governativo.\nAtto I.\nMentre giungono gli ospiti per il matrimonio di Vernillac e Hortense, l'uomo gioisce, mentre la futura sposa esprime la sua costernazione e racconta all'amica Madelon di come si senta ferita dal silenzio di Arthur. La marchesa si incontra privatamente con il suo assistente Galifard e capisce che questi sa pi\u00f9 di quanto lei immaginava della sua passione per Arthur e dell'inganno perpetrato ai danni dei giovani amanti. Arthur entra e spiega di essere venuto dalla marchesa per un consiglio. Nonostante la separazione di un anno, desidera vedere la donna che ama ancora una volta. La marchesa gli ordina di partire, ma Arthur incontra Madelon, che capisce facilmente che Arthur \u00e8 ferito come Hortense e non ha mai visto le sue numerose lettere. Madelon si precipita nel tentativo di fermare il matrimonio, ma Hortense e Vernillac rientrano, appena sposati. Tra il tripudio generale, Hortense e Arthur si riconoscono.\nAtto II.\nHortense e Arthur si incontrano e si riconciliano. La marchesa li interrompe e, nascondendo il suo amore per Arthur e il suo odio per la rivale, li convince a separarsi per timore che Vernillac diventi ancora pi\u00f9 sospettoso di quello che gi\u00e0 \u00e8. Arthur scrive una lettera a Hortense e Madelon cerca di farla pervenire eludendo la sorveglianza di Vernillac, nascondendola in una cesta sotto un mazzo di rose per Hortense. La marchesa ha appreso della lettera e ha aggiunto ad essa un veleno impercettibile ma ad azione rapida, che le permetter\u00e0 di disfarsi della sua rivale. Hortense e Vernillac, marito estremamente geloso, si preparano a lasciare il ballo di nozze. Vernillac sente Madelon sussurrare a Hortense e cattura la frase \"nel cestino\". Quando sono finalmente soli, Vernillac, con crescente veemenza, assilla Hortense con i suoi dubbi su presunti segreti che lei gli nasconderebbe. In un primo momento Hortense difende la propria fedelt\u00e0, ma non pu\u00f2 nascondere i suoi sentimenti e alla fine ammette che c'\u00e8 una lettera nascosta tra i fiori. Vernillac strappa il bouquet dal cesto, ne inala il profumo e cade morto. Hortense grida in cerca di aiuto e gli ospiti del matrimonio entrano ed esprimono il loro grande stupore generale.\nAtto III.\nLa marchesa, sola, guarda delle lettere che Galifard le ha restituito. La donna teme che Galifard possa ricattarla. Nella parte inferiore del portafoglio di Galifard la marchesa trova un vano segreto con un pacchetto rosso pieno di polvere, e comprende che questo \u00e8 l'antidoto che gli ha permesso di salvarsi da un tentativo di avvelenamento. La marchesa sostituisce l'antidoto con un veleno ad azione lenta. Giunge Galifard e parla di un loro possibile matrimonio. Lei \u00e8 sconvolta, ma finge di assecondarlo. Quando viene portato il t\u00e8, la marchesa aggiunge zucchero nella propria tazza, mentre Galifard versa la polvere del suo pacchetto rosso dicendo che si tratta di un medicinale. I due discutono di un loro prossimo viaggio in Italia e della felicit\u00e0 futura. Quando Galifard parte, la marchesa gioisce al pensiero che tra un'ora sar\u00e0 morto..\nLa scena cambia. Hortense appare in lutto per Vernillac. Arthur prega la marchesa di chiedere a Hortense di riceverlo. La marchesa al contrario insinua con Hortense che Arthur potrebbe avere avvelenato Vernillac. Hortense immagina che Arthur fuggir\u00e0 dalla Francia per evitare l'arresto. Hortense si sente oppressa, appena vedova e sul punto di perdere Arthur. Quando Arthur la avvicina, Hortense si rifiuta di parlare con lui, dicendo che \u00e8 pronta a entrare in convento. Arthur, furente, si prepara a partire, mentre la marchesa gusta il suo trionfo per la riuscita separazione degli amanti. Improvvisamente Galifard entra, ridotto a uno spettro e in preda alle convulsioni. Con le ultime forze accusa la marchesa dell'avvelenamento di Vernillac. Tutto diventa immediatamente chiaro. La marchesa \u00e8 condotta via per affrontare il processo, e mentre Galifard spira lo guarda con aria di trionfo e vendetta.\nCritica.\nUna lunga recensione nel \"Courrier d'Europe\" defin\u00ec quest'opera \u00abla pi\u00f9 interessante che il Ventadour abbia offerto da lungo tempo a questa parte\u00bb. La \"Revue des deux mondes\" trov\u00f2 che alla musica mancava l'unit\u00e0, ma osserv\u00f2 che \u00abun duetto di Auber nel terzo ha ricevuto molti applausi. La tragedia \u00e8 ben costruita e toccante. C'\u00e8 tanto veleno, ma gestito in modo verosimile. Purtroppo un duetto non fa un'opera, nemmeno un'opera comica\u00bb Fr\u00e9d\u00e9ric Chopin, d'altra parte, scrisse che sarebbe stato difficile mettere insieme un gruppo migliore per un lavoro collaborativo di questo tipo: \u00abnon ero annoiato e questo non \u00e8 un lavoro da deridere\u00bb."}
{"id": "4885547", "revid": "1354930", "url": "https://it.wikipedia.org/wiki?curid=4885547", "title": "Gran Premio Citt\u00e0 di Camaiore 2014", "text": "Il Gran Premio Citt\u00e0 di Camaiore 2014, sessantacinquesima edizione della corsa e valida come evento dell'UCI Europe Tour 2014 categoria 1.1, si corse il 5 marzo 2014 su un percorso di 186\u00a0km. Fu vinto dall'italiano Diego Ulissi che giunse al traguardo con il tempo di 4h18'37\", alla media di 43,15\u00a0km/h.\nFurono 130 ciclisti che completarono la gara."}
{"id": "4885548", "revid": "113712071", "url": "https://it.wikipedia.org/wiki?curid=4885548", "title": "Varvara Sergeevna Urusova", "text": "Biografia.\nEra la figlia di Sergej Vasil'evi\u010d Urusov, e di sua moglie, la principessa Irina Danilovna Drucka, zia del poeta \u010ceraskov e della principessa Elena Nikiti\u010dna Trubeckaja.\nMatrimonio.\nAlla fine degli anni '70 del XVIII secolo, su richiesta del marito di cugina Aleksandr Alekseevi\u010d Vjazemskij, spos\u00f2 Aleksej Ivanovi\u010d Vasil'ev (1742-1807), che in seguito divenne il primo ministro delle finanze dell'Impero Russo. Ebbero due figlie:\nMorte.\nGli ultimi anni di vita li trascorse a Mosca. Mor\u00ec il 15 settembre 1831. Fu sepolta nel monastero Donskoj."}
{"id": "4885552", "revid": "599013", "url": "https://it.wikipedia.org/wiki?curid=4885552", "title": "K\u00f4ji Wakamatsu", "text": ""}
