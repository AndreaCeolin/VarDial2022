{"id": "5006788", "revid": "466539", "url": "https://it.wikipedia.org/wiki?curid=5006788", "title": "Battaglia del Monongahela", "text": "La battaglia del Monongahela, nota anche come battaglia del Wilderness, si svolse il 9 luglio 1755 all'inizio della guerra franco-indiana a Braddock's Field, in quella che oggi \u00e8 Braddock (Pennsylvania), 16\u00a0km ad est di Pittsburgh. I britannici del generale Edward Braddock si stavano spostando per cercare di conquistare Fort Duquesne ma furono sconfitti da un gruppo di francesi e canadesi del capitano Daniel Li\u00e9nard de Beaujeu e dai loro alleati nativi americani.\nLa sconfitta segn\u00f2 la fine della spedizione Braddock con la quale i britannici speravano di conquistare Fort Duquesne e prendere il controllo dello strategico territorio dell'Ohio. Braddock fu ferito in battaglia e mor\u00ec durante la ritirata verso l'odierna Uniontown (Pennsylvania). Il resto della colonna si ritir\u00f2 verso sudest e la regione rimase in mano francese fino al 1758, quando fu infine conquistato Fort Duquesne.\nContesto storico.\nBraddock era stato mandato in America del Nord con l'incarico di comandante in capo, assieme a due reggimenti (44\u00b0 e 48\u00b0) di truppe irlandesi. Reclut\u00f2 truppe locali in America britannica, portando il totale a circa 2200 uomini nel momento in cui pat\u00ec da Fort Cumberland, Maryland, il 29 maggio. Fu accompagnato dal colonnello della Virginia George Washington che aveva gi\u00e0 guidato la spedizione dell'anno prima.\nLa spedizione Braddock faceva parte di un attacco a quattro punte ai francesi del Nordamerica. Gli ordini di Braddock erano quelli di attaccare l'Ohio, conteso tra Francia e Gran Bretagna. Il controllo della regione era garantito da Fort Duquesne posto alla biforcazione del fiume Ohio. Una volta conquistato avrebbe proseguito verso Fort Niagara dal quale avrebbe governato tutto il territorio.\nIncontr\u00f2 subito molte difficolt\u00e0. Decise di non reclutare nativi locali come guide, e part\u00ec con sole otto guide Mingo. Scopr\u00ec che la strada che avrebbe dovuto utilizzare era lenta, ed aveva bisogno di allargarla di continuo per permettere il passaggio dell'artiglieria e la conseguente difesa dei rifornimenti. Frustrato divise in due i suoi uomini, permettendo ad una parte di proseguire velocemente mentre gli altri avanzavano a rilento con cannoni e la carovana dei rifornimenti.\nIl primo gruppo formato da 1300 uomini attravers\u00f2 il fiume Monongahela il 9 luglio, a 16\u00a0km dall'obiettivo Fort Duquesne. Nonostante fossero stremati da lunghe settimane di marcia su un terreno difficoltoso, molti britannici confidavano in una facile vittoria, o addirittura pensavano che i francesi avrebbero abbandonato il forte prima del loro arrivo.\nFort Duquesne era difeso scarsamente, ma recentemente aveva ottenuto importanti rinforzi. Claude-Pierre Pecaudy de Contrecoeur, comandante canadese del forte, aveva a disposizione circa 1600 marinai francesi, milizie canadesi ed alleati nativi. Preoccupato dall'arrivo dei britannici, mand\u00f2 il capitano Daniel Li\u00e9nard de Beaujeu con 800 uomini (108 marinai, 146 canadesi e 600 indiani), a controllarne l'avanzata.\nBattaglia.\nFrancesi ed indiani giunsero troppo tardi per poter organizzare un'imboscata. Si scontrarono con l'avanguardia inglese del tenente colonnello Thomas Gage. Vedendo il nemico tra gli alberi, Gage ordin\u00f2 di aprire il fuoco. Nonostante stessero sparando da molto distante e fossero dotati solo di moschetti da combattimento ravvicinato, le loro raffiche riuscirono ad uccidere il capitano Beaujeu.\nIndifferenti alla morte di Beaujeu, i guerrieri indiani si prepararono ad attaccare. Stavano combattendo in un loro territorio di caccia, il che ne favor\u00ec la tattica, con molti alberi e arbusti divisi da ampi spazi aperti. Anche se un centinaio di canadesi fugg\u00ec fino al forte, il capitano Dumas radun\u00f2 il resto dei francesi. I nativi attaccarono con francesi, Odawa e Potawatomi, ed utilizzarono la guerra psicologica nei confronti dei britannici. Dopo aver ucciso soldati britannici, i nativi ne inchiodavano lo scalpo agli alberi. Durante la battaglia gli indiani lanciavano un terrificante urlo che intimoriva la fanteria nemica.\nQuando fin\u00ec sotto il fuoco nemico, l'avanguardia di Gage inizi\u00f2 a perdere uomini ed a ritirarsi. Lungo la stretta strada si scontrarono con il resto degli uomini di Braddock che stava avanzando rapidamente avendo sentito gli spari. Nonostante fossero in netta superiorit\u00e0 numerica, gli inglesi si posero subito sulla difensiva. Molti soldati non erano addestrati a combattere tra gli alberi, e si spaventarono accorgendosi di non poter pi\u00f9 contare sul micidiale fuoco dei moschetti. Regnava la confusione e molti plotoni britannici si spararono tra loro. L'intera colonna si disperse quando canadesi ed indiani li accerchiarono continuando a sparare loro dagli alberi ai bordi della strada. I regolari francesi iniziarono ad avanzare lungo la strada respingendo gli inglesi. Il generale Braddock si port\u00f2 avanti nel tentativo di radunare i propri uomini.\nSeguendo l'esempio di Braddock gli ufficiali cercarono di riordinare le truppe sulla strada. Questo sforzo fu vano, e forn\u00ec semplicemente bersagli al nemico. Furono usati i cannoni, ma a causa dello spazio limitato furono inutili. Braddock vide morire molti dei suoi cavalli ma mantenne la calma per rincuorare i suoi uomini. Molti americani, senza l'addestramento dei britannici, fuggirono e si nascosero nel bosco, dove furono scambiati per nemici ed abbattuti dai loro stessi compagni. La retroguardia composta da uomini della Virginia riusc\u00ec a combattere tra gli alberi, avendo gi\u00e0 avuto esperienza con gli indiani.\nNonostante le condizioni sfavorevoli i britannici iniziarono a mantenere la posizione ed a sparare raffiche contro il nemico. Braddock credeva che il nemico si sarebbe infine arreso davanti alla disciplina britannica. Nonostante la mancanza di comandanti i plotoni spesso improvvisati tennero duro.\nAlla fine, dopo tre ore di duro combattimento, Braddock fu colpito al polmone da Thomas Fausett e la resistenza collass\u00f2. Cadde da cavallo gravemente ferito, e fu portato in salvo dai suoi uomini. Il risultato della ferita di Braddock fu che, senza nessuno a dare gli ordini, i britannici iniziarono a ritirarsi. Lo fecero con ordine fino al fiume Monongahela, dove furono attaccati dagli indiani. I nativi li assaltarono con accette e coltelli da scalpo, scatenando il panico tra gli inglesi.\nIl colonnello Washington, nonostante non avesse una posizione ufficiale nella catena di comando, riusc\u00ec ad imporsi ed a mantenere l'ordine, formando una retroguardia che permise ai resto delle truppe di scappare. Al tramonto gli inglesi sopravvissuti stavano fuggendo lungo la strada che avevano costruito, trasportando i propri feriti. Gli indiani non inseguirono le giubbe rosse in fuga, ma si fermarono per togliere lo scalpo e per saccheggiare i corpi di feriti e morti, e per bere i due galloni di rum rubato agli inglesi.\nConseguenze.\nDei circa 1300 uomini che Braddock port\u00f2 in battaglia, 456 furono uccisi e 422 feriti. Tra gli 86 ufficiali furono 26 i morti e 37 i feriti. Delle 50 donne che accompagnavano la colonna britannica come cameriere e cuoche solo in 4 tornarono a casa; circa la met\u00e0 furono fatte prigioniere. Francesi e canadesi subirono pochi caduti.\nBraddock mor\u00ec a causa delle ferite il 13 luglio, quattro giorni dopo la battaglia, e fu sepolto lungo la strada nei pressi di Fort Necessity.\nIl colonnello Thomas Dunbar, con riserva e retroguardia, prese il comando dei sopravvissuti. Capendo che non c'era modo di continuare la campagna contro Fort Duquesne, scelse di ritirarsi. Ordin\u00f2 la distruzione di rifornimenti e cannoni e diede alle fiamme circa 150 carri del convoglio prima di raggiungere Filadelfia. I francesi non li inseguirono, capendo di non avere abbastanza uomini.\nRetaggio.\nLa battaglia fu una sconfitta devastante, una delle pi\u00f9 disastrose della storia coloniale britannica. Segn\u00f2 la fine della spedizione Braddock. Spavent\u00f2 molti a Londra per l'enorme quantit\u00e0 di uomini necessaria per sconfiggere francesi e nativi in America del Nord.\nL'incapacit\u00e0 delle giubbe rosse di combattere corpo a corpo e la vulnerabilit\u00e0 che questo provocava ebbero forti ripercussioni psicologiche. Nonostante Braddock avesse posto una compagnia su ogni, questi uomini erano addestrati solo a stare in linea ed a sparare raffiche inutili in quelle condizioni. Imparando dai propri errori, i britannici fecero poi un uso migliore dei moschetti, spesso equipaggiati con baionette che potevano proteggere questi corpi, sia nel seguito della guerra franco-indiana che nella guerra d'indipendenza americana.\nA causa della velocit\u00e0 con cui francesi ed indiani portavano gli attacchi ed accerchiavano gli inglesi, le battaglie furono spesso definite \"imboscate\" da entrambe le parti. In effetti i francesi non erano preparati al contatto con gli inglesi, e solo la loro velocit\u00e0 di reazione gli permise di prendere il controllo e vincere lo scontro.\nI francesi comandarono in Ohio per i successivi tre anni, e convinsero molte trib\u00f9 native che avrebbero voluto restare neutrali ad allearsi con loro. Alla fine i francesi abbandonarono Fort Duquesne nel 1758 quando giunse la spedizione Forbes.\nCultura di massa.\nLa battaglia viene descritta nel romanzo \"Savage Wilderness\" di Harold Coyle. Dato l'importante ruolo giocato dalla battaglia nella carriera di George Washington, viene spesso citata nei film a lui dedicati. Nel film del 2000 \"Il patriota\" si dice che il personaggio di Mel Gibson abbia combattuto questa battaglia. La battaglia viene raffigurata anche nel videogioco Assassin's Creed III."}
{"id": "5006789", "revid": "1442080", "url": "https://it.wikipedia.org/wiki?curid=5006789", "title": "Pacific Southwest Championships 1968 - Singolare maschile", "text": "Roy Emerson era il detentore del titolo, ma \u00e8 stato sconfitto nei quarti di finale da Arthur Ashe.\nRod Laver ha battuto in finale Ken Rosewall 4\u20136, 6\u20130, 6\u20130.\nTeste di serie.\nTutte le teste di serie hanno ricevuto un bye per il secondo turno. "}
{"id": "5006795", "revid": "599013", "url": "https://it.wikipedia.org/wiki?curid=5006795", "title": "Brisbane Roar Football Club 2006-2007", "text": "Questa voce raccoglie le informazioni riguardanti il Brisbane Roar Football Club nelle competizioni ufficiali della stagione 2006-2007."}
{"id": "5006799", "revid": "1310927", "url": "https://it.wikipedia.org/wiki?curid=5006799", "title": "Brisbane Roar Football Club 2012-2013", "text": "Questa voce raccoglie le informazioni riguardanti il Brisbane Roar Football Club nelle competizioni ufficiali della stagione 2012-2013."}
{"id": "5006800", "revid": "110157", "url": "https://it.wikipedia.org/wiki?curid=5006800", "title": "Quarto ponte dell'amicizia thai-lao", "text": "Il quarto ponte dell'amicizia thai-lao (in lingua thai: \u0e2a\u0e30\u0e1e\u0e32\u0e19\u0e21\u0e34\u0e15\u0e23\u0e20\u0e32\u0e1e \u0e44\u0e17\u0e22-\u0e25\u0e32\u0e27 \u0e41\u0e2b\u0e48\u0e07\u0e17\u0e35\u0e48 4, ; in lingua lao: \u0e82\u0ebb\u0ea7\u0ea1\u0eb4\u0e94\u0e95\u0eb0\u0e9e\u0eb2\u0e9a \u0ea5\u0eb2\u0ea7-\u0ec4\u0e97 \u0ec1\u0eab\u0ec8\u0e87\u0e97\u0eb5 4 ) \u00e8 un ponte stradale sul fiume Mekong. Collega le cittadine di Ban Houayxay, capoluogo della Provincia di Bokeo, in Laos, e di Chiang Khong, nella Provincia di Chiang Rai, in Thailandia. Il ponte era l'ultimo manufatto mancante per il completamento della strada RA3 tra Chiang Khong e Jinghong, citt\u00e0 cinese della Provincia dello Yunnan. Tale arteria fa parte dell'autostrada asiatica AH3 che unisce Chiang Rai a Shanghai.\nDescrizione.\n\u00c8 un ponte a trave scatolare in calcestruzzo armato costruito a sbalzo. \u00c8 lungo 630 metri, dei quali 480 sopra il fiume, e largo 14,7 metri. Il progetto \u00e8 stato completato con la costruzione di un raccordo stradale lungo 5\u00a0km sul lato thailandese ed uno di 6\u00a0km sul lato laotiano. \u00c8 stato realizzato fuori dai centri abitati, alcuni chilometri a valle del Mekong.\nStoria.\nNel 1992, l'Asian Development Bank diede il via al progetto di sviluppo economico chiamato \"Subregione del Grande Mekong\", che coinvolge i seguenti Stati situati lungo il bacino del Mekong: Cambogia, Laos, Birmania, Thailandia, Vietnam, e la provincia cinese dello Yunnan. Tra i vari progetti nati in quest'ambito, all'inizio degli anni duemila Laos, Thailandia e Cina si sono accordati per la costruzione della strada RA3 a due corsie che congiungesse Chiang Khong e Jinghong, nello Yunnan. Tale strada, lunga 1260\u00a0km, nel tratto laotiano attraversa la giungla ed \u00e8 stata realizzata modificando una preesistente strada sterrata spesso impraticabile nella stagione delle piogge, innestandosi nel tratto cinese che era stato completato in precedenza. Programmata per il 2006, l'inaugurazione avvenne nel 2008 e completava il progetto \"Corridoio economico sud-nord\" che collega Bangkok a Kunming, il capoluogo dello Yunnan, con evidenti benefici alle economie dei tre Stati interessati.\nCon il completamento della strada, l'attraversamento del Mekong era ancora affidato ai traghetti tra Chiang Khong e Ban Houayxay, con i relativi alti costi e lunghi tempi di attesa. Il progetto del ponte prevedeva un costo iniziale di 48,96 milioni di dollari USA a carico dei governi dei tre Paesi interessati, con un finanziamento anche dell'Asia Development Bank. I lavori, iniziati nel 2010, avrebbero dovuto concludersi nel 2012, ma problemi di stanziamenti fondi, crisi economica thailandese e globale generale hanno fatto slittare l'apertura all'11 dicembre 2013. La cerimonia di inaugurazione \u00e8 stata presieduta dalla principessa di Thailandia Sirindhorn e dal vicepresidente del Laos Bounnhang Vorachith."}
{"id": "5006802", "revid": "1851848", "url": "https://it.wikipedia.org/wiki?curid=5006802", "title": "Enrico Berr\u00e8", "text": "Biografia.\nHa iniziato a praticare la scherma nella Societ\u00e0 Sportiva Lazio, Sezione Scherma, allenato nel fioretto da Matilde Lerro. In seguito \u00e8 passato alla sciabola, si \u00e8 allenato con Vincenzo Castrucci fino alla stagione 2011/2012, quando \u00e8 entrato nel gruppo sportivo delle Fiamme Gialle. Da allora \u00e8 socio onorario della S.S. Lazio.\nBerr\u00e8 ha vinto la medaglia di bronzo agli europei di Zagabria del 2013 nella gara individuale di sciabola. Nello stesso Europeo ha vinto la medaglia di oro nella gara a squadre con gli altri sciabolatori della nazionale italiana.\nAi campionati del mondo di Budapest 2013 ha ottenuto un quinto posto nella gara individuale e un sesto posto nella gara a squadre. Ha vinto agli Europei di Strasburgo 2014 la medaglia di oro nella gare a squadre di sciabola.\nHa vinto agli Europei di Montreux 2015 la medaglia di argento nella gare a squadre di sciabola. Ha vinto nella gara a squadre la medaglia di Oro ai Mondiali di Mosca 2015.\nAi Mondiali del 2017 a Lipsia vince il bronzo a squadre nella sciabola. Ai Mondiali del 2018 a Wuxi vince l'argento a squadre nella sciabola. Il 28-07-2021 vince la medaglia d'Argento alle Olimpiadi di Tokyo nella gara della Sciabola maschile a squadre insieme ad Aldo Montano, Luigi Samele e Luca Curatoli."}
{"id": "5006811", "revid": "119028072", "url": "https://it.wikipedia.org/wiki?curid=5006811", "title": "Norton Commando PR", "text": "La Norton 750 Commando PR \u00e8 una motocicletta sportiva prodotta dalla casa Norton Motorcycle Company dal 1970 al 1974.\nIl contesto.\nGi\u00e0 a partie dal 1967 le Norton Commando vennero elaborate da molti rivenditori per essere utilizzate nella competizioni riservate alle moto derivate di serie. Condotte da piloti come Paul Smart e Mick Andrews conquistarono onorevoli piazzamenti anche in gare importanti come il Tourist Trophy. Ci\u00f2 fece decidere la Norton ad approntare un allestimento sportivo della \"Commando\" denominato \"\"Production Racer\" e subito ribattezzato dagli appassionati inglesi \"Yellow Peril\"\" (Pericolo Giallo), a causa dell'unica colorazione in cui veniva prodotta.\nPer la cronaca, la prima \"Commando PR\" costruita, non ancora dotata del caratteristico cupolino a code lunghe, venne inviata in Italia per debuttare nelle gare della Temporada romagnola. Affidata alla Scuderia Speedy Gonzales di Franco Farn\u00e9 e condotta da Giuliano Ermanno, esord\u00ec con una vittoria alla \"100 Miglia di Imola\" del 1970.\nLa \"Commando PR\".\nLa diversit\u00e0 tra la normale \"Commando\" e la \"PR\" non \u00e8 radicale e va cercata in una serie di piccole modifiche fatte su una base telaistica di buon livello, ben calibrata sulla modesta potenza del motore. Quest'ultimo, infatti, \u00e8 dotato di un albero a camme speciale tipo \"S3\" accuratamente bilanciato che consente una potenza presunta da 67 Cv a 7.000 giri/min, con possibilit\u00e0 di raggiungere i 7.400 giri.\nEsternamente \u00e8 facile notare le differenze, consistenti nel gruppo cupolino, serbatoio e sella monoposto con codino porta-numero. Per la parte ciclistica, il telaio risulta rinforzato in pi\u00f9 punti e l'angolo del cannotto di sterzo leggermente aumentato per dare maggiore stabilit\u00e0 alle velocit\u00e0 elevate. L'irrigidimento delle sospensioni, le ruote a raggi in lega leggera e il grosso freno a disco anteriore Lockheed-Norton erano le novit\u00e0 pi\u00f9 importanti. Il freno posteriore \u00e8 il normale tamburo delle \"Commando\" di serie, dotato di tre fori supplementari per il raffreddamento e di guarnizioni ad attrito elevato. Completava la trasformazione il posizionamento arretrato delle pedane e dei comandi freno-cambio a leva singola.\nLa \"Yellow Peril\" venne messa in listino allo stratosferico prezzo di 1.900.000 lire franco dogana. Con la stessa cifra, nel 1970, si poteva acquistare una \"Duetto\".\nNel 1973, in omaggio allo sponsor e alla vittoria di Peter Williams nella classe 750 del Tourist Trophy la \"\"Production Racer\" venne ribattezzata \"John Player\"\" e dotata dei colori ufficiali del team, con carenatura pi\u00f9 estesa e doppio faro anteriore. Poteva essere equipaggiata, a richiesta, anche con il nuovo motore da 829 cc che da quell'anno sostitu\u00ec la precedente versione sui modelli di serie.\nLa produzione.\nNella totale incertezza sui numeri di produzione si riflette lo stato di difficolt\u00e0 in cui si dibatteva all'epoca l'azienda. Non era infatti prevista una numerazione diversa per i telai e per i motori che venivano modificati artigianalmente da un reparto corse ormai in disarmo. Ad aggravare l'insicurezza delle cifre anche il fatto che la struttura telaistica della \"Commando PR\" e della \"Commando\" sono pressoch\u00e9 identiche. Nella sostanza qualunque possessore di una \"commando\" con motore \"Combat\" poteva trasformare la sua moto in \"PR\" semplicemente montando i pezzi meccanici e le sovrastrutture fornite dalla Norton o dalle aziende costruttrici della componentistica, ottenendo un modello del tutto identico e, di fatto, completamente originale. Detta premessa pu\u00f2 far comprendere la differenza tra i circa 200 esemplari prodotti stimati dagli esperti e i 93 esemplari prodotti stimati da Norton Owner Club. Di certo si sa che il primo \"PR\" prodotto nel 1970 portava il numero di serie 135262 e l'ultimo, denominato \"JP\", fu prodotto nel 1974 con il numero 145183."}
{"id": "5006813", "revid": "125215728", "url": "https://it.wikipedia.org/wiki?curid=5006813", "title": "Mario Mariani (compositore)", "text": "Biografia.\nInfanzia, studi ed opere giovanili.\nMario Mariani nasce a Pesaro il 6 ottobre 1970. \u00c8 qui che compie gli studi e fonda la sua prima band con lo pseudonimo di Von Braun, assiemo a Paolo Marzocchi (aka Medio) gi\u00e0 nel 1985, con il nome di Capillary. La band proponeva un'estetica ed un suono in stile horror e dark-prog, fortemente caratterizzato da testi umoristici grotteschi e surreali. Con i Capillary, Mariani pubblic\u00f2 l'album \"PTS\" (Minotauro Records, 1989), che vedeva Paul Chain come produttore artistico. Tra i concerti dei Capillary, va ricordata la partecipazione al Festival di Sanscemo del 1991, in cui la band esegu\u00ec il brano \"Ciro il Vampiro\", poi inserito nella ristampa di \"PTS\" del 1996 ad opera della New LM Records.\nNegli anni '90 si iscrive al Conservatorio Gioachino Rossini di Pesaro, dove segue i corsi di Musica Elettronica, Composizione e Strumentazione per banda e corno. Tra il 1990 ed il 1993 collabora con la Mostra internazionale del Nuovo Cinema di Pesaro nelle retrospettive di cinema muto rimusicando con improvvisazioni al pianoforte i grandi classici di registi come David Wark Griffith, Carl Theodor Dreyer, Robert Wiene, Fritz Lang, Friedrich Wilhelm Murnau, Georges M\u00e9li\u00e8s, Dziga Vertov. Fu anche grazie a quest'esperienza che Mariani, partendo dalle teorie di John Cage, si avvicin\u00f2 all'improvvisazione libera sviluppando anche un proprio approccio alla \"composizione istantanea\".\nIl 14 luglio 1993 porta in scena \"Acqui\" al Frantoio del Trionfo di Saltara per il Festival Ville e Castella, che consisteva in una sua composizione per pianoforte e 14 strumenti ad acqua, mentre il 17 maggio 1994 presso l'Auditorium Collegio Vela di Urbino fu la volta della composizione per due flauti intitolata \"Am I or not a serious composer?\". In questo periodo conosce i film-maker di cinema d'animazione Gianluigi Toccafondo e Mauro Caramanica, per i quali compone le colonne sonore per alcuni film: con il primo \"La boxe\" (1994) inaugurer\u00e0 un lungo periodo di collaborazione tra i due, mentre per il secondo musicher\u00e0 i cortometraggio d'animazione \"Vertigine\" (1995).\nNel 1995 Mario Mariani si diploma in pianoforte al Conservatorio Gioachino Rossini.\n1996-2003: Tra Broz Ensemble e colonne sonore.\nIl 1996 vide Mario Mariani impegnato nella realizzazione di diverse colonne sonore: il cortometraggio \"5 aprile\" di Matteo Pellegrini, le animazioni \"Majestic Presence\" di Letizia Geminiani ed \"On the skin\" di Mauro Caramanica, ed alcune sigle di Gianluigi Toccafondo. Nel mondo del teatro aveva invece iniziato a comporre le musiche per gli spettacoli di Francesco Calcagnini.\nGi\u00e0 nel 1992 intanto Mariani aveva formato il Broz Ensemble, riprendendo il nome dal Virus informatico. L'ensemble pubblic\u00f2 cos\u00ec l'album \"http://www.pesaro.com/broz\" nel 1997 per la New LM Records, partecipando anche a festival come il FIMU in Francia ed il Rossini Opera Festival 1998 1998 in Italia. Se l'ensemble di Mariani vedeva la presenza di Paul Chain alla chitarra in una composizione principalmente orchestrale, Paul Chain lo ospit\u00f2 nel suo \"Alkahest\" (Godhead, 1995) come tastierista nel brano \"Voyage to Hel\", mentre l'altro Death SS Steve Sylvester lo incluse come ospite nell'album \"Mad Messiah\" (Lucifer Rising, 1998).\nNel 1998 il New England Conservatory di Boston gli produce \"The Masterpie\u00aece\", una composizione per quartetto d\u2019archi e flauto rinascimentale che debutter\u00e0 il 24 settembre con gli esecutori John Tyson e Bentel Quartet. Compone poi musiche per istallazioni e cortometraggi come \"Errante Erotico Eretico\" (1998) di Carloni &amp; Franceschetti, \"La Sagra\" (1998) di Roberto Catani, \"Pinocchio\" (1999) e \"Sipario Ducale\" (1999) di Gianluigi Toccafondo. Sempre sul finire degli anni '90 lavora alle musiche per gli spot pubblicitari di importanti marchi come Microsoft, Toyota, Ferrero, Tele2 e Fiat e nel 1999 venne chiamato dalla Acmefilmworks di Los Angeles a scrivere la musica della sigla della 56\u00aa Mostra internazionale d'arte cinematografica di Venezia, che verr\u00e0 utilizzata fino al 2001. \nNel 2001 compone una propria colonna sonora per il film muto \"Cain\u00e0\" (1922, regia di Gennaro Righelli), presentando un vero e proprio film-concerto che debutter\u00e0 al Fano Film Festival 2001. Compone poi le musiche per i cortometraggi sperimentali di Mauro Santini della serie \"Videodiari - Italia, 2001-2005\" intitolati \"Di ritorno\" (2001), \"Dietro i vetri\" (2001), \"Dal cortile\" (2001) e \"Da lontano\" (2002). Compone le musiche per gli spettacoli teatrali \"Il pasto dell'orco\" (2001) con la regia di Fabrizio Bartolucci, \"Viaggio nelle muse\" (2002), \"Aspetto e spero\" e \"L'usignolo, non l'allodola\" di Paola Galassi, \"Pantagruele\" con la regia di Sante Maurizi e \"Il Borghese Gentiluomo\" (2003) con la regia di Giampiero Solari.\nNel 2003 inizia, con \"Sulle tracce del gatto\", a comporre colonne sonore per i film di Vittorio Moroni in un sodalizio che durer\u00e0 per gli anni a venire.\n2004-in poi: Gli album e le colonne sonore.\nNel 2004 compone la colonna sonora di \"Tu devi essere il lupo\", opera d'esordio del regista Vittorio Moroni, mentre nel 2005 compone il jingle per la sigla della 62\u00aa Mostra internazionale d'arte cinematografica di Venezia. Il sodalizio con Moroni prosegu\u00ec nei due film successivi intitolati \"Le ferie di Licu\" (2007) e \"Eva e Adamo\" (2009). E se le tre colonne sonore vennero pubblicate su CD dalla CAM, fu con la colonna sonora di \"Sotto il mio giardino\" (2008) di Andrea Lodovichetti che Mariani vinse il premio Novaracinefestival per la migliore colonna sonora.\nNel 2010 ha portato un pianoforte a coda all'interno della Grotta dei Prosciutti, in cima al Monte Nerone vivendo al suo interno per un mese e offrendo ogni giorno un concerto pubblico. Nello stesso anno produce il suo primo album per piano solo intitolato \"Utopiano\" (ViviRecords, 2010), in cui sembrano convergere sia le esperienze concertistiche che quelle di composizioni per il cinema nello sviluppare un metodo per quello che lui stesso chiamer\u00e0 il \"pianoforte im-preparato\".\nNel 2011 pubblic\u00f2 l'album \"Intemporanea\" per la Heliopolis Edizioni, una suite \"urfuturista\" per fiati, pianoforte ed orchestra virtuale che vedeva coinvolti ai fiati Ivan Gambini, Barbara Piperno e Niccol\u00f2 Bolognesi. Sempre nello stesso anno organizz\u00f2 il festival estivo del \"Teatro libero del Monte Nerone\", che si svolge all'interno di un bosco ai confini tra Marche e Umbria. Da questa esperienza Mariani produce il suo album successivo intitolato \"Elementalae\", un album che l'artista deficnisce \"per pianoforte e orchestra naturale\" proprio per la mescolanza tra i suoni naturali dell'Appennino ed il pianoforte immerso e registrato in questo contesto. Nel natale 2011 porta in tourn\u00e9e il progetto \"A Silent Christmas\" composto da 4 film muti sulla figura del Natale (Canto di Natale, A trap for Santa Claus (1925, di Kleinschmidt), A winter straw ride) rimusicati dal vivo con il suo pianoforte mi-preparato in un concerto che porter\u00e0 in scena in molti teatri italiani durante i successivi periodi natalizi.\nNel 2013 compone le musiche per i film \"Se chiudo gli occhi non sono pi\u00f9 qui\" di Vittorio Moroni ed \"Italian movies\" di Matteo Pellegrini, e poi per gli spettacoli teatrali \"Amleto\" di Pietro Conversano (prodotto da AMAT) ed \"Encephalon\" di e con Niba, Mario Mariani, Andrea Bartola.\nNel 2014 realizza la musica al pianoforte e organo a canne per \"La Vie et la Passion de J\u00e9sus-Christ\" di Ferdinand Zecca e Lucien Nonguet.\nStile.\nDefinisce il suo stile \"composizione istantanea transpersonale\".\nFortemente riconoscibile per il suo personale ed eclettico approccio al pianoforte, Mario Mariani concepisce lo strumento come un'orchestra, con uno stile che spazia dalla musica contemporanea alle performance teatrali, collaborando spesso con attori e artisti visuali, tra i quali Giuliano Del Sorbo, Massimo Ottoni e Graziella Galvani."}
{"id": "5006816", "revid": "310175", "url": "https://it.wikipedia.org/wiki?curid=5006816", "title": "Salvo (Salvatore Mangione)", "text": ""}
{"id": "5006828", "revid": "1115371", "url": "https://it.wikipedia.org/wiki?curid=5006828", "title": "European Rugby Champions Cup 2014-2015", "text": "La European Rugby Champions Cup 2014-15 fu la 20\u00aa edizione della coppa d'Europa per squadre di club di rugby a 15 tra i club espressione delle federazioni europee di Inghilterra, Francia, Galles, Irlanda, Scozia e Italia.\nSi tratta della prima edizione organizzata dall'European Professional Club Rugby, che ha sostituito l'European Rugby Cup, e vede in campo 20 squadre, 4 in meno rispetto al formato in vigore fino al 2014.\nSquadre partecipanti.\nLe 20 squadre del torneo provengono dai campionati Top 14, English Premiership e Pro12, secondo il seguente criterio:"}
{"id": "5006831", "revid": "986213", "url": "https://it.wikipedia.org/wiki?curid=5006831", "title": "Helena Gleichen", "text": "Biografia.\nEra la figlia di Vittorio di Hohenlohe-Langenburg, nipote della regina Vittoria, e di sua moglie, Laura Williamina Seymour, figlia dell'ammiraglio Sir George Seymour.\nDurante la prima guerra mondiale rinunci\u00f2 i suoi titoli tedeschi accettando la posizione di figlia di un marchese e si diresse verso la 4\u00b0 unit\u00e0 radiografica della Croce Rossa britannica di stanza nella Villa Zucco a Cormons, in Italia. Era un membro della Society of Antiquaries. \nLavor\u00f2 nell'ex studio di suo padre nel St James Palace di fronte Friary Court. Durante la seconda guerra mondiale la tenuta di famiglia a Much Marcle, nel Herefordshire, venne utilizzata dal Tate per lo stoccaggio in sicurezza delle opere d'arte.\nMorte.\nMor\u00ec il 28 gennaio 1947. Nel 1940 vennero pubblicate le sue memorie: \"Contacts and Contrasts\"."}
{"id": "5006845", "revid": "682087", "url": "https://it.wikipedia.org/wiki?curid=5006845", "title": "Paolo Arrigoni", "text": ""}
{"id": "5006847", "revid": "767487", "url": "https://it.wikipedia.org/wiki?curid=5006847", "title": "Malagodi (famiglia)", "text": "Malagodi chiamata originariamente Malagola, fu un'antica famiglia la cui presenza \u00e8 attestata a Cento (Ferrara) dal XVI secolo, come annotato nei blasonari locali del Bagni e del Monteforti e ascritta al nobile Consiglio di Cento nel 1760. La tradizione familiare e studi recenti avvalorano l'ipotesi che trattasi di uno di quei rami dei Malagola di Modena citati da Giovan Battista di Crollalanza.\nLa famiglia \u00e8 nota per aver dato i natali a due generazioni di politici italiani con Olindo, Senatore del Regno e il figlio Giovanni, che fra gli altri incarichi istituzionali ricopr\u00ec quello di Presidente del Senato della Repubblica.\nStoria.\nA Cento, bench\u00e9 forestiera, risult\u00f2 di posizione agiata fin dal principio; i suoi membri furono generalmente ricchi possidenti, molti fin dal XVII secolo risultano studenti dell'Universit\u00e0 di Bologna, altri dediti alle leggi, alle arti, alle lettere, alla politica, alle scienze e alla religione.\nCome detto, la tradizione familiare vuole i Malagodi giunti a Cento da Modena intorno alla met\u00e0 del XVI secolo come ricorda anche Giovanni Malagodi nell'introduzione di una raccolta di testi del padre Olindo; questa tesi \u00e8 avvalorata dal documento pi\u00f9 antico rinvenuto, il registro che riporta il battesimo di Caterina figlia di Bigo, battezzata il 7 gennaio 1554. Negli elenchi dei battesimi della chiesa di San Biagio di Cento, accuratamente copiati negli scritti di Francesco Antonio Bagni (1657-1721), conservati presso l'Archivio Storico Comunale di Cento risulta che poi, oltre a Bigo anche altri uomini adulti ebbero dei figli in quel periodo, inoltre, \u00e8 registrata la nascita di circa cento persone con il cognome Malagodi dal 1554 al 1704.\nLa condizione sociale ed economica della famiglia era elevata, membri della famiglia risultano frequentare gli studi universitari fin dall'antichit\u00e0. Abbiamo cos\u00ec per esempio i seguenti Malagodius o Malagodus o de Malagodiis di Cento:\nNella ripartizioni delle terre della Partecipanza agraria di Cento i Malagodi non figurano mai fra gli appartenenti alle originarie famiglie centesi che a questa diedero corpo, risultavano invece tra gli estromessi dalle divisioni, i cosiddetti Fumanti (coloro che non erano originari del luogo, spesso benestanti) che costrinsero per\u00f2 gran parte dei partecipanti a migrare verso le zone di bonifica. Come \"possidenti\" sono ricordati i seguenti:\nNei secoli successivi la famiglia appare comunque ben radicata a Cento, radicamento che viene sancito con l'aggregazione fra le consolari del 1760.\nI maggiori rami attualmente esistenti della famiglia sono registrati nella XXXII^ edizione dell'Annuario della nobilt\u00e0 italiana.\nStoria antica.\nIpotesi accettate sulle origini della famiglia individuano i Malagodi di Cento (anticamente chiamati Malagola) originati da un ramo dei Malagola di Modena. Oltre alle dinamiche cognominali, anche l'analisi sull'araldica dei diversi rami del casato Malagola/Malagoli ha fatto rilevare significativi elementi di similitudine che avvalorano tale tesi; gli stemmi, generalmente degli \"spaccati\" contengono sempre gli stessi elementi, in particolare una testa crinita e barbuta di biondo che in alcuni rami emiliani dei Malagola (Ferrara e Castellararo) diviene di moro, proprio come nello stemma Malagodi.\nIl capostipite della casa viene citato dal padre della storiografia italiana, Ludovico Antonio Muratori (1652-1750), che registr\u00f2 la presenza di Pietro Malagola di Modena, ad un'importante assemblea tenutasi in quella citt\u00e0 dai Rettori della Lega Lombarda nel 1173 per avversare il Barbarossa. Il dato storico attribuito al Muratori, \u00e8 rilevabile anche dagli autorevoli testi di Giambattista di Crollalanza e di Vittorio Spreti.\nUn discendente di Pietro, Zanne, morto prima del 1299 \u00e8 il capostipite di quei rami della famiglia, di parte guelfa, che nei secoli XIII e XIV si allontanarono da Modena a causa delle frequenti e logoranti lotte intestine tra le fazioni, per stabilirsi nei vasti possedimenti che avevano nel Modenese.\nSul finire del XV secolo alcuni rami dei Malagola discesi dal capostipite Pietro tornarono a Modena ripristinando gli antichi fasti grazie al commercio e al notariato. Dal XVI al XVII secolo una graduale modifica del cognome va a distinguere famiglie che si chiameranno anche Malagoli e Malagodi, posto che in molti casi verr\u00e0 utilizzata in maniera indifferenziata una delle tre forme. Un ramo deriva da Cristoforo e Giampaolo provenienti da Albareto (PR) che furono fatti cittadini di Modena nel 1472. Cristoforo ebbe un figlio, Antonio che a sua volta fu padre di Zanetto detto il Magnifico, valoroso condottiero che, col suo parente Giambattista Seghizzo -maggiordomo della Regina di Francia Caterina de Medici- si rec\u00f2 alla corte francese e vi ottenne la nobilt\u00e0. Geminiano, figlio di Zanetto, all'incirca nel 1538 trasfer\u00ec la sua famiglia da Modena a Ravenna e vi ebbe diversi figli tra i quali Giovanni e Biagio, dal primo discese un ramo che si estinse nella seconda met\u00e0 del XVII secolo, dal secondo discendono i rami che arriveranno fino ai giorni nostri. Pur accogliendo queste ipotesi, risulta per ora impossibile stabilire se i Malagodi centesi derivino da uno dei rami che lasci\u00f2 Modena nei secoli XIII e XIV oppure da uno di quelli che vi rifior\u00ec nel XV secolo.\nL'appartenenza dei Malagodi alla famiglia chiamata anticamente Malagola \u00e8 comunque documentata e accreditata da molteplici testi e diversi studiosi. Il Monteforti riporta, in testa all'illustrazione dello stemma, la dicitura \u201cMalagola o Malagodi\u201d. Nel blasonario del Bagni, sotto la dicitura \u201cMalag\u00f3la\u201d e scritto: \u201cQuesta famiglia detta ancora Malagodi\u2026\u201d. Giambattista di Crollalanza riferisce: \u201cMolti rami della famiglia Malagola o Malagoli (come si chiamarono dopo il secolo XVI) si trovano in Modena senza interruzione dal 1472 in poi\u2026\u201d. Quest'ultimo dato pu\u00f2 considerarsi integrato dalle ricerche dello studioso contemporaneo Fabrizio Ferri Personali presso gli archivi storici modenesi ove ha potuto constatare come in riferimento ai rami citati dal Crollalanza fosse invalsa anche la forma Malagodi registrando ci\u00f2 nella sua opera sulle famiglie dei domini estensi. Ancora, nel 1893 Antonio Orsini ricorda come cognome usato dai Malagodi centesi anche la forma Malagoli.\nLa variabilit\u00e0 delle forme cognominali nel passato ha peraltro prodotto probabilmente un cambiamento di denominazione in altri rami della famiglia; \u00e8 possibile rintracciare altre forme dovute a vari fattori, primo fra cui l'imprecisione con cui venivano registrati i nascituri abbiamo cos\u00ec Malaguzi e Malaguti rilevabili dai registri di battesimo di Dosso (Ferrara) per membri legati chiaramente alla famiglia Malagodi; inoltre \u00e8 accertato che almeno un'altra modifica \u00e8 stata apportata trasformando un ramo dei Malagodi in Malag\u00f2 che, sulla base dei rilievi effettuati nei registri dei Battesimi tenuti a San Biagio a Cento, \u00e8 probabile discenda da Andrea battezzato il 2 dicembre 1577 figlio di \u201cMalag\u00f2 da Malagodi e Alessandra\u201d; infatti, anche gli autorevoli testi di Ferruccio Pasini Frassoni e di Angelo M.G. Scorza, che pure riportano dati della famiglia Malagodi, citano ancora i Malag\u00f2 come un'antica famiglia centese derivata dai Malagodi.\nEsponenti della famiglia.\nAlcuni esponenti della famiglia furono:"}
{"id": "5006848", "revid": "1776051", "url": "https://it.wikipedia.org/wiki?curid=5006848", "title": "Fantastic Planet", "text": "Fantastic Planet \u00e8 il terzo album in studio del gruppo musicale statunitense Failure, pubblicato il 13 agosto 1996 dalla Slash Records e dalla Warner Bros..\nCome i predecessori, non riusc\u00ec a ottenere discreti risultati di vendita, ma produsse il singolo di maggior successo della carriera del gruppo, \"Stuck on You\". Il singolo arriv\u00f2 alla 23\u00aa posizione dell'Alternative Songs e alla 31\u00aa della Mainstream Rock Songs di \"Billboard\".\nNel 2004 il gruppo pop punk Paramore pubblic\u00f2 una reinterpretazione di \"Stuck on You\" nel suo EP \"The Summer Tic EP\", titolo tratto da una frase del brano stesso."}
{"id": "5006850", "revid": "765341", "url": "https://it.wikipedia.org/wiki?curid=5006850", "title": "Villa di Albola", "text": "La villa di Albola (indicata anche come castello, ma da non confondere con il castello di Albola) \u00e8 un edificio storico in localit\u00e0 Pian d'Albola 31, a Radda in Chianti, in provincia di Siena.\nStoria.\nDi origine longobarda, il sito fondiario nell'XI secolo fu donato da alcuni laici della zona all'arcivescovo di Milano Arnolfo II, ma alla sua morte venne frazionato in vari poderi, sotto la giurisdizione della famiglia Monterinaldi. Un documento del 1247 ricorda l'insediamento, ormai fiorentino, organizzato come una \"curtis\" dotata di un piccolo castello in cui risiedeva il signore.\nVerso il 1480 la signoria del Pian d'Albola fu acquisita da Agnolo Ludovico Acciaiuoli, membro di una rilevante famiglia fiorentina. Procedendo a vari accorpamenti, tra il 1514 e il 1522 l'unit\u00e0 poderale si ampli\u00f2, diventando una grande azienda agraria. Nel 1636 la propriet\u00e0 pass\u00f2 per via ereditaria ai Samminiati, grazie al matrimonio dell'ultima discendente Caterina Acciaiuoli (m. 1644) con Ascanio Samminiati. Quest'ultimo amava trascorre il tempo al Pian d'Albiola sia per la ricreazione e il riposo della vita campestre, sia per sperimentarvi le pi\u00f9 avanzate tecniche agrarie di collina, che aumentarono notevolmente la produttivit\u00e0 della tenuta.\nNel Settecento il Pian d'Albona divenne residenza prediletta della nuova famiglia, che in quegli anni promosse la ricostruzione e l'abbellimento delle strutture edilizie esistenti, creando una vera e propria villa corredata di un ampio parco all'intorno.\nAlla morte di Ascanio, nel 1759, le propriet\u00e0 passarono alla sua unica figlia Camilla, che era andata in sposa a Giovanni Camillo de' Pazzi. Alla morte della donna (1762) i beni furono amministrati dal marito in nome dei figli fino alla sua scomparsa, nel 1773, quando l'intera tenuta conflu\u00ec negli ampi possedimenti della famiglia Pazzi. Nel 1861, con l'ultimo erede legittimo Gaetano maritato ad Eleonora Torrigiani, la villa pass\u00f2 a una delle sue figlie maritate ai Cumo. Questa famiglia segu\u00ec le sorti della tenuta fino al 1940, quando pass\u00f2 ai Ginori Conti, e successivamente nel 1979 fu acquistata dal gruppo Zonin.\nDescrizione.\nDelle costruzioni medievali restano tracce inglobate nei muri perimetrali, mentre l'edificio della fattoria degli Acciaiuoli fu demolito nel 1739 per costruire la cappella intitolata a san Giuseppe (come ricorda l'iscrizione sull'altare), dotata di campaniletto ancora esistente sul tetto della villa.\nQuest'ultima mostra le proporzioni armoniose imbevute di classicit\u00e0 tipiche delle residenze rurali dell'aristocrazia fiorentina dell'epoca. La facciata principale mostra un portale al centro centinato e contornato da bugne, con quattro assi di finestre rettangolari disposte su due piani fino alla gronda (con architrave in pietra), oltre la quale si apre un terzo piano di servizio e svettano due torrette angolari, in pietra non intonacata e con finestre ad arco. Sopra il portale svetta anche uno stemma della famiglia Ginori e pi\u00f9 in alto, fra le torrette, si trova il citato campaniletto a vela della cappella. Quest'ultima si trova a sinistra della facciata principale e possiede fregi sul portale con un timpano irregolare.\nGli ambienti interni si dispongono in maniera simmetrica attorno a un corridoio centrale, nonostante qualche manomissione successiva, come l'apertura di un arco nella zona della sala da pranzo. Nei sotterranei, risalenti all'epoca degli Acciaiuoli, si trovano le cantine coperte a volta.\nIl giardino, di gusto francese, \u00e8 caratterizzato da un lungo viale centrale fiancheggiato da alberi sempreverdi e inquadrato da statue."}
{"id": "5006852", "revid": "1543377", "url": "https://it.wikipedia.org/wiki?curid=5006852", "title": "Tuffi ai Giochi della XI Olimpiade - Trampolino femminile", "text": "La competizione del trampolino femminile di tuffi ai Giochi della XI Olimpiade si \u00e8 svolta il giorno 12 agosto 1936 al \"Berlin Olympic Swim Stadium\".\nRisultati.\n6 tuffi, 3 obbligatori e 3 liberi dal trampolino di 3 metri."}
{"id": "5006856", "revid": "250099", "url": "https://it.wikipedia.org/wiki?curid=5006856", "title": "PlayStation Vita TV", "text": ""}
{"id": "5006860", "revid": "1543377", "url": "https://it.wikipedia.org/wiki?curid=5006860", "title": "Los Lobos Goes Disney", "text": "Los Lobos Goes Disney \u00e8 un album dei Los Lobos, pubblicato dalla Walt Disney Records nell'ottobre del 2009.\nMusicisti.\nMusicista aggiunto "}
{"id": "5006862", "revid": "1591878", "url": "https://it.wikipedia.org/wiki?curid=5006862", "title": "Iacopo Bussolari", "text": "Nel 1356 si mise a capo di una rivolta popolare che scacci\u00f2 da Pavia i Beccaria e guid\u00f2 i pavesi durante l'assedio posto alla citt\u00e0 da Galeazzo II Visconti nel 1356. Successivamente, instaur\u00f2 in citt\u00e0 un regime repubblicano ispirato all'esperienza romana di Cola di Rienzo. Ma nel 1359, dopo che Pavia fu presa dai Visconti, venne imprigionato da Galeazzo Visconti.\nLiberato nel 1373, si rec\u00f2 prima ad Avignone e poi ad Ischia, dove, ospite di suo fratello Bartolomeo Bussolari, vescovo dell'isola, si spense."}
{"id": "5006869", "revid": "36426", "url": "https://it.wikipedia.org/wiki?curid=5006869", "title": "Ginori Conti", "text": ""}
{"id": "5006872", "revid": "110157", "url": "https://it.wikipedia.org/wiki?curid=5006872", "title": "European Professional Club Rugby", "text": "L'European Professional Club Rugby (spesso abbreviata EPCR) \u00e8 il nuovo organismo di coordinamento del rugby a 15 di club di vertice in Europa, che ha preso il posto dell'European Rugby Cup (ERC); organizza le due maggiori competizioni continentali per club, l'European Rugby Champions Cup (ex Heineken Cup) e l'European Challenge Cup, agendo sotto la giurisdizione degli organismi istituzionali (IRB e FIRA-AER).\nL'organizzazione \u00e8 stata fondata nel 2014; come sede \u00e8 stata scelta la cittadina di Neuch\u00e2tel, in Svizzera.\nOrganigramma.\nGestito attraverso un consiglio di amministrazione, l'EPCR prevede un presidente indipendente. I nove soci sono elencati di seguito:\nCi sar\u00e0 anche un comitato esecutivo, con il compito di gestire le pratiche commerciali, composto da un presidente, un direttore generale e tre membri votanti, che provengono rispettivamente dal campionato Top 14, dalla Premiership Rugby e dal Pro14."}
{"id": "5006873", "revid": "310175", "url": "https://it.wikipedia.org/wiki?curid=5006873", "title": "Nancy Love", "text": ""}
{"id": "5006875", "revid": "22475", "url": "https://it.wikipedia.org/wiki?curid=5006875", "title": "Miniopterus inflatus", "text": "Miniopterus inflatus () \u00e8 un pipistrello della famiglia dei Miniotteridi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 92 e 128\u00a0mm, la lunghezza dell'avambraccio tra 45 e 52\u00a0mm, la lunghezza della coda tra 40 e 62\u00a0mm, la lunghezza del piede tra 7 e 11\u00a0mm, la lunghezza delle orecchie tra 8 e 14\u00a0mm e un peso fino a 19\u00a0g.\nAspetto.\nLa pelliccia \u00e8 corta, densa e setosa. Le parti dorsali variano dal nero con dei riflessi rossastri al bruno-rossastro e bruno-grigiastro, mentre le parti ventrali sono leggermente pi\u00f9 chiare. La fronte \u00e8 molto alta e bombata, il muso \u00e8 stretto e con le narici molto piccole. Le orecchie sono corte, triangolari, ben separate tra loro e con l'estremit\u00e0 arrotondata. Il trago \u00e8 lungo circa la met\u00e0 del padiglione auricolare, con i bordi dritti e paralleli e l'estremit\u00e0 arrotondata. Le membrane alari sono bruno-grigiastre, marroni scure o nere e attaccate posteriormente sulle caviglie. La lunga coda \u00e8 inclusa completamente nell'ampio uropatagio, il quale \u00e8 ricoperto di peli alla base. Il calcar \u00e8 lungo e privo di carenatura. Il cariotipo \u00e8 2n=46 FNa=50.\nBiologia.\nComportamento.\nSi rifugia singolarmente o in piccoli gruppi all'interno di grotte calcaree e laviche, gallerie minerarie, talvolta insieme a \"Hipposideros caffer\", \"H.gigas\", \"H.ruber\" e al miniottero comune. Forma vivai fino a 40.000 femmine. Il volo \u00e8 veloce ed altamente manovrato.\nAlimentazione.\nSi nutre di insetti catturati in volo sopra spazi aperti.\nRiproduzione.\nDanno alla luce un piccolo alla volta ad ottobre e svezzato dopo 2-3 mesi. Gli accoppiamenti avvengono a luglio, femmine gravide sono state catturate nello Zimbabwe nel mese di ottobre.\nDistribuzione e habitat.\nQuesta specie \u00e8 diffusa nell'Africa subsahariana, dalla Guinea meridionale fino all'Eritrea ad est e al Botswana a sud.\nVive nelle boscaglie spinose e di acacia, radure, foreste pluviali e boschi di miombo.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.inflatus\" come specie a rischio minimo (LC)."}
{"id": "5006881", "revid": "1573940", "url": "https://it.wikipedia.org/wiki?curid=5006881", "title": "Miniopterus natalensis", "text": "Miniopterus natalensis () \u00e8 un pipistrello della famiglia dei Miniotteridi diffuso nell'Africa subsahariana e nella Penisola arabica.\nDescrizione.\nDimensioni.\nPipistrello di medie dimensioni, con la lunghezza totale tra 104 e 115\u00a0mm, la lunghezza dell'avambraccio tra 43 e 46\u00a0mm, la lunghezza della coda tra 45 e 58\u00a0mm, la lunghezza del piede tra 6 e 11\u00a0mm, la lunghezza delle orecchie tra 10 e 12\u00a0mm e un peso fino a 12\u00a0g.\nAspetto.\nLa pelliccia \u00e8 lunga, molto soffice, densa e vellutata. Le parti dorsali sono marroni scure, grigio ardesia, nero-grigiastre o bruno-grigiastre, mentre le parti ventrali sono simili al dorso o leggermente pi\u00f9 chiare. La fronte \u00e8 molto alta e bombata, il muso \u00e8 stretto e con le narici molto piccole. Le orecchie sono grigio scure o bruno-nerastre, corte, triangolari, ben separate tra loro e con l'estremit\u00e0 arrotondata. Il trago \u00e8 lungo, con il margine posteriore convesso verso l'estremit\u00e0 arrotondata. Le membrane alari sono grigio scure, bruno-nerastre o nere e attaccate posteriormente sulle caviglie. La lunga coda \u00e8 inclusa completamente nell'ampio uropatagio, il quale \u00e8 grigio scuro o nero. Il calcar \u00e8 lungo e privo di carenatura. Il cariotipo \u00e8 2n=46 FNa=50.\nEcolocazione.\nEmette ultrasuoni sotto forma di impulsi a banda larga e frequenza modulata finale di 45-50 kHz.\nBiologia.\nComportamento.\nSi rifugia di giorno in grosse colonie, occasionalmente singolarmente o in piccoli gruppi, all'interno di grotte, gallerie minerarie, case, fessure rocciose e cavit\u00e0 degli alberi. Di notte predilige case, verande e garage. Le femmine formano vivai fino a 260.000 adulti durante le gravidanze. Effettua migrazioni anche fino a 260 kM ad altitudini pi\u00f9 elevate, dove entra in ibernazione tra maggio e luglio dopo essersi accoppiati. Nelle giornate estive entra in uno stato di torpore diurno.\nAlimentazione.\nsi nutre di insetti volanti, particolarmente coleotteri, lepidotteri, ditteri, isotteri e in misura minore di omotteri ed ortotteri, catturati in volo su spazi aperti, specchi d'acqua e talvolta anche in zone di densa vegetazione.\nRiproduzione.\nDanno alla luce un piccolo alla volta l'anno, a seconda della latitudine e dei regimi stagionali. In Sudafrica gli accoppiamenti avvengono a fine marzo o in aprile e dopo un ritardato impianto di quattro mesi le nascite avvengono da met\u00e0 novembre a dicembre. Nella Repubblica Democratica del Congo gli accoppiamenti si verificano a met\u00e0 aprile e i parti ad ottobre, dopo un ritardo di 3 mesi nell'impianto embrionale. I piccoli alla nascita pesano 2,7\u00a0g, circa il 27% delle madri, proporzionalmente i pi\u00f9 pesanti tra tutti i mammiferi.\nDistribuzione e habitat.\nQuesta specie \u00e8 diffusa nell'Africa orientale e meridionale, dal Sudan del Sud fino al Sudafrica a sud e nella Penisola arabica occidentale.\nVive nelle radure semi-desertiche con boscaglie di \"Acacia\"-\"Commiphora\" e nel bushveld.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.natalensis\" come specie a rischio minimo (LC)."}
{"id": "5006883", "revid": "465169", "url": "https://it.wikipedia.org/wiki?curid=5006883", "title": "Gilles de Bellem\u00e8re", "text": "Auditore di Rota ad Avignone e \"auditor litterarum contradictarum\" dal 1376, per primo ordin\u00f2 i decreti della Rota. Nel 1383 fu nominato vescovo di Lavaur, nel 1391 vescovo di Le Puy e nel 1392 ottenne l'ambita diocesi di Avignone."}
{"id": "5006885", "revid": "8660", "url": "https://it.wikipedia.org/wiki?curid=5006885", "title": "Nazionale di football americano dell'Irlanda", "text": "La nazionale di football americano dell'Irlanda \u00e8 la selezione maggiore maschile di football americano che rappresenta l'Irlanda nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi dell'Irlanda nei confronti delle Nazionali incontrate."}
{"id": "5006887", "revid": "287204", "url": "https://it.wikipedia.org/wiki?curid=5006887", "title": "X Factor 3 Compilation", "text": "X Factor 3 Compilation \u00e8 una compilation, pubblicata il 23 ottobre 2009. Raccoglie i brani cantati dai concorrenti della terza edizione di X Factor Italia e le loro basi musicali."}
{"id": "5006888", "revid": "508036", "url": "https://it.wikipedia.org/wiki?curid=5006888", "title": "Heineken Cup 2014-2015", "text": ""}
{"id": "5006905", "revid": "250099", "url": "https://it.wikipedia.org/wiki?curid=5006905", "title": "PS TV", "text": ""}
{"id": "5006906", "revid": "1543377", "url": "https://it.wikipedia.org/wiki?curid=5006906", "title": "Tuffi ai Giochi della XI Olimpiade - Piattaforma femminile", "text": "La competizione della piattaforma femminile di tuffi ai Giochi della XI Olimpiade si \u00e8 svolta il giorno dal 13 agosto 1936 al \"Berlin Olympic Swim Stadium\".\nRisultati.\n4 liberi dalla piattaforma di 10 metri."}
{"id": "5006907", "revid": "33689", "url": "https://it.wikipedia.org/wiki?curid=5006907", "title": "Zenzelino dei Cassani", "text": "Docente di diritto canonico e cappellano di Arnaud de Via dal 1318, fu successivamente cappellano di Giovanni XXII. Lasci\u00f2 commenti al \"Liber sextus\", alle \"Clementine\" e alle \"Extravagantes\"."}
{"id": "5006914", "revid": "250099", "url": "https://it.wikipedia.org/wiki?curid=5006914", "title": "PS Vita TV", "text": ""}
{"id": "5006923", "revid": "767487", "url": "https://it.wikipedia.org/wiki?curid=5006923", "title": "Guglielmo di Montlauzun", "text": "Docente nelle universit\u00e0 di Tolosa e Parigi, comment\u00f2, sul modello di Zenzelino dei Cassani, il \"Liber sextus\", le \"Clementine\" e le \"Estravaganti\"."}
{"id": "5006930", "revid": "345405", "url": "https://it.wikipedia.org/wiki?curid=5006930", "title": "Bozner Tagsblatt", "text": ""}
{"id": "5006947", "revid": "4252", "url": "https://it.wikipedia.org/wiki?curid=5006947", "title": "Raimond de Salg", "text": "Nominato nel 1352 vescovo di Elne e nel 1361 arcivescovo di Embrun, ottenne nel 1364 l'ambita diocesi di Agen.\nNegli ultimi anni fu inoltre patriarca titolare di Antiochia. Sul modello di Guglielmo di Montlauzun e di Zenzelino dei Cassani comment\u00f2 il \"Liber sextus\", le \"Clementine\" e le \"Estravaganti\"."}
{"id": "5006957", "revid": "184755", "url": "https://it.wikipedia.org/wiki?curid=5006957", "title": "Th\u00e9ophile Ducrocq", "text": "Docente all'universit\u00e0 di Parigi dal 1884 al 1899, \u00e8 noto per il suo \"Corso di diritto amministrativo\" (1863). Fu immune da qualsiasi influenza giuridica tedesca."}
{"id": "5006962", "revid": "110157", "url": "https://it.wikipedia.org/wiki?curid=5006962", "title": "Tin Can Trust", "text": "Tin Can Trust \u00e8 un album dei Los Lobos, pubblicato dalla Shout! Factory Records nell'agosto del 2010.\nTracce.\nBrani composti da David Hidalgo e Louie P\u00e9rez, tranne dove indicato\nMusicisti.\nMusicisti aggiunti "}
{"id": "5006966", "revid": "116695179", "url": "https://it.wikipedia.org/wiki?curid=5006966", "title": "Nautzili", "text": "Biografia.\nGi\u00e0 apprezzato guerriero, emerse come capo nel decennio 1860', dopo la morte o l'eclissi di Josecito e Lobo, e l'uccisione di Manuelito e Jos\u00e8 Largo, proditoriamente assaliti da un reparto delle truppe del gen. James H. Carleton a Gallina Springs nell'ottobre 1862, restando comunque figura di secondo piano rispetto al famoso capo guerriero Santana, da poco succeduto al padre Barranquito (gi\u00e0 capo principale dei Sierra Blanca Mescaleros), ma spacciato per morto allo scopo di alleggerire la pressione dei militari, e a Cadete (fratello di Santana), divenuto portavoce e rappresentante del popolo nei rapporti coi bianchi.\nDivenuto uno dei capi principali della riserva Mescalero a prezzo di notevoli sforzi per mantenere la pace a fronte dell'insofferenza dei guerrieri per le regole imposte dai Pindah e del comportamento arrogante e aggressivo di costoro, esaur\u00ec la pazienza nel gennaio 1875, a seguito prima dell'attacco effettuato da un gruppo di \"vigilantes\" e poi dell'ulteriore attacco scatenato dalle truppe di Fort Stanton al comando del cap. E.G. Fechet contro il pacifico accampamento stabilito dagli stessi Mescaleros in un canyon previa autorizzazione dell'agente indiano, con distruzione del villaggio e razzia di 50 cavalli poi venduti all'asta; mentre i malconci e affamati Mescaleros vittime dei due attacchi venivano convinti a tornare all'agenzia, Nautzili e Pinole, con le rispettive bande, di non trascurabile consistenza, oltrepassarono il confine messicano e, nonostante i ripetuti messaggi inviati dall'agente W.D. Crothers, non accettarono di tornare a Fort Stanton fino all'agosto 1876. L'assassinio di Cadete, nel 1872, e la morte di Santana, nell'inverno 1876, fecero assurgere Nautzili, nonch\u00e9 Caballero e San Juan, al ruolo di capi principali dei Mescaleros della riserva (Sierra Blanca Mescaleros e Sacramento Mescaleros). \nNautzili si dimostr\u00f2 favorevole a dare accoglienza nella riserva Mescalero ai consenguinei Mimbre\u00f1os di Victorio, Loco e Nana, ospitandoli ripetutamente nel decennio 1870', ma, a differenza di Caballero (probabilmente imparentato con lo stesso Victorio) e San Juan, si impegn\u00f2 tenacemente per impedire che i guerrieri Sierra Blanca Mescalero lasciassero la riserva per unirsi al grande capo Mimbre\u00f1o nel periodo della cosiddetta \"Guerra di Victorio\" (1879-1880); dopo la partenza di Caballero, Nautzili e San Juan, con alcuni capi minori, furono inviati sulle tracce dei circa 400 Mescaleros fuggiti dalla riserva, mentre i militari procedevano a un rastrellamento con mezzi estremamente sbrigativi (lo stesso padre di Nautzili fu ucciso durante l'attacco a un accampamento sulla riva del Rio Tularosa); dopo la morte di Caballero e il rientro di San Juan, il nuovo agente W.H.H. Llewellyn riusc\u00ec a riconquistare una certa fiducia da parte dei capi, e, morto anche San Juan nel 1885, Nautzili fu chiamato a far parte del tribunale Mescalero istituito nell'inverno 1886."}
{"id": "5006967", "revid": "1573940", "url": "https://it.wikipedia.org/wiki?curid=5006967", "title": "Chiesa di San Pietro Apostolo (Minturno)", "text": "La collegiata di San Pietro Apostolo, gi\u00e0 cattedrale della diocesi di Minturno dal VI al IX secolo, \u00e8 il principale luogo di culto della citt\u00e0 di Minturno, nel Lazio, sede dell'omonima parrocchia affidata al clero diocesano.\nStoria.\nLa chiesa di San Pietro venne edificata per volont\u00e0 di papa Leone III intorno al IX secolo ampliando una precedente struttura, probabilmente del IV-V secolo. La chiesa fu poi nuovamente riedificata nel XII secolo ed ha subito rimaneggiamenti nel corso dei secoli XVI e XVIII, nel corso dei quali, pur mantenendo la sua conformazione medioevale, venne arricchita per lo pi\u00f9 internamente con decorazioni barocche.\nLa chiesa \u00e8 stata cattedrale per la diocesi di Minturno, gi\u00e0 unita alla sede di Formia nel 590 e poi nuovamente sede vescovile tra la met\u00e0 del I secolo e il 999. La sede di Minturno fu infine unita all'arcidiocesi di Gaeta.\nDescrizione.\nLa facciata della collegiata di San Pietro, rivolta ad ovest, \u00e8 a capanna ed \u00e8 preceduta da un portico a cinque arcate, delle quali le quattro laterali leggermente ogivali e quella centrale, di sezione minore, a tutto sesto. Quest'ultima \u00e8 sormontata dalla torre campanaria che si articola in tre ordini, ciascuno dei quali si apre verso l'esterno con una bifora per lato sorretta al centro da una colonnina marmorea.\nInternamente, la chiesa presenta una struttura basilicale a tre navate, di impianto medioevale, senza transetto, terminante con una parete piatta. Le navate sono separate da otto archi a sesto acuto (cinque nel piedicroce, tre nel coro) poggianti su colonne di spoglio e decorati con stuccature barocche; mentre le laterali sono coperte con volta a crociera, quella centrale presenta un soffitto a cassettoni ligneo intagliato del 1851. A met\u00e0 delle navatelle, due cappelle laterali barocche decorate con stucchi e marmi intarsiati, ciascuna delle quali presenta una cupoletta; quella di destra, gi\u00e0 del Santissimo Sacramento, ospita una tela raffigurante l'\"Ultima Cena\" di Andrea Sabatini da Salerno. Tra le opere presenti nella collegiata, vi sono il pregevole pulpito e, accanto ad esso, il candelabro del cero pasquale con decorazioni musive (1264), attribuito a Peregrino da Sessa. Il pergamo \u00e8 frutto di una ricomposizione del 1618 di un manufatto pi\u00f9 antico del quale conserva le singole parti, risalente alla fine del XIII secolo e ispirato al perduto ambone della cattedrale di Gaeta; esso \u00e8 accessibile direttamente dal presbiterio tramite una scaletta con due bassorilievi raffiguranti \"Giona e il pistrice\", e presenta sul parapetto decorazioni in mosaico in stile cosmatesco. Il coro \u00e8 concepito come prosecuzione dell'aula e si compone di due campate nella navata maggiore e tre nelle minori, con volte a crociera. Alle spalle dell'altare maggiore barocco in marmi policromi, un affresco del XIII secolo raffigurante la \"Virgo lactans\", incastonato nel corpo di canne dell'organo Consoli (2008). Nella chiesa \u00e8 venerata la statua della Madonna delle Grazie (1825), dal 1850 patrona di Minturno, incoronata nel 2008 dall'arcivescovo di Gaeta Fabio Bernardo D'Onorio.\nAlle spalle della parete di fondo del coro vi \u00e8 la trecentesca chiesa della congrega del Rosario, anch'essa a tre navate, con un ciclo di nove dipinti di XVIII secolo con \"Scene della vita di san Filippo Neri\". Al di sotto di essa, la cripta costituita da un ambiente centrale ai lati del quale si sviluppano diverse stanze quadrangolari che in origine erano adibite a celle funerarie."}
{"id": "5006968", "revid": "1543377", "url": "https://it.wikipedia.org/wiki?curid=5006968", "title": "Julij Michajlovi\u010d \u0160okal'skij", "text": "Presidente della Societ\u00e0 geografica russa dal 1917 al 1931.\nBiografia.\nNipote di Anna Kern (nota per essere stata l'amante di Pu\u0161kin), si diplom\u00f2 come guardiamarina, nel 1877, presso il Corpo navale dei cadetti (\u041c\u043e\u0440\u0441\u043a\u043e\u0439 \u043a\u0430\u0434\u0435\u0442\u0441\u043a\u0438\u0439 \u043a\u043e\u0440\u043f\u0443\u0441) per completare poi i suoi studi all'Accademia navale Kuznecov (\u0412\u043e\u0435\u043d\u043d\u043e-\u043c\u043e\u0440\u0441\u043a\u0430\u044f \u0430\u043a\u0430\u0434\u0435\u043c\u0438\u044f \u0438\u043c\u0435\u043d\u0438 \u041d. \u0413. \u041a\u0443\u0437\u043d\u0435\u0446\u043e\u0432\u0430) di San Pietroburgo, nel 1880. Fece la sua carriera nella Marina imperiale russa contribuendo a istituire l'Osservatorio navale di Sebastopoli e raggiungendo il grado di tenente-generale (ammiraglio di squadra) nel 1912. Allo stesso tempo, svilupp\u00f2 interesse per la limnologia e la meteorologia e divenne l'autore russo pi\u00f9 prolifico in questi campi, pubblicando circa 300 articoli. La sua pi\u00f9 importante monografia \u00e8 \"Oceanografia\" (\"\u041e\u043a\u0435\u0430\u043d\u043e\u0433\u0440\u0430\u0444\u0438\u044f\", 1917), una raccolta di lezioni dove esamina il collegamento tra la meteorologia e l'idrologia e sottolinea l'importanza di monitorare i fenomeni marini al fine di comprendere i cambiamenti globali del clima. Per questa opera \u00e8 stato premiato dall'Accademia russa delle scienze nel 1919 e dall'Accademia francese delle scienze nel 1923. \u0160okal'skij ha insistito sulla distinzione tra oceanografia e idrografia e ha introdotto il concetto di \"oceano globale\". \n\u00c8 stato membro della Societ\u00e0 geografica russa durante la presidenza di P\u00ebtr Petrovi\u010d Sem\u00ebnov-Tjan-\u0160anskij, alla cui morte, nel 1914, era subentrato Nikolaj Michajlovi\u010d Romanov e, dal 1904, membro nella \"Royal Geographical Society\". Nel 1917, dopo la rivoluzione di febbraio, Michajlovi\u010d cedette il potere e \u0160okal'skij fu messo a capo della Societ\u00e0 geografica russa, e mantenne il suo posto fino al 1931. \nDal 1897 \u00e8 stato impegnato per quattro anni in ricerche al lago Ladoga. Ha preparato nel 1914 la mappa dell'Impero russo.\nHa lavorato all'introduzione del sistema internazionale dei fusi orari (l'ora convenzionale \u00e8 stata introdotta nella Russia sovietica nel 1919). Presso l'Accademia Navale, ha continuato ad insegnare fino al 1930."}
{"id": "5006972", "revid": "1494169", "url": "https://it.wikipedia.org/wiki?curid=5006972", "title": "L'uomo di mondo", "text": ""}
{"id": "5006975", "revid": "666668", "url": "https://it.wikipedia.org/wiki?curid=5006975", "title": "Coco Schmitt", "text": ""}
{"id": "5006985", "revid": "287204", "url": "https://it.wikipedia.org/wiki?curid=5006985", "title": "Bence B\u00e1tori", "text": ""}
{"id": "5006991", "revid": "354397", "url": "https://it.wikipedia.org/wiki?curid=5006991", "title": "Cronologia di chimica", "text": ""}
{"id": "5006999", "revid": "830939", "url": "https://it.wikipedia.org/wiki?curid=5006999", "title": "Raffaello Barbiera", "text": "Biografia.\nNato a Venezia, giornalista, fu redattore del \"Corriere della Sera\" dal 1876 al 1882, e successivamente dell'\"Illustrazione Italiana\" dal 1878 al 1904. Dal 1881 al 1917 diresse \"L'illustrazione popolare\", collabor\u00f2, inoltre, con altri quotidiani.\n\u00c8 autore di numerosi testi aneddotici e di curiosit\u00e0 storiche, particolarmente del periodo risorgimentale.\nLa sua notoriet\u00e0 deriva principalmente dalla raccolta di saggi \"Il salotto della contessa Maffei\", pubblicata dall'editore Treves nel 1895, ove Barbiera descrive con spontanea vivacit\u00e0 l'ambiente letterario milanese del suo tempo.\nOltre ai saggi, fu autore di romanzi e novelle, un lavoro teatrale e un libro di versi.\nMor\u00ec a Milano a ottantadue anni.\nBibliografia.\nEnzo Ronconi (a cura di), \"Dizionario della letteratura italiana contemporanea\", 2 voll., Firenze, Vallecchi, 1973."}
{"id": "5007002", "revid": "767487", "url": "https://it.wikipedia.org/wiki?curid=5007002", "title": "Fritt vilt", "text": "Fritt vilt \u00e8 un film horror prodotto in Norvegia nel 2006, diretto da Roar Uthaug e scritto da Thomas Moldestad. Ha avuto un sequel, \"Fritt vilt II\"; e un prequel, \"Fritt vilt III\".\nTrama.\nUn bambino con una voglia su uno degli occhi, viene sepolto vivo tra la neve da qualcuno d'ignoto. La polizia interroga i genitori, sconvolti, ma non riesce a trovare niente di utile e non riescono a trovare il bambino. Parecchi anni dopo, ci sono parecchie persona scomparse tra le montagne.\nUn gruppo di cinque ragazzi: Jannicke, Morten Tobias, Eirik, Mikal e Ingunn iniziano il loro viaggio in montagna. Nelle scene che seguono si pu\u00f2 notare che Mikal e Ingunn sono una coppia molto spinta, mentre invece Jannicke ha paura di andare a vivere con Eirik. La ragazza spiega al Ingunn che ha paura che il fidanzato si stanchi di lei, venendo poi rassicurata. Il gruppo incomincia a divertirsi sciando qua e l\u00e0 per la zona, fin a quando Tobias non si rompe un osso. Il gruppo lo soccorre e non potendo tornare alla macchina essendo troppo lontana, decide rifugiarsi in un hotel abbandonato. L'hotel \u00e8 abbandonato da anni e al suo interno non c'\u00e8 nessuno.\nPrima di ispezionarlo, Il gruppo di ragazzi cura l'amico dandogli antidolorifici e unendo le parti della carne con la super colla. Dopodich\u00e9 mettono in funzione il generatore elettrico della struttura. Ingunn e Mikal, mentre ispezionano le camere ne trovano una interamente bruciata e comprendono che in passato \u00e8 scoppiato un incendio. Jannicke, trova invece il registro dell'hotel, che si ferma tuttavia al 1975 dove ci sono le condoglianze per una famiglia per la scomparsa del figlio. Trova inoltre, una foto dell'intera famiglia.\nDecidendo a passare la notte l\u00ec, per la tempesta, Ingunn e Mikal decidono di fare sesso, ma tuttavia la ragazza ci ripensa su provocando la rabbia del fidanzato che se ne va via dalla camera. Rimasta da sola, Ingunn decide di farsi il bagno - c'\u00e8 da dire che il bagno \u00e8 interamente coperto di sangue - ma viene aggredita e uccisa da qualcuno di misterioso. Il giorno dopo, Eirik decide di andare a chiedere aiuto al di fuori della struttura, ma quando si allontana trova il corpo di Ingunn e successivamente viene tramortito dal serial killer.\nJannicke intanto, rassicura Mikal del fatto che la sua fidanzata - come del resto molte ragazze - ha paura della prima volta, ma che lo ama da morire. I due, ritornano nella camera della ragazza ma non la trovano. Scoprono cos\u00ec una camera nascosta che Mikal chiama: \"La camera degli oggetti smarriti\". Qui, scoprono che qualcosa non va visto che la camera contiene vestiti, capelli e perfino anelli di matrimonio. I due raggiungono Tobias, ma vengono attaccati dal misterioso serial killer, che dopo tante rincorse, riesce ad uccidere Mikal, che intendeva scappare incurante degli amici rimasti. Jannicke trova in una struttura vicina all'hotel un fucile e lo intende usare come arma. Il piano per\u00f2 cambia quando scopre che Eirik \u00e8 intrappolato dall'assassino. I due cercano di salvarlo, ma non colpiscono l'obiettivo, facendo uccidere l'amico.\nTobias, allora, innamorato di Jannicke, decide di morire per lei per darle il tempo di scappare. Questo, per\u00f2, non cambia la situazione della ragazza, visto che verr\u00e0 raggiunta e colpita. Si sveglier\u00e0 poi nel bel mezzo della neve, in una slitta con sopra i corpi dei suoi amici. L'assassino la crede morta e butta uno dopo l'altro tutti i corpi delle sue vittime in un burrone. Arrivato il suo turno, lo colpisce col coltello recuperato dalla tasca di Tobias, e riesce finalmente a togliergli la maschera: Colui che si nasconde dietro l'assassino non \u00e8 altro che il bambino scomparso nel 1975. La ragazza riesce a ferirlo e a buttarlo nel burrone a posto suo. Si vede cos\u00ec un flashback e si scopre che coloro che seppellirono il futuro assassino nella neve, non erano altri se non i suoi genitori."}
{"id": "5007003", "revid": "122665697", "url": "https://it.wikipedia.org/wiki?curid=5007003", "title": "Arturo Galcer\u00e1n", "text": "Carriera.\nGiocatore.\nGioc\u00f2 in patria con la Juventud Asturiana.\nNazionale.\nPartecip\u00f2 al Mondiale del 1938 con la Nazionale cubana."}
{"id": "5007006", "revid": "466539", "url": "https://it.wikipedia.org/wiki?curid=5007006", "title": "Battaglia di Ticonderoga", "text": "La battaglia di Ticonderoga fu uno scontro minore combattuto presso Fort Carillon (poi rinominato Fort Ticonderoga) il 26 e 27 luglio 1759 nel corso della guerra franco-indiana. Una forza britannica di oltre 11.000 uomini del generale Jeffrey Amherst port\u00f2 l'artiglieria su un terreno sopraelevato nei pressi della fortezza, difeso da una guarnigione di 400 francesi guidati dal generale Fran\u00e7ois-Charles de Bourlamaque.\nInvece di difendere il forte, de Bourlamaque, su indicazione del generale Louis-Joseph de Montcalm e del governatore della Nuova Francia, il marchese de Vaudreuil, si ritir\u00f2 e tent\u00f2 di far esplodere la fortezza. La polveriera fu fatta esplodere, ma le mura non furono danneggiate gravemente. I britannici occuparono il forte che da allora prese il nome di Fort Ticonderoga. Migliorarono la zona ed iniziarono la costruzione di una flotta per condurre operazioni militari sul lago Champlain.\nLa tattica francese fu sufficiente per impedire all'esercito di Amherst di unirsi a James Wolfe nella battaglia di Qu\u00e9bec. Anche i francesi per\u00f2 si trovarono con 3000 soldati occupati ed impossibilitati a partecipare alla difesa di Quebec.\nContesto storico.\nLa guerra franco-indiana, scoppiata nel 1754 per dispute territoriali nelle attuali Pennsylvania e New York settentrionale, era infine volta a favore dei britannici nel 1758 dopo una serie di sconfitte subite nel 1756 e nel 1757. I britannici erano riusciti a conquistare Louisbourg e Fort Frontenac nel 1758. L'unica vittoria francese di una certa importanza nel 1758 fu quando un grosso esercito guidato da James Abercrombie fu sconfitto da un piccolo gruppo di francesi nella battaglia di Fort Carillon. Nell'inverno seguente i comandanti francesi presero buona parte della guarnigione da Fort Carillon (chiamato Ticonderoga dai britannici) per difendere Quebec, Montr\u00e9al e le fortezze francesi sui Grandi Laghi e lungo il fiume San Lorenzo.\nCarillon, situata vicino all'estremit\u00e0 meridionale del lago Champlain, occupava un posto strategico anche prima che Samuel de Champlain la scoprisse nel 1609, dato che controllava l'accesso ad un attraversamento fluviale tra Champlain ed il lago Giorgio lungo la rotta principale tra i fiumi Hudson e San Lorenzo. Quando scoppi\u00f2 la guerra l'area faceva parte della frontiera tra la britannica provincia di New York e la francese provincia del Canada, e gli inglesi avevano bloccato l'avanzata francese verso sud nel 1755 con la battaglia del lago Giorgio.\nPiano britannico.\nNella campagna del 1759 il Segretario di Stato britannico William Pitt aveva ordinato al generale Jeffrey Amherst, vincitore a Louisbourg, di guidare un'armata in Canada navigando verso nord il lago Champlain, mentre una seconda forza guidata dal generale James Wolfe, distintosi servendo Amherst a Louisbourg, si sarebbe diretto contro Quebec navigando il San Lorenzo. Fu ordinato ai governatori delle Tredici colonie di reclutare fino a 20\u00a0000 milizie per queste campagne. Circa 8000 uomini furono reclutati ed inviati ad Albany dalle province meridionali di Pennsylvania e New Jersey. New York mand\u00f2 3000 uomini ed il New Jersey altri 1000. Il Massachusetts offr\u00ec 6500 uomini, 3500 diretti ad Albany ed il resto destinati a Wolfe a Quebec o in Nuova Scozia. Il resto degli uomini sarebbe dovuto provenire dalle altre province della Nuova Inghilterra e dalla Pennsylvania. Quando i quaccheri della Pennsylvania si impuntarono nel non mandare nessuno, Amherst li convinse minacciando di ritirare le truppe dalle fortezze del fiume Ohio lungo la frontiera, costantemente soggetti a pressioni indiane e francesi.\nQuando Amherst seppe da William Johnson che gli Irochesi si stavano preparando a sostenere i britannici, decise di mandare una spedizione alla conquista di Fort Niagara. A maggio invi\u00f2 2000 degli uomini di Albany con 3000 militari del generale John Prideaux. Questi guid\u00f2 il resto delle milizie, provenienti soprattutto da Massachusetts, New Jersey e Connecticut, a nord verso Fort Edward, dove si unirono ad altri 6000 soldati (circa 2000 del 42\u00b0 Royal Highlanders e del 17\u00ba, 27\u00ba e 53\u00ba fanteria, del 1\u00ba battaglione del 60\u00ba fanteria, circa 100 artiglieri, 700 Rogers' Rangers e 500 unit\u00e0 di fanteria leggera di Thomas Gage).\nPiano francese.\nDurante la campagna del 1759 i tattici francesi diressero molte risorse nel teatro europeo della guerra dei sette anni. A febbraio il ministro della guerra francese Belle-Isle fece sapere al generale Louis-Joseph de Montcalm, responsabile della difesa del Canada, che non avrebbe ricevuto sostegno dalla Francia a causa del dominio navale inglese nell'Atlantico che avrebbe reso difficoltosa la traversata. Belle-Isle spieg\u00f2 a Montcalm l'importanza di mantenere almeno un punto d'appoggio in America del Nord, dato che sarebbe stato quasi difficile riconquistarlo in caso di sconfitta. Montcalm rispose \"A meno di avere un'inaspettata fortuna, o mettere in scena un diversivo da qualche altra parte in America del Nord, il Canada cadr\u00e0 nell'imminente campagna militare. Gli inglesi hanno 60\u00a0000 uomini, noi ne abbiamo 11\u00a0000\".\nMontcalm decise di focalizzare le manovre francesi sulla difesa del cuore del Canada: Montr\u00e9al, Qu\u00e9bec e la valle del San Lorenzo. Assegn\u00f2 3000 uomini dei reggimenti la Reine e Berry al generale Fran\u00e7ois-Charles de Bourlamaque per la difesa di Montr\u00e9al, di cui circa 2300 stanziati a Fort Carillon. Sapeva (grazie alla propria esperienza nella battaglia combattuta precedentemente nello stesso luogo) che si trattava di una forza troppo esigua per difendere Carillon contro un deciso attacco inglese portato da generali competenti. Le istruzioni date da Montcalm e dal governatore della Nuova Francia, il marchese de Vaudreuil, a de Bourlamaque erano di difendere Carillon finch\u00e9 possibile, e poi di distruggerlo assieme al vicino Fort St. Fr\u00e9d\u00e9ric prima di ritirarsi verso Montr\u00e9al.\nAvanzata britannica e ritirata francese.\nNonostante il generale Amherst avesse ordinato di spostarsi \"all'inizio dell'anno, al massimo il 7 maggio, se la stagione lo permette\", l'armata di Amherst composta da 11000 uomini non part\u00ec dalla riva meridionale del lago Giorgio prima del 21 luglio. Vi furono molti motivi per questo ritardo. Uno fu logistico; la spedizione di Prideaux alle fortezze Oswego e Niagara part\u00ec anch'essa da Albany; un altro fu il lento arrivo delle milizie.\nQuando le truppe sbarcarono ed iniziarono ad avanzare verso il forte, Amherst scopr\u00ec con piacere che i francesi avevano abbandonato le difese pi\u00f9 esterne. Prosegu\u00ec comunque con cautela, occupando le vecchie linee usate dai francesi nella battaglia del 22 luglio 1758, sapendo che i francesi stavano accumulando barche nel forte. Il piano originale era quello di colpire la fortezza ai fianchi, bloccando la strada per Fort St. Fr\u00e9d\u00e9ric per impedire la fuga francese. In mancanza di resistenza francese all'esterno, decise invece di porre l'attenzione sul forte stesso.\nNei successivi tre giorni i britannici si trincerarono ed iniziarono un assedio. I lavori furono complicati dal fatto che c'era poco terreno scavabile nelle vicinanze, e furono necessari sacchi di sabbia per proteggere i lavori di preparazione dell'assedio. In questo periodo le batterie di cannoni francesi aprirono il fuoco abbastanza fittamente contro le postazioni inglesi. Il 25 luglio un distaccamento di Rogers' Rangers misero in acqua alcune barche e sfondarono una barriera costruita dai francesi per impedire alle navi nemiche di risalire il lago. Il 26 luglio i britannici avevano piazzato l'artiglieria a 20 metri dalle mura.\nBourlamaque si era ritirato a Fort St. Fr\u00e9d\u00e9ric lasciando a Carillon soli 400 uomini appena saputo dell'arrivo degli inglesi. I cannoni francesi provocarono 5 morti e 31 feriti tra gli assedianti. Il capitano Louis-Philippe Le Dossu d'H\u00e9b\u00e9court, lasciato al comando del forte, decise la sera del 26 luglio che era giunto il momento di andarsene. I suoi uomini puntarono i cannoni verso le mura, scavarono buche e stesero una riga di polvere da sparo fino alla strapiena polveriera. Diedero fuoco alla miccia ed abbandonarono il forte, lasciando sventolare la bandiera francese. I britannici scoprirono quanto fatto grazie all'arrivo dei disertori francesi. Il generale Amherst offr\u00ec 100 ghinee a chiunque fosse entrato ed avesse bloccato la miccia, ma nessuno accett\u00f2 l'offerta. Quella sera si sent\u00ec un'esplosione terrificante. La polveriera fu distrutta e molte strutture in legno presero fuoco, ma le mura non furono gravemente danneggiate. Dopo l'esplosione alcuni fanti di Gage entrarono nella fortezza e presero la bandiera francese. Gli incendi nella fortezza si spensero dopo due giorni.\nConseguenze.\nIl giorno dopo i britannici iniziarono ad occupare il forte. A causa della frettolosa partenza dei francesi da Carillon, un gruppo di loro ricognitori fece ritorno alla fortezza credendola ancora in mano ai francesi. Furono 40 i prigionieri.\nI francesi in ritirata distrussero Fort St. Fr\u00e9d\u00e9ric il 31 luglio, lasciando cos\u00ec la strada aperta per le operazioni militari inglesi a lago Champlain (i due fortini erano stati costruiti proprio per impedirlo). I francesi avevano una piccola flotta armata, che per prima cosa avrebbe dovuto essere neutralizzata. Il tempo necessario per occupare e riparare le due fortezze, e quello necessario per costruire barche da usare sul lago Champlain, rallentarono ulteriormente le forze di Amherst e gli impedirono di unirsi al generale Wolfe nell'assedio di Qu\u00e9bec. Amherst, preoccupato del fatto che la ritirata di Bourlamaque potesse attirarlo in una trappola, pass\u00f2 agosto e settembre a supervisionare la costruzione di una piccola flotta, di Fort Crown Point (un nuovo forte nei pressi delle rovine di Fort St. Fr\u00e9d\u00e9ric) e la costruzione di strade che unissero la zona alla Nuova Inghilterra.\nL'11 ottobre l'esercito di Amherst salp\u00f2 dirigendosi a nord sul lago Champlain per attaccare Bourlamaque sull'\u00cele-aux-Noix nel fiume Richelieu. Nei successivi due giorni una delle navi francesi fu catturata; i francesi abbandonarono e bruciarono le altre per evitarne la cattura. Il 18 ottobre seppe della caduta di Qu\u00e9bec. Essendoci un \"inizio d'inverno\" (parte del lago iniziava a congelare), ed avendo programmato il congedo delle milizie per il 1\u00ba novembre, Amherst annull\u00f2 l'attacco, sciolse le milizie e fece tornare il proprio esercito alla sede invernale.\nI britannici assunsero il pieno controllo del Canada con la resa di Montr\u00e9al nel 1760. Il forte, da sempre chiamato \"Ticonderoga\" dagli inglesi (dal nome del luogo in cui si trovava), fu controllato dalla corona britannica fino alla fine della guerra franco-indiana. In seguito fu gestito da piccole guarnigioni fino al 1775, quando fu conquistato dalle milizie statunitensi all'inizio della guerra d'indipendenza americana.\nCommemorazioni.\nUna grande rievocazione degli eventi della guerra franco-indiana si svolse a Fort Ticonderoga il 26\u201327 giugno 2009."}
{"id": "5007013", "revid": "228587", "url": "https://it.wikipedia.org/wiki?curid=5007013", "title": "Cadete (disambigua)", "text": ""}
{"id": "5007016", "revid": "305330", "url": "https://it.wikipedia.org/wiki?curid=5007016", "title": "L'uomo di mondo (de La Vega)", "text": "L'uomo di mondo (\"El hombre de mundo\") - commedia in quattro atti in versi del drammaturgo argentino Ventura de la Vega (1807-1865) rappresentata per la prima volta nel 1845\nTrama.\nL'uomo di mondo \u00e8 una commedia d'intreccio. Luis, gi\u00e0 \"uomo di mondo\", \u00e8 felicemente sposato con Clara. Giunge a casa sua Juan, uno scapolo libertino vecchio amico di Luis. Juan ricorda all'amico alcune avventure di giovent\u00f9, in particolare la volta in cui una donna, amante di Luis, lo port\u00f2 a casa sua ma facendolo invitare dal marito in quanto lei fingeva di non conoscerlo. Poich\u00e9 Clara ha chiesto al marito di poter portare a casa il giovane Anto\u00f1ito, affermando che \u00e8 un corteggiatore di sua sorella Emilia, Luis teme che la moglie e Anto\u00f1ito siano amanti e i due abbiano architettato un inganno simile a quello messo in atto da lui in passato. Una serie di circostanze aumentano i sospetti di Juan e, viceversa, fanno nascere in Clara il sospetto che il marito abbia per amante la cameriera Benita."}
{"id": "5007017", "revid": "287204", "url": "https://it.wikipedia.org/wiki?curid=5007017", "title": "AEGON Championships 2014", "text": "L'AEGON Championships 2014 \u00e8 stato un torneo di tennis su campi di erba, facente parte dell'ATP World Tour 250 Series, nell'ambito dell'ATP World Tour 2014. \u00c8 stata la 112\u00aa edizione dell'evento, e si \u00e8 giocato nell'impianto del Queen's Club a Londra, in Inghilterra, dal 9 al 15 giugno 2014.\nSingolare.\nAltri partecipanti.\nI seguenti giocatori hanno ricevuto una wild card:\nI seguenti giocatori sono passati dalle qualificazioni:\nDoppio.\nAltri partecipanti.\nLe seguenti coppie hanno ricevuto wildcards per entrare nel tabellone principale:\nCampioni.\nSingolare.\n Grigor Dimitrov ha sconfitto in finale Feliciano L\u00f3pez per 68-7, 7-61, 7-66.\nDoppio.\n Alexander Peya / Bruno Soares hanno sconfitto in finale Jamie Murray / John Peers per 4-6, 7-64, [10-4]"}
{"id": "5007019", "revid": "653210", "url": "https://it.wikipedia.org/wiki?curid=5007019", "title": "Ribonucleoside difosfato reduttasi", "text": ""}
{"id": "5007028", "revid": "92723", "url": "https://it.wikipedia.org/wiki?curid=5007028", "title": "AEGON Championships 2014 - Singolare", "text": "Andy Murray era il detentore del titolo ma \u00e8 stato sconfitto al terzo turno da Radek \u0160t\u011bp\u00e1nek.\nGrigor Dimitrov ha sconfitto in finale Feliciano L\u00f3pez per 68-7, 7-61, 7-66.\nTeste di serie.\nLe prime otto teste di serie hanno ricevuto un bye per il secondo turno."}
{"id": "5007031", "revid": "1573940", "url": "https://it.wikipedia.org/wiki?curid=5007031", "title": "Pseudochirops coronatus", "text": "Il coda ad anello coronato (Pseudochirops coronatus ) \u00e8 un marsupiale arboricolo della famiglia degli Pseudocheiridi.\nDescrizione.\nIl coda ad anello coronato ha una lunghezza testa-corpo di circa 34 cm e una coda di circa 31 cm. Il peso si aggira sui 1500 g. Nell'aspetto ricorda moltissimo il coda ad anello di d'Albertis (\"P. albertisii\"), del quale era in passato considerato una sottospecie, ma \u00e8 ricoperto da una pelliccia costituita da peli molto pi\u00f9 lunghi (che sul dorso possono raggiungere i 30-35 mm). Presenta inoltre una colorazione dai toni pi\u00f9 intensi e virati sul rame, mani, piedi e coda di colore nero lucido anzich\u00e9 marroni, e una linea dorsale che si estende fin sulla sommit\u00e0 della testa, dove si divide in tre strisce formando una sorta di croce. Sulle regioni inferiori, al posto di una macchia mediana di colore bianco dai contorni ben delineati, presenta una colorazione pi\u00f9 chiara non ben definita, pesantemente soffusa da peli di color bruno-fulvo.\nTuttavia, le maggiori differenze si riscontrano a livello della struttura del cranio: infatti in \"P. coronatus\" la parte posteriore delle ossa nasali e la regione interorbitale subito dietro di esse sono molto pi\u00f9 strette che in \"P. albertisii\".\nBiologia.\nLe abitudini della specie, nota unicamente a partire da appena tre esemplari adulti e da pochi crani conservati come trofeo dai locali, sono del tutto sconosciute.\nDistribuzione e habitat.\nQuesta specie \u00e8 presente unicamente sui monti Arfak, nella penisola di Vogelkop (Provincia di Papua Occidentale, Indonesia), ma potrebbe vivere anche in altre aree della stessa penisola. Si incontra nelle foreste pluviali tropicali ad altitudini comprese tra i 1000 e i 2250 m.\nConservazione.\nSulla Lista Rossa della IUCN il coda ad anello coronato viene classificato come \u00abvulnerabile\u00bb (\"Vulnerable\"). \u00c8 minacciato dai locali, che gli danno la caccia per scopi alimentari, nonch\u00e9 dalla rarefazione delle foreste in cui vive."}
{"id": "5007033", "revid": "83531", "url": "https://it.wikipedia.org/wiki?curid=5007033", "title": "Palazzo di Marselisborg", "text": "Il palazzo di Marselisborg (in danese \"Marselisborg Slot\") \u00e8 una residenza della famiglia reale danese situata ad Aarhus. Il palazzo \u00e8 situato in un parco in parte chiuso e collegato alla residenza e in parte aperto al pubblico. Costruito nel 1899, \u00e8 stato terminato nel 1902."}
{"id": "5007034", "revid": "124398465", "url": "https://it.wikipedia.org/wiki?curid=5007034", "title": "T-ara's Free Time in Paris &amp; Swiss", "text": "T-ara's Free Time in Paris &amp; Swiss \u00e8 la prima raccolta del gruppo musicale sudcoreano T-ara, pubblicata nel 2012 dalla Core Contents Media e la LOEN Entertainment."}
{"id": "5007035", "revid": "1543377", "url": "https://it.wikipedia.org/wiki?curid=5007035", "title": "Disconnected in New York City", "text": "Disconnected in New York City \u00e8 un doppio CD (+ DVD) live dei Los Lobos, pubblicato dalla 429 Records nell'ottobre del 2013. I brani furono registrati dal vivo il 23 dicembre 2012 al The City Winery di New York City, New York (Stati Uniti).\nMusicisti.\nMusicisti aggiunti "}
{"id": "5007038", "revid": "547034", "url": "https://it.wikipedia.org/wiki?curid=5007038", "title": "L'improbabile", "text": "L'improbabile \u00e8 il decimo album della Bandabard\u00f2 pubblicato con la Warner Bros. in formato digipack. Le illustrazioni della copertina e del booklet sono di Jacopo Fo."}
{"id": "5007039", "revid": "28592", "url": "https://it.wikipedia.org/wiki?curid=5007039", "title": "Aleksandr Volkov (cosmonauta)", "text": ""}
{"id": "5007043", "revid": "1124164", "url": "https://it.wikipedia.org/wiki?curid=5007043", "title": "Costantino Baroni", "text": "Biografia.\nDi origini vicentine, si laure\u00f2 in giurisprudenza nel 1932, dopo aver abbandonati gli studi di architettura presso il Politecnico per problemi di salute, ma decise di continuare a interessarsi allo studio dell'arte e della sua storia, nonch\u00e9 alla paleografia, diplomatica e dottrina archivistica, fondamentali per la consultazione dei documenti medioevali, studi che lo portarono nel 1934 a diventare archivista e nel 1941 a ottenere la libera docenza in storia dell'arte moderna, medioevale e architettura potendo tenere corsi di insegnamento presso l'Universit\u00e0 Cattolica. Un riconoscimento ai suoi studi gli fu assegnato a Venezia nel 1948 dove ottenne il premio per la critica della Biennale di Venezia.\nNell'immediato dopoguerra venne nominato direttore dei Civici musei milanesi. Si impegn\u00f2 nella ricostituzione del Museo d'arte antica della Pinacoteca del Castello Sforzesco e della Galleria d'arte moderna, distrutte dai bombardamenti del 1943.\nAl Baroni si deve l'allestimento della mostra dedicata al Caravaggio approntata nel 1951, a Palazzo Reale contribuendo, con altri critici dell'arte, a dare impulso ai nuovi studi sulle opere dell'artista.\nNato e morto a Milano, riposa al Riparto X del locale Cimitero Monumentale, nella tomba 52C. Il comune di Milano gli ha intitolato una delle pi\u00f9 importanti vie del quartiere Gratosoglio."}
{"id": "5007046", "revid": "767487", "url": "https://it.wikipedia.org/wiki?curid=5007046", "title": "Merja Rantam\u00e4ki", "text": ""}
{"id": "5007052", "revid": "71433", "url": "https://it.wikipedia.org/wiki?curid=5007052", "title": "Sex Tape", "text": ""}
{"id": "5007057", "revid": "767487", "url": "https://it.wikipedia.org/wiki?curid=5007057", "title": "Ventura de la Vega", "text": "Biografia.\nNato in Argentina, all'epoca vicereame spagnolo, fu mandato dai familiari in Spagna ancora bambino, durante la Rivoluzione di Maggio. Fece gli stud\u00ee a Madrid. Fu impiegato ministeriale, precettore e poi segretario della regina Isabella II. Fu direttore del \"Th\u00e9\u00e2tre espagnol\" e divenne membro della Real Academia Espa\u00f1ola. Nel 1838 spos\u00f2 la cantante Manuela Oreiro de Lema."}
{"id": "5007058", "revid": "6923", "url": "https://it.wikipedia.org/wiki?curid=5007058", "title": "Gianyar (reggenza)", "text": ""}
{"id": "5007071", "revid": "22475", "url": "https://it.wikipedia.org/wiki?curid=5007071", "title": "Pseudochirops cupreus", "text": "Il coda ad anello rossastro (Pseudochirops cupreus ) \u00e8 un marsupiale arboricolo della famiglia degli Pseudocheiridi.\nDescrizione.\nIl coda ad anello rossastro ha una lunghezza testa-corpo di circa 425 mm e una coda di circa 330 mm. Il peso si aggira sui 1200-2000 g. Rispetto al coda ad anello di d'Albertis (\"P. albertisii\"), ha dimensioni decisamente maggiori. La colorazione generale \u00e8 di un rame scuro uniforme, molto simile a quella del coda ad anello coronato (\"P. coronatus\"). Presenta una striscia dorsale distinta, seppur non ben delineata, che non si spinge fino alla sommit\u00e0 del capo. La parte marginale dell'interno delle orecchie, cos\u00ec come tutta la loro superficie esterna, \u00e8 ricoperta da folti peli, tra i quali spiccano alcune setole pi\u00f9 lunghe di colore nero, in numero minore e pi\u00f9 corte che in \"P. albertisii\". La regione inferiore presenta macchie irregolari di colore bianco sul petto e sulla regione inguinale, mentre l'addome \u00e8 color grigio chiaro. La parte inferiore degli arti \u00e8 pi\u00f9 scura e mani e piedi sono di colore nero. La base della coda \u00e8 ricoperta da una pelliccia molto spessa, dello stesso colore del corpo, ma nella parte terminale, quella glabra inferiormente, presenta solamente una scarsa peluria sulla parte superiore, che diventa praticamente glabra all'estremit\u00e0. I peli presenti su questa parte terminale sono neri. La parte glabra \u00e8 ricoperta da pieghe e grinze.\nBiologia.\nLa specie vive nelle foreste primarie di montagna e d'altopiano, ma \u00e8 presente anche nelle praterie subalpine e, talvolta, nelle foreste secondarie e ai margini dei giardini rurali. Le femmine danno alla luce un unico piccolo.\nDistribuzione e habitat.\nIl coda ad anello rossastro vive nelle foreste pluviali tropicali che ricoprono la Cordigliera Centrale della Nuova Guinea (Indonesia e Papua Nuova Guinea). \u00c8 stato avvistato tra 1500 e 3996 m di altitudine."}
{"id": "5007085", "revid": "1226", "url": "https://it.wikipedia.org/wiki?curid=5007085", "title": "George Chesney", "text": ""}
{"id": "5007088", "revid": "653210", "url": "https://it.wikipedia.org/wiki?curid=5007088", "title": "PFK", "text": ""}
{"id": "5007094", "revid": "183114", "url": "https://it.wikipedia.org/wiki?curid=5007094", "title": "El hombre de mundo", "text": ""}
{"id": "5007111", "revid": "767487", "url": "https://it.wikipedia.org/wiki?curid=5007111", "title": "Sergej Gri\u0161aev", "text": "\u00c8 il padre di Nade\u017eda Gri\u0161aeva."}
{"id": "5007112", "revid": "300067", "url": "https://it.wikipedia.org/wiki?curid=5007112", "title": "Sergei Grichaiev", "text": ""}
{"id": "5007113", "revid": "287204", "url": "https://it.wikipedia.org/wiki?curid=5007113", "title": "Sergej Grisaev", "text": ""}
{"id": "5007129", "revid": "599013", "url": "https://it.wikipedia.org/wiki?curid=5007129", "title": "Andris J\u0113kabsons", "text": ""}
{"id": "5007133", "revid": "287204", "url": "https://it.wikipedia.org/wiki?curid=5007133", "title": "Andris Jekabsons", "text": ""}
{"id": "5007134", "revid": "729019", "url": "https://it.wikipedia.org/wiki?curid=5007134", "title": "Victor-L\u00e9on-Ernest Denain", "text": "Biografia.\nNacque a Dax (Landes) il 6 novembre 1880, a partire dall'ottobre 1901 frequent\u00f2 l'\u00c9cole sp\u00e9ciale militaire de Saint-Cyr, (Promotion Centenaire de la L\u00e9gion d\u2019honneur), da cui usc\u00ec nel 1903 assegnato all'arma di cavalleria. Prest\u00f2 servizio dapprima come sottotenente presso il 6\u00ba Reggimento Cacciatori a cavallo, e a partire dal mese di ottobre del 1905, come Primo Tenente nel 5\u00ba Reggimento Cacciatori d'Africa con cui esegu\u00ec una campagna militare nei territori meridionali. Dopo aver frequentato i corsi della Scuola Superiore di guerra fu assegnato, con il grado di capitano, allo stato maggiore della IIIe Arm\u00e9e. Dopo lo scoppio della prima guerra mondiale, nell'ottobre 1914 rimane gravemente ferito alla testa dalla scheggia di un proiettile di cannone, e per questo viene citato all'ordine del giorno dell'esercito. Nel giugno 1915 abbandon\u00f2 lo Stato maggiore e, a domanda, fu trasferito all'A\u00e9ronautique Militaire, dove diventa allievo pilota presso la scuola di volo di \u00c9tampes. Ottiene il brevetto di pilota militare il 18 agosto dello stesso anno, e nel mese di settembre assume il comand\u00f2 delle forze aeree alleate operanti sul fronte orientale, con Quartier generale a Salonicco, in Grecia, ottenendo in quello stesso anno il titolo di Cavaliere della Legion d'onore. Viene fatto Ufficiale nel settembre 1918, quando le squadriglie al suo comando partecipano alla vittoriosa offensiva che costrinse la Bulgaria a chiedere al'armistizio con gli Alleati. Nel maggio 1919, dopo qualche settimana trascorsa presso l'Ispettorato tecnico dell'aviazione, assume la carica di comandante dell'aeronautica militare presente in Levante (Siria e Libano). Ritornatto in Patria nel maggio 1923, promosso al grado di tenente colonnello, assume l'incarico di addetto alla casa militare del Presidente della Repubblica Alexandre Millerand. Nel giugno 1925 diviene colonnello, e a partire dal 1927 frequenta un corso di perfezionamento presso il Centro di Alti Studi Militari. Nel giugno 1928 viene elevato al rango di generale di brigata, e a partire dal 2 agosto successivo assume l'incarico di comandante della Missione militare francese in Polonia. Lasci\u00f2 tale incarico il 10 gennaio 1931, e il 24 settembre assunse il comando ad interim della 3\u00aa Divisione aerea basata a Tours. Da quel momento la sua carriera fu estremamente rapida.\nAll'inizio degli anni trenta del XX secolo l'industria aeronautica francese stava subendo un lento, ma costante, declino, e produceva velivoli non all'altezza delle similari costruzioni estere. Le cose iniziarono a cambiare con la nomina, il 31 gennaio 1933, a primo ministro del radicale \u00c9douard Daladier. \nIl 10 marzo dello stesso anno, su disposizione del neoministro dell'aviazione Pierre Cot, divenne il primo Capo di stato maggiore della neocostituita Arm\u00e9e de l'Air, nomina effettiva dal 1\u00ba aprile, sostituendo il generale Joseph-\u00c9douard Bar\u00e8s. Con l'avvento al potere di Adolf Hitler in Germania, che esord\u00ec come Cancelliere denunciando i trattati firmati dai precedenti governi tedeschi, e iniziando il riarmo dell'esercito, della marina e dell'aviazione, i governanti francesi decisero di dare inizio al riequipaggiamento delle proprie forze armate con materiali pi\u00f9 moderni, in particolare dell'aviazione allora dotata di materiale obsoleto. Insieme a Cot affront\u00f2 immediatamente le questioni tecnologiche legate al potenziamento dell'Arm\u00e9e de l'Air, facendo costruire tutta una serie di nuovi velivoli per rendere il servizio di trasporto aereo competitivo, lavorando con i tutti i maggiori produttori di aeromobili al fine di migliorare la progettazione e la costruzione degli aerei, avviando numerose riforme e giungendo a minacciare di nazionalizzare l'intera industria aeronautica se gli industriali non avessero collaborato. Nel giugno 1933 il Supremo Concilio Aeronautico studi\u00f2 un piano di rafforzamento dell'aviazione militare, denominato Plan I, che prevedeva la costruzione di 1.010 nuovi aerei a partire dallo stesso anno. Tale piano venne approvato dal parlamento nel corso del 1934. Lasci\u00f2 l'incarico il Capo di Stato Maggiore il 6 febbraio 1934 per assumere quello di Ministro dell'aviazione il 9 dello stesso mese.\nOltre che come politico, si dimostr\u00f2 molto abile anche come pilota, effettuando viaggi di ispezione che diventarono eccellenti prestazioni aeronautiche. Per assistere ai funerali di re Alessandro I di Jugoslavia, svoltisi il 17 ottobre 1934, pilot\u00f2 personalmente il velivolo assegnatogli, un Breguet Bre 27, verso Belgrado, accompagnato da due squadriglie di Breguet Bre 19 e da una di caccia Dewoitine D.500. Durante il suo mandato fu fautore della creazione dell'\u00c9cole de l'Air di Salon-de-Provence, e dello sviluppo dell'aviazione militare francese, e durante il governo Doumergue annunci\u00f2 che la Francia avrebbe organizzato una corsa Parigi-Hanoi nel 1935, sul modello della gara Londra-Melbourne.\nCome ministro dell'aviazione serv\u00ec sotto i governi Doumergue II, Flandin I, Fernand Bouisson e Laval IV. Il 7 gennaio 1936 venne nominato Comandante della 5\u00aa Regione aerea di Algeri, lasciando la carica di ministro il 24 dello stesso mese. In seguito fu Ispettore generale delle forze aeree d'oltre mare, passando definitivamente in riserva il 6 novembre 1937. Il 2 settembre 1939, con l'entrata in guerra della Francia, venne richiamato in servizio attivo, con il ruolo di Consigliere speciale del Ministro della difesa nazionale e della guerra. Il 30 dello stesso mese fu nominato responsabile del reclutamento, organizzazione e formazione delle forze armate polacche costituite in territorio francese. Dopo la resa della Francia si ritir\u00f2 a vita privata, e si spense a Nizza il 31 dicembre 1952. La salma fu tumulata nel cimitero di Monthl\u00e9ry (Essonne)."}
{"id": "5007143", "revid": "729019", "url": "https://it.wikipedia.org/wiki?curid=5007143", "title": "Torneo di Wimbledon 1923 - Doppio femminile", "text": "Suzanne Lenglen e Elizabeth Ryan hanno battuto in finale Joan Austin e Evelyn Colyer 6-3, 6-1."}
{"id": "5007148", "revid": "767487", "url": "https://it.wikipedia.org/wiki?curid=5007148", "title": "Kitty Wells", "text": "Era soprannominata Queen of Country Music (la \"regina della musica country\").\nBiografia.\nNata a Nashville (Tennessee), inizia a cantare da ragazza e impara subito a suonare la chitarra. A 18 anni ha sposato Johnnie Wright (1912-2011), anch'egli cantante country, membro del duo Johnnie &amp; Jack.\nInizia ad esibirsi quindi con il marito e con la cognata Louise Wright con il nome Johnnie Right &amp; the Harmony Girls. A loro si aggiunge in seguito Jack Anglin, marito di Louise. Si esibisce anche in duo col marito, nello spettacolo radiofonico \"Louisiana Hayride\". Nel 1949 firma un contratto con la RCA Victor, ma con questa etichetta pubblica solo alcuni singoli.\nNel 1952 Paul Cohen, produttore discografico della Decca Records, propone a Kitty di registrare \"It Wasn't Good Who Made Honky Tonk Angels\". Lei accett\u00f2 con qualche incertezza la sessione. Il brano rappresentava una sorta di \"risposta\" a \"The Wild Side of Life\" di Hank Thompson (1951) e conteneva un messaggio controverso, di ribellione da parte di una donna, che venne vietato da molte radio. Tuttavia il singolo ha venduto oltre 800.000 copie ed \u00e8 diventato il primo singolo di una cantante country a raggiungere la prima posizione nella classifica Billboard. Solo dopo il successo il brano venne trasmesso da \"Grand Ole Opry\" e da altri programmi.\nAnche il successivo singolo \"Paying For That Back Street Affair\" ottenne un ottimo successo nel 1953. Tra il 1953 ed il 1955 la Wells divenne molto popolare e fu l'unica artista femminile, con i suoi singoli, a scalare le classifiche e a mantenere il successo. Altri suoi brani di questo periodo sono \"Cheatin's A Sin\" e \"Hey Joe\". Nel 1954 ha duettato in \"One By One\" con Red Foley.\nCon \"Making Believe\" e \"Lonely Side of Town\" conferm\u00f2 il fatto che anche le donne country potessero fare carriera, spianando la strada in questo senso a Dolly Parton e Loretta Lynn. Tra il 1957 ed il 1973 pubblica quindi numerosi album per la Decca Records.\nNel 1961 pubblica \"Heartbreak U.S.A.\", un altro suo successo a cui partecipa il quartetto vocale dei The Jordanaires. Pubblica altri brani che hanno avuto un successo leggermente inferiore nel prosieguo degli anni '60.\nFonda con il marito l'etichetta discografica Rubocca e crea anche un spettacolo televisivo, che non compete contro gli spettacoli di protagonisti maschili, ma che comunque rivendica il ruolo della donna nel mondo country.\nIl nome dell'etichetta, Rubocca, \u00e8 in riferimento ai tre figli della coppia, ossia Ruby, Bobby e Carol.\nNonostante il calo della sua popolarit\u00e0, continua a produrre dischi e in alcuni casi entra anche se marginalmente in classifica.\nNel 1983 apre un museo di famiglia a Madison.\nNel 1991 riceve il Grammy Award alla carriera. \nNel 2000 ha smesso di incidere e di suonare. L'ultimo suo show, infatti, tenuto insieme al marito, \u00e8 stato il 31 dicembre 2000, giorno in cui hanno annunciato il loro ritiro. Nel 2007 (si \u00e8 sposata nel 1937) lei e suo marito hanno festeggiato i 70 anni di matrimonio.\nNel 2009 l'artista \u00e8 stata inserita nella Country Music Hall of Fame.\nJohnnie \u00e8 deceduto nel 2011 (a 97 anni), mentre Kitty Wells \u00e8 morta poco tempo dopo, nel sobborgo di Nashville chiamato Madison, nel luglio 2012, all'et\u00e0 di 92 anni."}
{"id": "5007152", "revid": "6923", "url": "https://it.wikipedia.org/wiki?curid=5007152", "title": "Reuven Rivlin", "text": "Biografia.\nEx Presidente della Knesset, ha studiato presso l'Universit\u00e0 Ebraica di Gerusalemme, ed \u00e8 figlio di Yosef Yoel Rivlin, autore della prima traduzione del Corano in ebraico, e discendente di Rabbi Yosef di Ovan, che visse a Vienna nel 1550, un esponente della comunit\u00e0 aschenazita. \u00c8 un avvocato ed esponente storico del Likud.\nHa iniziato la sua carriera politica nella Knesset come esponente del partito di Benjamin Netanyahu nel 1988, \u00e8 stato Ministro delle Comunicazioni con Ariel Sharon dal 2001 al 2003, fino alla data del suo scontro verbale con il leader del suo stesso partito sulla questione palestinese.\nIl 10 giugno del 2014 \u00e8 stato eletto capo dello Stato, vincendo il ballottaggio con Meir Shitrit. Ha preso il posto del novantenne Shimon Peres, che lo aveva sconfitto nelle precedenti consultazioni elettorali, con una maggioranza, che ha fortemente diviso il Parlamento Israeliano, di 63 voti al secondo scrutinio contro i 53 ottenuti dal suo avversario."}
{"id": "5007153", "revid": "447535", "url": "https://it.wikipedia.org/wiki?curid=5007153", "title": "Donadi", "text": ""}
{"id": "5007154", "revid": "729019", "url": "https://it.wikipedia.org/wiki?curid=5007154", "title": "Torneo di Wimbledon 1924 - Doppio femminile", "text": "Hazel Wightman e Helen Wills Moody hanno battuto in finale Phyllis Covell e Kathleen McKane 6-4, 6-4."}
{"id": "5007155", "revid": "1851848", "url": "https://it.wikipedia.org/wiki?curid=5007155", "title": "Luigi Visintainer", "text": "Caratteristiche tecniche.\nGiocava come terzino.\nCarriera.\nCresciuto nel Trento, ha disputato due campionati di Serie B dal 1946 al 1948 con il Mantova, quindi un'altra stagione in Serie B a Lodi con il Fanfulla, per un totale di 51 presenze senza reti nella serie cadetta. Nel 1951 torna al Mantova."}
{"id": "5007165", "revid": "1463849", "url": "https://it.wikipedia.org/wiki?curid=5007165", "title": "Michele Barozzi", "text": "Biografia.\nFunzionario milanese, venne incaricato del ruolo di responsabile delle \"Pie case di ricovero\" cittadine, tra cui il Pio Albergo Trivulzio. I progressi organizzativi ottenuti con la sua gestione, indussero la \"Commissione dei beni cittadini\", ad affidargli nel 1836 lo studio per fondare nel territorio il primo \"Istituto per ciechi\". Nominato presidente, si prodig\u00f2, a partire dal 1842, per l'importazione e lo sviluppo del nato metodo Braille. Introdusse lettere a stampa non pi\u00f9 lineari ma marcate a punti secondo il metodo dell austriaco Johann Wilhmen Klein. Mor\u00ec a causa del colera nel 1867."}
{"id": "5007166", "revid": "486946", "url": "https://it.wikipedia.org/wiki?curid=5007166", "title": "Sir Arthur Conan Doyle's Sherlock Holmes", "text": ""}
{"id": "5007180", "revid": "1718925", "url": "https://it.wikipedia.org/wiki?curid=5007180", "title": "Adorazione dei pastori (Ribera Castellammare di Stabia)", "text": "L'Adorazione dei pastori \u00e8 un dipinto a olio su tela di Jusepe de Ribera databile intorno al 1650 e conservato nella concattedrale di Santissima Maria Assunta e San Catello a Castellammare di Stabia.\nStoria e descrizione.\nL'opera, conservata nella crociera di sinistra della concattedrale di Castellammare di Stabia, \u00e8 quasi uguale a quella esposta al Louvre, con l'unica eccezione che quella parigina \u00e8 dipinta in verticale, mentre quella stabiese in orizzontale: non conoscendo la data di realizzazione non \u00e8 quindi possibile definire quale delle due sia la copia dell'altra.\nLa scena si svolge in un'ambientazione incerta, forse una grotta o un capanno, con il solito fondo scuro, tipico del pittore, illuminato da uno squarcio di cielo azzurro, nel quale si intravede l'angelo dell'annuncio ai pastori: al centro, in un giaciglio di paglia, il bambino Ges\u00f9 con a sinistra Maria, secondo alcuni dipinta con le sembianze della figlia del Ribera, in un atteggiamento orante, ed in posizione arretrata san Giuseppe che guarda il figlio; completano l'opera tre pastori, due dei quali osservano Ges\u00f9, mentre un altro \u00e8 intento a portare un dono (quest'ultimo non presente nella tela esposta al Louvre) ed una donna, con un cesto sulle spalle, rivolta verso lo spettatore. Tra i vari animali presenti si riconoscono l'asino ed il bue, un cane, e, ai piedi della culla, un agnello coi piedi legati, simbolo della morte."}
{"id": "5007183", "revid": "66409508", "url": "https://it.wikipedia.org/wiki?curid=5007183", "title": "Malvasie", "text": ""}
{"id": "5007184", "revid": "66409517", "url": "https://it.wikipedia.org/wiki?curid=5007184", "title": "Riesling renano", "text": ""}
{"id": "5007190", "revid": "293377", "url": "https://it.wikipedia.org/wiki?curid=5007190", "title": "Melbourne City", "text": ""}
{"id": "5007191", "revid": "1833487", "url": "https://it.wikipedia.org/wiki?curid=5007191", "title": "L'amore \u00e8 una cosa semplice (autobiografia)", "text": "L'amore \u00e8 una cosa semplice \u00e8 la seconda parte dell'autobiografia scritta dal cantautore Tiziano Ferro. L'autobiografia narra alcuni aspetti della vita dell'artista dal marzo del 2010 al luglio dell'anno seguente.\nContenuti.\nCome il precedente, il libro \u00e8 un insieme di diari.\nLa narrazione comincia da marzo 2010, seguendo quindi, a livello temporale, le annotazioni contenute nell'autobiografia precedente, \"Trent'anni e una chiacchierata con pap\u00e0\".\nIn quest'opera il giovane cantautore parla in prima persona delle conseguenze del suo coming out, della nascita e della creazione del suo quinto album \"L'amore \u00e8 una cosa semplice\".\nNel libro si pu\u00f2 trovare per esteso l'intervista rilasciata al settimanale \"Vanity Fair\", in cui l'artista dichiarava pubblicamente la sua omosessualit\u00e0 il 6 ottobre 2010 (data considerata dal cantautore il suo secondo compleanno)."}
{"id": "5007196", "revid": "767487", "url": "https://it.wikipedia.org/wiki?curid=5007196", "title": "Ella Jenkins", "text": ""}
{"id": "5007203", "revid": "1851848", "url": "https://it.wikipedia.org/wiki?curid=5007203", "title": "Martina Batini", "text": "Biografia.\nAl suo primo campionato europeo a Strasburgo nel 2014 vince la medaglia d'argento perdendo in finale per 15-5 nella gara individuale di fioretto con la connazionale Elisa Di Francisca. Nello stesso europeo vince la medaglia d'oro nella gara a squadre.\nIl 19 luglio 2014 vince la medaglia d'argento individuale ai mondiali di Kazan' dopo aver perso la finale per l'oro con l'altra italiana Arianna Errigo per 15-7. Il 22 luglio nella stessa competizione vince la medaglia d'oro a squadre. Vince la medaglia d'oro nel Fioretto a squadre anche ai Mondiali di Mosca 2015. Vince la medaglia d'argento ai Mondiali di scherma di Rio ad aprile 2016 nella gara a squadre del fioretto. Nel 2017 vince nelle gare a squadre di fioretto sia l'oro agli europei a giugno di Tiblisi e sia l'oro al mondiale di luglio a Lipsia. Il 29 luglio 2021 vince la medaglia di bronzo all'Olimpiade di Tokyo nella gara olimpica di Fioretto a squadre insieme ad Arianna Errigo, Alice Volpi ed Erica Cipressa.\nSi \u00e8 laureata in ingegneria gestionale a Pisa.\nPalmar\u00e8s.\nIn carriera ha ottenuto i seguenti risultati:"}
{"id": "5007208", "revid": "916580", "url": "https://it.wikipedia.org/wiki?curid=5007208", "title": "Elysiidae", "text": ""}
{"id": "5007210", "revid": "1609015", "url": "https://it.wikipedia.org/wiki?curid=5007210", "title": "Adorazione dei pastori (disambigua)", "text": ""}
{"id": "5007214", "revid": "729019", "url": "https://it.wikipedia.org/wiki?curid=5007214", "title": "Sexercize", "text": "Sexercize \u00e8 un singolo promozionale di Kylie Minogue, estratto dal dodicesimo album \"Kiss Me Once\" del 2014, pubblicato nelle radio il 19 marzo 2014.\nDescrizione.\nIl brano \u00e8 prodotto da Sia Furler, Marcus Lomax, Jordan Johnson, Stefan Johnson, Clarence Coffee e Nella Tahrini.\nIl video.\nIl video \u00e8 stato reso online il 21 marzo 2014."}
{"id": "5007215", "revid": "74801", "url": "https://it.wikipedia.org/wiki?curid=5007215", "title": "Giuseppe Camillo Giordano", "text": "Biografia.\nNato a Pomarico, entr\u00f2 in seminario nel 1856 e vi prese gli ordini minori.\nDopo aver ricevuto una borsa di studio dal Consiglio Provinciale della Basilicata, si trasfer\u00ec a Napoli, dove fu allievo prediletto e amico di Nicolantonio Pedicino, pur rifiutando di fargli da assistente all'Universit\u00e0. Segu\u00ec la scuola del Cesati ma ebbe anche relazioni scientifiche con Giuseppe De Notaris, il pi\u00f9 importante briologo italiano dell'epoca.\nGiordano pass\u00f2, poi, a insegnare storia naturale al Regio istituto tecnico di Napoli, nel quale ricopr\u00ec anche l'incarico di vicepreside negli ultimi anni della sua vita e cre\u00f2 un laboratorio di storia naturale ricco e moderno, distinguendosi tra i primi briologi in Italia. Partecip\u00f2, inoltre, attivamente alla creazione dell'erbario crittogamico italiano.\nOpere.\nTra le opere di Giordano, le pi\u00f9 notevoli risultano\u02d0"}
{"id": "5007220", "revid": "110157", "url": "https://it.wikipedia.org/wiki?curid=5007220", "title": "U (The Incredible String Band)", "text": "U \u00e8 un doppio album della The Incredible String Band, pubblicato dalla Elektra Records nell'ottobre del 1970.\nMusicisti.\nMusicisti aggiunti "}
{"id": "5007221", "revid": "1510050", "url": "https://it.wikipedia.org/wiki?curid=5007221", "title": "Eugene Goostman", "text": "Eugene Goostman \u00e8 un chatterbot progettato da un gruppo di programmatori - Vladimir Veselov, Eugene Demchenko e Sergey Ulasen - a San Pietroburgo nel 2001 e programmato per sembrare un tredicenne ucraino allo scopo di rendere la sua personalit\u00e0 e i suoi discorsi credibili.\nGoostman ha partecipato a numerosi Test di Turing sin dalla sua creazione, classificandosi secondo al Premio Loebner. Nel giugno 2012, si classifica primo a Milton Keynes, partecipando al pi\u00f9 grande evento mai realizzato per la conduzione di un test di Turing e convince il 29% dei giudici di essere un umano. Il 7 giugno 2014, in occasione del sessantesimo anniversario della morte di Turing, il 33% dei giudici di un test di Turing ha creduto che Goostman fosse un umano; L'organizzatore dell'evento, Kevin Warwick, ricorda che Turing predisse che entro il 2000 i computer sarebbero stati in grado di convincere il 30% di umani sottoposti alla prova dopo cinque minuti di conversazione. \nLa validit\u00e0 e la rilevanza del superamento del test di Turing da parte di Goostman sono state discusse dai critici soprattutto in relazione con la bomba mediatica lanciata dall'organizzatore dell'evento, Kevin Warwick, ritenuta eccessiva. Infatti il test viene considerato superato se l'esaminatore sbaglia con la stessa frequenza sia quando deve distinguere un computer da un essere umano sia quando deve distinguere un uomo da una donna.\nPersonalit\u00e0.\nEugene Goostman \u00e8 programmato per sembrare un ucraino tredicenne che vive ad Odessa in Ucraina con un padre ginecologo, una madre che lavora in TV e un porcellino d'India. Veselov ha affermato che Goostman \u00e8 stato progettato per essere un \"personaggio con una personalit\u00e0 credibile\"; la scelta dell'et\u00e0 \u00e8 stata intenzionale, poich\u00e9 a tredici anni, secondo Veselov, si \u00e8 \"n\u00e9 troppo grandi per sapere tutto n\u00e9 troppo piccoli per non sapere nulla\". La sua giovane et\u00e0 comporta, inoltre, piccoli errori grammaticali nelle risposte. Nel 2014 si \u00e8 lavorato per migliorare il dialogo, rendendolo pi\u00f9 simile a quello umano; in futuro si migliorer\u00e0 anche la logica con cui si svolgono le conversazioni.\nAccoglienza.\nEugene Goostman ha partecipato a numerosi test di Turing; si \u00e8 classificato secondo nel 2001, 2005, e 2008 al Loebner Prize. Il 23 giugno 2012, Goostman vince un test di Turing a Milton Keynes. La competizione, alla quale hanno partecipato cinque chatterbot, venticinque umani e trenta giudici, \u00e8 stata considerata l'evento pi\u00f9 importante mai organizzato per un test di Turing. Dopo cinque minuti di conversazione, il 29% dei giudici si convinsero che Goostman fosse umano. Il chatterbot ha superato il 33% il 7 giugno 2014 in occasione del sessantesimo anniversario della morte di Alan Turing, ma non ha superato il test. Infatti il test viene considerato superato se l'esaminatore sbaglia con la stessa frequenza sia quando deve distinguere un computer da un essere umano sia quando deve distinguere un uomo da una donna."}
{"id": "5007237", "revid": "729019", "url": "https://it.wikipedia.org/wiki?curid=5007237", "title": "Torneo di Wimbledon 1925 - Doppio femminile", "text": "Suzanne Lenglen e Elizabeth Ryan hanno battuto in finale Kathleen Bridge e Mary McIlquham 6-2, 6-2."}
{"id": "5007239", "revid": "117525424", "url": "https://it.wikipedia.org/wiki?curid=5007239", "title": "Birger Dahlerus", "text": "Biografia.\nFin da giovane Dahlerus aveva intrapreso con successo la carriera industriale, assumendo alla conclusione della prima guerra mondiale la direzione della \"Skefko Balla Bearing Co.\", fabbrica inglese situata a Luton, nel Bedfordshire; in tal modo era conosciuto ed aveva numerose amicizie importanti in Gran Bretagna. Nel 1934 conobbe Hermann G\u00f6ring a Berlino e la simpatia tra i due dur\u00f2 a lungo, tanto che Dahlerus procur\u00f2 un posto di lavoro a Tomas Kantzow, figliastro di G\u00f6ring.\nScoppio della seconda guerra mondiale.\nQuando la crisi dell'agosto 1939 raggiunse il suo culmine, Dahlerus fu chiamato verso le 22 del 23 agosto da G\u00f6ring; da quel momento fino allo scoppio della guerra Dahlerus fece la spola tra Londra e Berlino. Il giorno seguente Dahlerus si rec\u00f2 a Berlino e fu ricevuto da G\u00f6ring, che lo incaric\u00f2 di recarsi l'indomani a Londra e portare un messaggio orale a Lord Halifax, ministro degli Esteri inglese. Il giorno successivo Dahlerus giunse verso le 13.30 all'aeroporto inglese di Croydon e fu ospitato da Charles F. Spenser, suo amico personale, in attesa di essere ricevuto da Lord Halifax, al quale ha fatto pervenire un breve promemoria riassuntivo con i motivi che lo hanno portato in Gran Bretagna. L'incontro si svolse nella prima serata; il ministro ascolt\u00f2 il suo interlocutore senza per\u00f2 compromettersi in dichiarazioni. Nella tarda serata Dahlerus comunic\u00f2 telefonicamente con G\u00f6ring, che lo inform\u00f2 della cattiva impressione suscitata a Berlino dalla notizia della firma del patto tra Polonia e Gran Bretagna e gli annuncia che secondo lui la guerra sia imminente. Dahlerus telefon\u00f2 successivamente al Foreign Office e rifer\u00ec le notizie ricevute da Berlino.\nIl giorno dopo, sabato 26 agosto, Dahlerus fu ricevuto nuovamente in tarda mattinata da Lord Halifax. Dahlerus rifer\u00ec le ultime notizie ricevute da Berlino e invit\u00f2 il ministro inglese a fare una breve comunicazione indirizzata a G\u00f6ring, perch\u00e9 questi, secondo l'industriale svedese, era l'unico tedesco che poteva impedire la guerra. Lord Halifax acconsent\u00ec e scrisse una breve lettera dove, tra le altre cose, si diceva che gli inglesi avrebbero invitato i polacchi ad evitare qualsiasi ulteriore inasprimento della situazione. Al tempo stesso Lord Halifax confidava che il feldmaresciallo G\u00f6ring avrebbe fatto tutto il possibile per rendere l'atmosfera politica pi\u00f9 tranquilla.\nCon questa lettera in mano Dahlerus riparte immediatamente in aereo per Berlino, dove giunse verso le 19 ed incontr\u00f2 immediatamente G\u00f6ring, che, non appena lesse il messaggio del ministro inglese, si precipit\u00f2 da Hitler. Poco dopo anche Dahlerus fu portato alla Cancelleria, dove incontr\u00f2 il F\u00fchrer. Come raccontato nelle memorie del diplomatico svedese, all'inizio Hitler parl\u00f2 amabilmente con l'ospite e riassunse brevemente le tesi tedesche. Poi Hitler ebbe una esplosione d'ira contro l'Inghilterra ed url\u00f2: \"\"Se scoppier\u00e0 la guerra, costruir\u00f2 sommergibili! Costruir\u00f2 sommergibili, sommergibili, sommergibili! Costruir\u00f2 aeroplani, aeroplani, aeroplani e distrugger\u00f2 i miei avversari!\". Continu\u00f2 poi: \"La guerra non mi spaventa. Il mio popolo mi adora. Se non ci sar\u00e0 pi\u00f9 burro, sar\u00f2 io a non mangiarne ed il popolo tedesco far\u00e0 la stessa cosa volentieri. Io resister\u00f2 un anno pi\u00f9 del nemico, grazie all'ascendente che ho sul popolo tedesco!\"\". Dopo essersi calmato, Hitler si disse disposto a fare una ultima offerta agli inglesi, ma temeva che in precedenza l'ambasciatore Nevile Henderson non lo avesse capito appieno. Per tale motivo Hitler incaric\u00f2 direttamente Dahlerus di recarsi un'altra volta a Londra e di esporre le richieste tedesche. Nella successiva mezz'ora Dahlerus dovette imparare a memoria un elenco di proposte avanzate dal Cancelliere tedesco. Nella sostanza sono le stesse che Hitler aveva gi\u00e0 esposto all'ambasciatore britannico: restituzione di Danzica e del Corridoio alla Germania; la Polonia avrebbe conservato il diritto d'uso del porto della citt\u00e0 baltica e la sovranit\u00e0 su Gdynia, compreso un corridoio e una porzione di territorio attorno alla citt\u00e0; la Germania avrebbe garantito i nuovi confini polacchi; restituzione alla Germania delle colonie perse in seguito alla prima guerra mondiale o compensazioni equivalent con colonie inglesi. Ottenuti questi obiettivi, Hitler era disposto a firmare un accordo con la Gran Bretagna, con cui la Germania avrebbe garantito con il proprio esercito la sopravvivenza e la protezione dell'Impero britannico in qualsiasi parte del mondo ove fosse stato necessario.\nIl giorno successivo (domenica 27 agosto) Dahlerus giunse all'aeroporto di Croydon, presso Londra con un volo Lufthansa. All'aeroporto vi era una certa confusione e numerosi giornalisti, perch\u00e9 qualche notizia sulle trattative segrete era trapelata. Come riportato dal \"Daily Herald\", si riteneva che fosse un funzionario del ministero degli Esteri tedesco, ma si sapeva per certo che era latore di un messaggio per il Primo Ministro inglese. Dahlerus venne immediatamente portato al numero 10 di Downing Street, dove era atteso da Neville Chamberlain e da Lord Halifax. Dahlerus riport\u00f2 il messaggio di Hitler mandato a memoria e i due politici inglesi non poterono che verificare che, tranne alcuni minimi dettagli, erano le stesse richieste gi\u00e0 dette da Hitler all'ambasciatore Neville Henderson. In ogni caso venne deciso di utilizzare ancora il mediatore svedese: questi sarebbe rientrato immediatamente in Germania per anticipare le risposte inglesi, mentre l'ambasciatore Henderson sarebbe rientrato il giorno successivo. Verso le 23 l'aereo con Dahlerus atterr\u00f2 all'aeroporto di Tempelhof, il quale si affrett\u00f2 alla residenza di G\u00f6ring per riferire il messaggio inglese, anche questo mandato a memoria. In tale messaggio il governo inglese dichiar\u00f2 la propria disponibilit\u00e0 in linea di massima per un accordo con la Germania; auspic\u00f2 l'inizio di trattative dirette tra Germania e Polonia per la soluzione del problema di Danzica e del Corridoio, ma, contrariamente da quanto detto nel messaggio di Hitler, i confini polacchi non dovevano essere garantiti dalla sola Germania, ma da questa unitamente alla Gran Bretagna, alla Francia, all'Unione Sovietica e all'Italia. Per quanto riguardava la restituzione delle colonie tedesche, il governo inglese non riteneva che questo fosse il momento adatto, se ne poteva parlare dopo la conclusione degli altri accordi e dopo la smobilitazione tedesca ai confini polacchi. Infine l'offerta di Hitler di garantire con le proprie armi l'Impero britannico \u00e8 ritenuta inconciliabile con gli interessi e la dignit\u00e0 della Gran Bretagna. Dopo aver ascoltato tutto il messaggio, G\u00f6ring \u00e8 fiducioso di poter arrivare ad una conclusione positiva della crisi e si reca da Hitler nella Cancelleria per informarlo; pi\u00f9 tardi, in piena notte, il feldmaresciallo telefon\u00f2 a Dahlerus per avvisarlo che Hitler rispettava il punto di vista inglese, ma si riservava di dare una risposta definitiva fino a che l'ambasciatore Henderson non gli avesse confermato la risposta ufficiale inglese anticipata da Dahlerus stesso. In ogni caso G\u00f6ring rimaneva sufficientemente ottimista. La lunga giornata di Dahlerus si concluse verso le 5 del mattino, dopo essersi recato all'ambasciata inglese di Berlino per riferire di persona gli avvenimenti accaduti.\nDahlerus raccont\u00f2 le sue esperienze per tentare di fermare la guerra nel libro \"Sista f\u00f6rs\u00f6ket\", pubblicato anche in Italia con il titolo \"L'ultimo tentativo\".\nFu chiamato a testimoniare al processo di Norimberga. Mor\u00ec a Stoccolma nel 1957."}
{"id": "5007241", "revid": "125252313", "url": "https://it.wikipedia.org/wiki?curid=5007241", "title": "Daniel Evans", "text": "Il 14 gennaio 2017 ha raggiunto la sua prima finale ATP a Sydney. Nello stesso anno per\u00f2 \u00e8 stato trovato positivo a un controllo antidoping (cocaina) e di conseguenza squalificato per dodici mesi. Ritornato a buoni livelli nel 2019, ha raggiunto nuovamente una finale a livello ATP a Delray Beach, venendo battuto da Radu Albot. Ha raggiunto il suo best ranking con la 26\u00aa posizione l'8 febbraio 2021 vincendo il suo primo titolo ATP a Melbourne.\nRisultati in progressione.\n\"Aggiornato a fine Open di Francia 2020\"\nDoppio misto.\n\"Nessuna Partecipazione\""}
{"id": "5007248", "revid": "599013", "url": "https://it.wikipedia.org/wiki?curid=5007248", "title": "Valerij Korol\u00ebv", "text": ""}
{"id": "5007249", "revid": "287204", "url": "https://it.wikipedia.org/wiki?curid=5007249", "title": "Valerij Korolev", "text": ""}
{"id": "5007253", "revid": "729019", "url": "https://it.wikipedia.org/wiki?curid=5007253", "title": "Torneo di Wimbledon 1926 - Doppio femminile", "text": "Elizabeth Ryan e Mary Browne hanno battuto in finale Kathleen McKane Godfree e Evelyn Colyer 6-1, 6-1."}
{"id": "5007256", "revid": "712828", "url": "https://it.wikipedia.org/wiki?curid=5007256", "title": "Aoi Sekai no Ch\u016bshin de", "text": ""}
{"id": "5007262", "revid": "729019", "url": "https://it.wikipedia.org/wiki?curid=5007262", "title": "Torneo di Wimbledon 1927 - Doppio femminile", "text": "Helen Wills Moody e Elizabeth Ryan hanno battuto in finale Bobbie Heine e Irene Bowder Peacock 6-3, 6-2."}
{"id": "5007269", "revid": "729019", "url": "https://it.wikipedia.org/wiki?curid=5007269", "title": "Torneo di Wimbledon 1928 - Doppio femminile", "text": "Phoebe Watson e Peggy Saunders hanno battuto in finale Ermyntrude Harvey e Eileen Bennett 6-2, 6-3"}
{"id": "5007280", "revid": "144796", "url": "https://it.wikipedia.org/wiki?curid=5007280", "title": "Alfredo I di Windisch-Gr\u00e4tz", "text": ""}
{"id": "5007281", "revid": "486946", "url": "https://it.wikipedia.org/wiki?curid=5007281", "title": "Storia della Nazionale italiana di calcio", "text": ""}
{"id": "5007283", "revid": "287204", "url": "https://it.wikipedia.org/wiki?curid=5007283", "title": "Club vincitori delle competizioni UEFA", "text": ""}
{"id": "5007284", "revid": "110157", "url": "https://it.wikipedia.org/wiki?curid=5007284", "title": "A Year Without Rain Tour", "text": "A Year Without Rain Tour \u00e8 il tour per sponsorizzare l'album \"A Year Without Rain\" dei Selena Gomez &amp; the Scene. Gli spettacoli sono stati 19, tra America ed Europa."}
{"id": "5007285", "revid": "339392", "url": "https://it.wikipedia.org/wiki?curid=5007285", "title": "Premier League 2011-12", "text": ""}
{"id": "5007286", "revid": "287204", "url": "https://it.wikipedia.org/wiki?curid=5007286", "title": "League One 2011-12", "text": ""}
{"id": "5007287", "revid": "118105443", "url": "https://it.wikipedia.org/wiki?curid=5007287", "title": "Nazionale di pallamano maschile dell'Argentina", "text": "La nazionale argentina di pallamano rappresenta l'Argentina nelle competizioni internazionali e la sua attivit\u00e0 \u00e8 gestita dalla Argentina Handball Association."}
{"id": "5007288", "revid": "154893", "url": "https://it.wikipedia.org/wiki?curid=5007288", "title": "Sky Bet League 1", "text": ""}
{"id": "5007289", "revid": "154893", "url": "https://it.wikipedia.org/wiki?curid=5007289", "title": "League One", "text": ""}
{"id": "5007292", "revid": "1086580", "url": "https://it.wikipedia.org/wiki?curid=5007292", "title": "The Final (film)", "text": "The Final \u00e8 un film horror statunitense del 2010, scritto da Jason Kabolati e diretto da Joey Stewart. Il film \u00e8 inedito in Italia.\nTrama.\nUn flash-forward mostra una ragazza incappucciata entrare in un Fast Food. Chiede un hamburger alla commessa, e questa nota che ha due dita mancanti. Successivamente si siede, tutti la guardano con area scioccata, chiedendosi cos'\u00e8 accaduto alla sua faccia. La rabbia della ragazza, finora repressa esplode e dopo aver chiesto a tutti che hanno da guardare se ne va dal negozio correndo.\nLe scene successive al flash-forward mostra l'invito a una misteriosa festa dove sono invitati la maggior parte dei \"popolari\" della scuola. Bradley, dopo aver letto l'invito, si dirige in classe - dove il professore sta spiegando le torture effettuate dalla Dinastia Han ai propri nemici - dove sia lui, che Bernard incominciano a infastidire Ravi, un ragazzo indiano. Kelly, Heather e Bridget, le tre ragazze pi\u00f9 sexy e popolari della scuola, dopo aver parlato dell'imminente festa, incominciano a dare fastidio a Emily, sbattendogli in faccia l'invito da lei non ricevuto. La ragazza conferma per\u00f2 che se gli venisse data la possibilit\u00e0 gli sarebbe piaciuta come amica; ma Kelly dice che ne dubita molto, facendola correre via piangendo.\nQui si comprende che ci sono due tipi di persone: I popolari - adulatori, traditori, oppressori, violenti e falsi - e i diversi. Questi ultimi, convinti da Dave, hanno organizzato la festa per drogare i fichi della scuola e torturarli per fargli comprendere i loro errori. Soltanto un ragazzo, Kurtis, che \u00e8 amico di entrambi i gruppo, escludendo una discussione con Bradley per la videocamera rotta di Ravi, viene deciso la sua non partecipazione alla festa/tortura. La sera prima della festa Dave, Jack, Emily, Ravi e Andy discutono del fatto che i popolari gli hanno fatto passare un inferno fin da quando erano bambini maltrattandoli e umiliandoli. Tutti, per\u00f2 credono che quello che \u00e8 in procinto di accadere non sia sbagliato e che sia giusto dare una lezione ai loro oppressori.\nIl giorno della festa i popolari si vestono da Romani, poliziotte sexy e marinai, non comprendendo il vero pericolo che sta dietro a tutta questa storia. Ignari, si divertono e bevono e, pian pian si addormentano tutti, venendo cos\u00ec imprigionati. Solo una cosa va fuori il piano di Dave: Anche Kurtis \u00e8 presente alla festa. Viene cos\u00ec deciso di farlo imprigionare come gli altri, visto che secondo il ragazzo dovrebbe essere un segno del destino. I diversi mostrano cos\u00ec la personalizzazione del loro odio: Indossano maschere grottesche e orribili (come nel caso di Andy che indossa la tutta delle SS). Quando i loro nemici si risvegliano, trovano di fronte a loro ragazzi incappucciati, visto che non \u00e8 ancora il momento di rivelare la loro identit\u00e0. Prima di cominciare Dave, afferma che loro sono i diversi, gli emarginati, i reietti. Successivamente d\u00e0 inizio al vero terrore.\nUno a uno i popolari vengono torturati - ma non uccisi - e vengono svelati i loro segreti pi\u00f9 oscuri tra cui il fatto che Tommy trad\u00ec Nadya con Heather. Ravi, tuttavia, sentendosi in colpa per la cattura di Kurtis, gli lancia la chiave delle manette, liberandolo. Ravi, tuttavia, pagher\u00e0 questo suo sotto forma di tradimento con la morte. Kurtis, dopo essere scappato dai suoi rapitori e dopo la morte dello sceriffo della citt\u00e0, arriva a casa di un vecchio uomo che tuttavia non crede alla sua versione dei fatti e lo imprigiona nuovamente. Intanto alla festa, dopo altre torture, Bridget riconosce Emily, che rivela la sua identit\u00e0, facendo togliere le maschere anche ai suoi amici: capendo cosa stia succedendo, Bridget chiede scusa alla ragazza, ammettendo i suoi errori, ma Emily, dopo avergli dato una piccola illusione dice che se vuole salvarsi deve tagliare le dita a Bradley. Bridget si rifiuta, allora viene fatta la stessa domanda al ragazzo, che tuttavia accetta e le taglia due dita. Dopo varie peripezie a Bridget verr\u00e0 corrotta met\u00e0 faccia con una sostanza chimica corrosiva, mentre Dave colpir\u00e0 Bradley alla spina dorsale facendolo diventare paraplegico.\nIl vecchio uomo dopo alcune peripezie - e alcune morti - creder\u00e0 alla storia di Kurtis riguardante la festa ma, ferito, l'unica cosa che pu\u00f2 fare e dirgli che deve salvare a tutti i costi quei ragazzi. Kurtis rientra cos\u00ec alla festa, e dopo una sparatoria sta sul punto di essere ucciso da Dave, che tuttavia viene ucciso da Emily. La ragazza dice che \u00e8 si stancata, e affidando la sua pistola a Jack, l'ultimo rimasto, si rivolge a Kelly, dicendogli che tutto quello che ha sempre voluto \u00e8 che loro fossero amiche. Emily, cos\u00ec, muore per un colpo alla testa sparato da Jack che, all'irruzione della polizia, si toglie la vita a sua volta.\nLe scene finali mostrano i superstiti della festa traumatizzati e colpevoli per le azioni da loro fatte. Tra loro c'\u00e8 Kelly, che inghiotte delle pillole, ma non si comprende se effettivamente si suicida. Anche Bridget che si scoprir\u00e0 essere la ragazza apparsa all'inizio del film."}
{"id": "5007293", "revid": "300067", "url": "https://it.wikipedia.org/wiki?curid=5007293", "title": "Oleg Mele\u0161\u010denko", "text": ""}
{"id": "5007297", "revid": "287204", "url": "https://it.wikipedia.org/wiki?curid=5007297", "title": "Oleg Melescenko", "text": ""}
{"id": "5007307", "revid": "287204", "url": "https://it.wikipedia.org/wiki?curid=5007307", "title": "Premier League 2012-13", "text": ""}
{"id": "5007308", "revid": "287204", "url": "https://it.wikipedia.org/wiki?curid=5007308", "title": "League One 2012-13", "text": ""}
{"id": "5007309", "revid": "287204", "url": "https://it.wikipedia.org/wiki?curid=5007309", "title": "Premier League 2013-14", "text": ""}
{"id": "5007310", "revid": "287204", "url": "https://it.wikipedia.org/wiki?curid=5007310", "title": "League One 2013-14", "text": ""}
{"id": "5007312", "revid": "287204", "url": "https://it.wikipedia.org/wiki?curid=5007312", "title": "League One 2011-2012", "text": ""}
{"id": "5007313", "revid": "154893", "url": "https://it.wikipedia.org/wiki?curid=5007313", "title": "League Two 2011-12", "text": ""}
{"id": "5007314", "revid": "287204", "url": "https://it.wikipedia.org/wiki?curid=5007314", "title": "League Two 2012-13", "text": ""}
{"id": "5007315", "revid": "287204", "url": "https://it.wikipedia.org/wiki?curid=5007315", "title": "League Two 2013-14", "text": ""}
{"id": "5007317", "revid": "1186766", "url": "https://it.wikipedia.org/wiki?curid=5007317", "title": "Diversity marketing", "text": "Il diversity marketing \u00e8 una strategia di marketing che mira a comunicare a specifici settori della popolazione. Un tale approccio al marketing riveste particolare importanza nel campo della comunicazione a quei target che i tradizionali mass media non raggiungono, raggiungono solo parzialmente oppure non raggiungono con messaggi di loro interesse.\nIl diversity marketing e il diversity management considerano sei variabili, ossia: origine etnica, religione, sesso, orientamento sessuale, esigenze o impedimenti particolari (causati per esempio dall'et\u00e0). Lo scopo \u00e8 quello di raggiungere l'utenza desiderata con messaggi adeguati a condizioni di vita, valori, aspettative, fede e stile di vita di quel target specifico, utilizzando i canali di comunicazione pi\u00f9 adatti. Il diversity marketing rappresenta il tentativo di porre fine al contrasto tra il marketing di massa e quello individuale, rivolgendosi a gruppi che non vengono raggiunti dalla pubblicit\u00e0 tradizionale (per esempio dagli spot televisivi)."}
{"id": "5007318", "revid": "1504506", "url": "https://it.wikipedia.org/wiki?curid=5007318", "title": "Coordinate canoniche", "text": ""}
{"id": "5007320", "revid": "339392", "url": "https://it.wikipedia.org/wiki?curid=5007320", "title": "Uefa Women's Cup", "text": ""}
{"id": "5007324", "revid": "287204", "url": "https://it.wikipedia.org/wiki?curid=5007324", "title": "Strada militare dell'Assietta", "text": ""}
{"id": "5007330", "revid": "287204", "url": "https://it.wikipedia.org/wiki?curid=5007330", "title": "Finale di Coppa UEFA 1977-78", "text": ""}
{"id": "5007331", "revid": "310175", "url": "https://it.wikipedia.org/wiki?curid=5007331", "title": "2701 (numero)", "text": ""}
{"id": "5007332", "revid": "310175", "url": "https://it.wikipedia.org/wiki?curid=5007332", "title": "2666 (romanzo)", "text": ""}
{"id": "5007334", "revid": "124057848", "url": "https://it.wikipedia.org/wiki?curid=5007334", "title": "Vincerai", "text": "Vincerai \u00e8 la seconda raccolta di successi, la maggior parte riarrangiati, di Al Bano e Romina Power. \u00c8 stata pubblicata in Italia nel 1992 e contiene due canzoni inedite: \"Vincerai\" e \"Il poeta (Yunus Emre)\", quest'ultima dedicata al poeta turco.\nTra le varie canzoni c'\u00e8 anche Cara terra mia riarrangiata in chiave Rap.\nL'album, con una tracklist diversa, \u00e8 stato pubblicato anche in lingua spagnola per il mercato della Spagna con il titolo Vencer\u00e1s - Sus grandes \u00e9xitos e un anno prima, nel 1991, anche in altri paesi europei con il titolo Vincerai - Ihre gr\u00f6ssten erfolge.\nIl disco \u00e8 stato premiato con due dischi d'oro e uno di platino in Germania e in Austria.\nTracce.\n\"Vincerai\".\nL'edizione del disco pubblicata in Italia nel 1992.\nTracce.\n\"Vincerai - Ihre gr\u00f6ssten erfolge\".\nL'edizione del disco pubblicata in Europa nel 1991.\nContiene anche brani tratti dalla precedente raccolta Le pi\u00f9 belle canzoni.\nSono state escluse dalla tracklist le ultime 4 canzoni presenti nell'edizione italiana.\nTracce.\n\"Vencer\u00e1s - Sus grandes \u00e9xitos\".\nL'edizione del disco in lingua spagnola pubblicata esclusivamente in Spagna nel 1992."}
{"id": "5007335", "revid": "310175", "url": "https://it.wikipedia.org/wiki?curid=5007335", "title": "50. Division (Deutsches Heer)", "text": ""}
{"id": "5007337", "revid": "310175", "url": "https://it.wikipedia.org/wiki?curid=5007337", "title": "5.0 (album)", "text": ""}
{"id": "5007340", "revid": "287204", "url": "https://it.wikipedia.org/wiki?curid=5007340", "title": "Forza isometrica", "text": ""}
{"id": "5007341", "revid": "287204", "url": "https://it.wikipedia.org/wiki?curid=5007341", "title": "Principi di dinamica", "text": ""}
{"id": "5007342", "revid": "287204", "url": "https://it.wikipedia.org/wiki?curid=5007342", "title": "Contrazione eccentrico/concentrica", "text": ""}
{"id": "5007343", "revid": "599013", "url": "https://it.wikipedia.org/wiki?curid=5007343", "title": "Eduardo Gallardo", "text": ""}
{"id": "5007347", "revid": "599013", "url": "https://it.wikipedia.org/wiki?curid=5007347", "title": "Ihor Pin\u010duk", "text": ""}
{"id": "5007348", "revid": "287204", "url": "https://it.wikipedia.org/wiki?curid=5007348", "title": "Ihor Pincuk", "text": ""}
{"id": "5007349", "revid": "2014155", "url": "https://it.wikipedia.org/wiki?curid=5007349", "title": "Gregorio De Lauro", "text": "Biografia.\nGregorio De Lauro nacque a Castrovillari il 14 luglio 1614 da Giulio De Lauro e dalla nobile Giulia Gaudino di Castelluccio Superiore. Fu battezzato con il nome di Francesco Salvatore. Il suo prozio paterno, Simeone De Lauro aveva fondato il convento di San Domenico e suo nonno, Salerno De Lauro aveva sposato Vincenza della nobile famiglia dei Jannitelli, poi Giannitelli \nNel 1634 fu ammesso al noviziato presso il monastero di Corazzo e mut\u00f2 il nome di Francesco Salvatore in quello di Gregorio. Ricevette nel 1636 il suddiaconato e fu ordinato diacono nel 1637 e presbitero nel 1638. Studi\u00f2 a Napoli nel collegio dei Gesuiti con padre Onofrio de Mare e quindi a Roma presso il Collegio Romano, sotto la guida dei gesuiti Antonio Casilio, Antonio P\u00e9rez, Pietro Sforza Pallavicino e Atanasio Kircher e si laure\u00f2 nel Collegio Romano della Sapienza nel 1646.\nNel novembre del 1647 Gregorio fu destinato all'abbazia di Santa Maria della Piet\u00e0 a Cosenza e l'anno seguente fu eletto priore dello stesso monastero, \"visitatore minore\" della congregazione cistercense calabro-lucana e \"padre del governo\" della medesima. Il 12 dicembre 1648 fu creato abate del monastero, dove fece costruire una torre e un ponte sul fiume Crati. \nNel maggio del 1650 fu eletto abate presso l'abbazia di Santa Maria del Sagittario, nel capitolo provinciale celebrato presso l'abbazia di Santa Maria del Soccorso, e si occup\u00f2 di emendare la condotta ritenuta scandalosa di alcuni monaci e dei dissidi con i certosini di San Nicola in Valle. Fece decorare l'altare della Madonna con statue a mezzo busto, colonne, archi, volte, ornamenti, indorature, pitture e rivestimenti con panni intessuti di fili dorati e veli di seta. Fece erigere una torre e si occup\u00f2 degli impianti idrici .\nNell'aprile del 1654 partecip\u00f2 al capitolo provinciale di Calabria e dal capitolo ebbe la carica di \"visitatore maggiore\" e \"padre reggente\" della congregazione calabro-lucana e per la seconda volta abate dell'abbazia della Piet\u00e0 di Cosenza. Nel maggio 1658 fu rieletto abate dell'abbazia del Sagittario e nello stesso anno costru\u00ec una segheria, necessaria all'attivit\u00e0 del cenobio. \nNel 1660 pubblic\u00f2 a Napoli tre opere: \nNel 1661 fu eletto per la terza volta abate del Sagittario nel capitolo provinciale tenutosi al monastero del Soccorso il 6 maggio. Gli araldisti riportano un'antica famiglia Lauro nobile di Amantea, Tropea e Catanzaro. Il Crollalanza la indica come un ramo collaterale della casata Sanseverino e con questo blasone: \"D'oro, all'albero d'alloro sradicato di verde dal quale pende uno scudetto d'azzurro seminato di gigli d'oro con un capriolo di tre pendenti di rosso sul capo\". L'abate De Lauro era dotato di vasta cultura e fu in corrispondenza e amicizia con l'abate e confratello Ferdinando Ughelli, a cui diede dettagliate notizie storiche, che egli utilizz\u00f2 per compilare la sua opera: \"Italia Sacra\"."}
{"id": "5007352", "revid": "599013", "url": "https://it.wikipedia.org/wiki?curid=5007352", "title": "Mykayla Skinner", "text": "Carriera sportiva.\nMykyla Skinner comincia a praticare ginnastica artistica nel 2000, all'et\u00e0 di 4 anni.\nCarriera juniores.\nNel 2011, la Skinner diventa campionessa juniores dell'U.S. Classic; classificatasi al decimo posto generale e 2\u00ba al volteggio ai Visa Championships, viene chiamata a far parte della nazionale statunitense juniores.\nCarriera senior(2012-13): i primi successi.\nLa prima competizione internazionale da senior \u00e8 il V Trofeo Citt\u00e0 di Jesolo: ottiene il 10\u00ba posto nel concorso generale, il 4\u00ba al corpo libero e il 5\u00ba al volteggio. Ai Visa Championships vince il bronzo al volteggio, dietro ad Alicia Sacramone e Brandie Jay. Non viene per\u00f2 convocata agli Olympic Trials validi per la formazione della squadra che partir\u00e0 per le Olimpiadi di Londra 2012.\nNel febbraio 2013, al Fiesta Bowl Invitational, la Skinner porta il suo nuovo esercizio al corpo libero; agli U.S. Classic di luglio ottiene la medaglia d'argento al volteggio e si piazza al 9\u00ba posto alla trave, 10\u00ba nel concorso generale individuale, 13\u00ba a parallele e corpo libero.\nAi campionati nazionali statunitensi conquista il bronzo al volteggio e al corpo libero, il 6\u00ba posto nel concorso generale, 9\u00ba alle parallele, 11\u00ba alla trave.\n2014.\nNel 2014 viene selezionata per partecipare al VII Trofeo Citt\u00e0 di Jesolo con la nazionale; la squadra vince la medaglia d'oro, ma la Skinner si piazza al 4\u00ba posto nel concorso generale individuale per una caduta al corpo libero. Si qualifica per le finali a volteggio e trave, ma non partecipa a quest'ultima, gareggiando invece nella finale al corpo libero: il giorno seguente vince entrambe le finali.\nIl 30 agosto partecipa ai Campionati Panamericani, dove vince la medaglia d'oro a squadre e individuale con 56.850 punti; vince, inoltre, la medaglia d'oro al volteggio e partecipa alle finali a trave e corpo libero, vincendo la medaglia d'oro al corpo libero.\nViene convocata in ottobre per partecipare ai Campionati del mondo di Nanning, durante i quali contribuisce alla vittoria della medaglia d'oro degli Stati Uniti, e si qualifica individualmente per le finali al volteggio e al corpo libero. Nella prima, eseguendo un Cheng e uno Yurchenko con doppio avvitamento, riesce a salire sul terzo gradino del podio. Al corpo libero invece esegue un esercizio di elevata difficolt\u00e0 ma non va oltre il quarto posto.\n2015.\nCome l'anno prima viene convocata, come riserva, nella squadra che prender\u00e0 parte ai mondiali di Glasgow, durante i quali gli Stati Uniti vincono il loro terzo oro consecutivo.\n2016.\nDopo una convincente performance agli Olympic Trials viene scelta insieme a Ragan Smith e Ashton Locklear come riserva della squadra statunitense.\nIn seguito alle Olimpiadi annuncia il suo ritiro dall'attivit\u00e0 agonistica e l'intenzione di iscriversi all'Universit\u00e0 dello Utah, entrando a far parte della squadra di ginnastica artistica universitaria, con la quale colleziona molti successi.\n2019: il ritorno.\nNel 2019 annuncia l'intenzione di voler tornare ad allenarsi a livello agonistico, con l'obiettivo di partecipare alle Olimpiadi di Tokyo 2020. La sua prima competizione dagli Olympic trials del 2016 sono gli U.S. Classics a luglio, durante i quali esegue un Cheng al volteggio e un corpo libero denso di difficolt\u00e0. Un mese dopo partecipa ai Campionati Nazionali, durante i quali svolge buone prestazioni, concludendo la gara al sesto posto nell'all-around, al terzo posto al volteggio e al terzo posto al corpo libero. In seguito ai risultati ottenuti viene inserita nella squadra nazionale. Partecipa al campo di selezione per la squadra che parteciper\u00e0 ai Mondiali di Stoccarda: insieme a Simone Biles, Grace Mccallum, Jade Carey, Kara Eaker e Sunisa Lee viene scelta per rappresentare gli Stati Uniti. A Stoccarda viene poi scelta come riserva.\n2021.\nIl 22 maggio partecipa ai GK Classic. Conclude la gara in decima posizione con 53,050 punti (14,7 al volteggio, 13,4 alle parallele, 12,050 alla trave e 12,9 al corpo libero).\nIl 4 giugno partecipa alla prima giornata dei Campionati nazionali, dove ottiene 54,200 punti, che la collocano al decimo posto provvisorio; ottiene inoltre il secondo posto provvisorio al volteggio.\nIl 6 giugno partecipa alla seconda giornata, concludendo le due giornate al nono posto all around e vincendo l'argento al volteggio.\nIl 25 e 27 giugno partecipa ai Trials olimpici, l'ultima gara prima che venga scelta la squadra olimpica. Nella prima giornata conclude la gara al quarto posto con 56,598 punti.\nDopo i risultati della seconda giornata conclude gli Olympic Trials in quinta posizione e viene scelta come individualista per le Olimpiadi.\nIl 25 luglio prende parte alle Qualifiche, gareggiando su tutti e quattro gli attrezzi e qualificandosi al terzo posto per la finale al volteggio; tuttavia, a causa della regola del passaporto, non pu\u00f2 accedere alla finale. \nIn seguito al ritiro di Simone Biles, Skinner prende il suo posto e vince la medaglia d'argento.\nVita privata.\nIl 14 novembre 2019 si sposa con Jonas Harmer."}
{"id": "5007354", "revid": "767487", "url": "https://it.wikipedia.org/wiki?curid=5007354", "title": "Pelad\u00e3o", "text": "Il Campeonato de Peladas do Amazonas, nato nel 1972, \u00e8 conosciuto ai pi\u00f9 come Pelad\u00e3o. \nSi tratta di un campionato popolarissimo nello stato di Amazzonia. Lo stesso Francisco Lima, ex giocatore della Roma, lo descrive come un enorme campionato di 1.000 squadre che giocano tra loro. Possono partecipare tutte le province cittadine che possono formare il proprio team. Non esiste il fuorigioco e si gioca su campi di tutti i tipi, che siano forniti di erba o che siano pi\u00f9 fatiscenti. La squadra campione vince un premio di 15.000 Euro che corrispondono a 50.000 Reali."}
{"id": "5007361", "revid": "799790", "url": "https://it.wikipedia.org/wiki?curid=5007361", "title": "Nausica\u00e4 (Nausica\u00e4 della Valle del vento)", "text": " \u00e8 la protagonista del manga \"Nausica\u00e4 della Valle del vento\", scritto e disegnato dall'animatore e regista giapponese Hayao Miyazaki e pubblicato nella sua serializzazione originale da Tokuma Shoten sulla rivista \"Animage\" dal 1982 al 1994, e del suo adattamento cinematografico del 1984 diretto dallo stesso autore e distribuito dalla Toei Company.\nPrincipessa della Valle del vento, regno fittizio di una Terra post-apocalittica devastata da un cataclisma bellico noto come i Sette giorni di fuoco che ha annientato la civilt\u00e0 umana e buona parte dell'ecosistema originale, Nausica\u00e4 succede al padre malato Jihl alla guida del suo popolo, motivata da un grande amore verso gli altri e verso la vita stessa. Ci\u00f2 la porta anche a stringere un rapporto speciale con gli animali e a studiare l'ecologia del suo mondo e del Mar Marcio, un complesso e tossico sistema di flora e fauna sviluppatosi in seguito alla guerra termonucleare che si sta espandendo in tutto il territorio.\nL'impegno e la determinazione sono cos\u00ec forti in lei da renderla una personalit\u00e0 carismatica (capace di attrarre l'ammirazione e l'adorazione di tutti quelli che la incontrano) e coraggiosa (tanto da tentare di fermare il conflitto creatosi tra gli imperi di Tolmekia e Dorok).\nApprezzata per il suo carattere umano, gentile e filantropo, godette di una vasta popolarit\u00e0 in madre patria, figurando in molte classifiche sui personaggi pi\u00f9 amati dal pubblico e ottenendo numerosi riconoscimenti: venne infatti insignita da \"Animage\" dell'Anime Grand Prix quale \"miglior eroina\" nel 1985, e nel 1987, e arriv\u00f2 seconda nell'edizione di maggio 1991, mentre nel 2014 il webzine \"IGN\" la colloc\u00f2 al nono posto della classifica dei \"25 migliori personaggi anime di tutti i tempi\". Soprattutto divenne oggetto di studio da parte di ricercatori e accademici letterari, i quali ne analizzarono il comportamento e la psicologia, focalizzandosi principalmente sugli aspetti pi\u00f9 innovativi e inediti, che nel tempo influenzarono sia l'opera stessa di Miyazaki sia l'industria anime e cinematografica in generale.\nCreazione e sviluppo.\nGenesi del personaggio e fonti d'ispirazione.\nHayao Miyazaki concep\u00ec il personaggio di Nausica\u00e4 dopo un lungo processo creativo e a partire dal naufragio di un adattamento animato del fumetto \"Rowlf\" di Richard Corben (pubblicato nel 1971 sui numeri 16 e 17 della rivista \"Voice of Comicdom\" e poi riproposto a colori nel 1979-1980 su \"M\u00e9tal Hurlant\"), che lo aveva molto colpito per la storia, incentrata su una principessa protetta dal suo cane. Infatti, riscontrando molte somiglianze con la fiaba europea \"La bella e la bestia\", egli era deciso a trarne un anime in cui vi fosse un'eroina che incarnasse i temi \u00abdella devozione e dell'altruismo\u00bb. In un secondo momento per\u00f2 aveva cambiato idea, deluso proprio da questa protagonista \u00abtroppo blanda\u00bb, e allora aveva immaginato di scrivere una sceneggiatura originale su una ragazza \u00abdal carattere forte, traboccante di sensibilit\u00e0 e bloccata da un padre incompetente\u00bb; l'aveva chiamata e le aveva cucito addosso il ruolo di una giovane principessa \u00abcostretta a sopportare il peso schiacciante del destino\u00bb. Nelle intenzioni iniziali, suo padre, in seguito a una malattia, avrebbe dovuto lasciarle il fardello di guida del regno e dei sudditi, imbrigliando cos\u00ec le sue aspirazioni personali. Riprendendo il concept dell'opera di Corben, nelle sue avventure ella sarebbe stata costantemente accompagnata da un cane, suo compagno e sostegno \u00abfin dalla giovane et\u00e0\u00bb, e che sarebbe diventato poi la base per l'animaletto di Nausica\u00e4 Teto.\nParallelamente, Miyazaki era stato ispirato anche dalla lettura di una traduzione giapponese di un romanzo sulla mitologia greca dello scrittore statunitense Bernard Evslin, \"Piccolo dizionario di mitologia greca\", in cui aveva appreso per la prima volta l'esistenza di Nausicaa, personaggio omerico del poema epico greco l\"Odissea\". Aveva trovato il nome di lei \u00abmolto fresco e vigoroso\u00bb ed era rimasto incantato, oltre che dalla sua storia e dalla sua personalit\u00e0, soprattutto dalla premura dimostrata verso il naufrago Ulisse, trovato svenuto sulla spiaggia dell'isola dei Feaci. Inoltre gli ricordava la protagonista di una fiaba giapponese che aveva letto da bambino, , contenuta nella raccolta \"Tsutsumi ch\u016bnagon monogatari\", una ragazza appartenente a una famiglia aristocratica giapponese che preferiva la compagnia e lo studio degli insetti alle occupazioni tipiche di una donna del suo rango nobiliare. Furono questi i due modelli, fusi insieme, dai quali nacque la Nausica\u00e4 della Valle del Vento, le cui fattezze vennero create a partire dai bozzetti preparatori del defunto adattamento di \"Rowlf\".Successivamente, per il rapporto speciale con il vento e per i poteri telepatici che ella possiede, l'autore prese spunto da alcune vecchie traduzioni di certi scritti sull'Europa medievale, in cui v'era riportato che il controllo del vento era considerato, al tempo, un atto di stregoneria, mentre guard\u00f2 al \"ciclo di Earthsea\", la serie di romanzi fantasy dell'autrice e glottoteta statunitense Ursula K. Le Guin (che all'epoca era arrivato al terzo capitolo, \"La spiaggia pi\u00f9 lontana\", pubblicato nel 1972) per mutuare il termine , da , epiteto per coloro i quali sono in grado, come Nausica\u00e4, di interpretare quasi istintivamente le intricate correnti atmosferiche e cavalcarle con sicurezza. Per la traslitterazione del nome si rifece infine alla traduzione di Yataka Kobayashi dell'enciclopedia di Evslin, scegliendo alle due forme e (maggiormente in uso).\nAspetto fisico e caratterizzazione.\nMiyazaki arriv\u00f2 a delineare l'aspetto fisico di Nausica\u00e4 per gradi e solo dopo aver maturato una certa esperienza con i suoi primi lavori sia anime che manga. Infatti, oltre alla succitata Yala e agli schizzi per \"Rowlf\", altri prototipi per la principessa furono, primo fra tutti, Shuna, protagonista del seinen \"Shuna no tabi\" (pubblicato in un unico volume il 15 giugno 1983 dall\"Animage Ju Ju Binko\", sussidiaria della Tokuma Shoten) e poi Lana, dell'anime televisivo del 1978 \"Conan il ragazzo del futuro\", e la duchessa Clarisse, del film d'animazione \"\", del 1979. Nei primi studi preparatori il regista aveva pensato di farle indossare dei pantaloni corti e mocassini bassi, esponendo cos\u00ec le gambe nude \u00abper rendere efficacemente i movimenti vigorosi di un personaggio atletico\u00bb, ma dovette abbandonare l'idea perch\u00e9 incompatibile con il difficile ecosistema dell'ambientazione post-apocalittica. Ciononostante ella risult\u00f2 uno dei suoi personaggi femminili pi\u00f9 avvenenti, come dimostrano alcuni bozzetti successivi, risalenti al periodo 1980-1982. Decise di snellirla, mantenendola comunque una figura giovane e attraente, cos\u00ec da non trovarsi in imbarazzo in eventuali scene di nudo e da non allontanarsi in tal modo dal desiderio di raccontare \u00abuna storia pi\u00f9 spirituale\u00bb.\nNel disegnare le illustrazioni promozionali del manga per alcuni numeri di \"Animage\", in cui Nausica\u00e4 sarebbe dovuta apparire sorridente, spensierata e in pose \u00absexy\u00bb, Miyazaki si rese conto che raffigurazioni del genere non si confacevano alla sua personalit\u00e0. Per questo, da quel momento in poi, evit\u00f2 di rappresentarla come un personaggio dai tratti caratteriali stereotipati e sprezzanti, preferendo conferirle l'immagine di una persona \u00abseria [...] , calma e posata\u00bb (ma non \u00abaccigliata\u00bb) e controbilanciando il suo atteggiamento \u00aboscuro e riservato\u00bb con un \u00abcarattere peculiare della sua femminilit\u00e0\u00bb. Tale scelta fu influenzata anche dalla filantropia che la anima, propensa in maniera naturale a cercare di comprendere e accettare i propri avversari, e che la fanno rientrare in quella schiera di eroine che \u00ablungi dall'essere soddisfatte [...] , sono le pi\u00f9 altruiste\u00bb.\nIn un'intervista condotta per lo \"Young Magazine\", il mangaka, su questa scelta di adottare un protagonista femminile per la sua opera, spieg\u00f2 che un eroe maschile avrebbe portato con s\u00e9 troppi pregiudizi e clich\u00e9, come l'esistenza di una nemesi totalmente votata al male che egli avrebbe dovuto combattere e sconfiggere (\u00abcome i nazisti di \"Indiana Jones\"\u00bb) e che non si sarebbe pertanto adattata al tema portante della vicenda. Inoltre, annoiato dalla moda dei suoi tempi di raffigurare \"eroi\" come persone comuni solo per permettere al pubblico di identificarvisi pi\u00f9 facilmente, scelse deliberatamente di creare un personaggio atipico, innaturalmente perfetto e privo di difetti. Ebbe soltanto dei dubbi, confessati in un'altra intervista per il periodico \"YOM\" a cura di Iwanami Shoten, sul fatto di attribuirle il titolo di principessa, in quanto, influenzato dalle teorie del marxismo e del materialismo storico, temeva di renderla appartenente a un'\u00e9lite. Tuttavia, nel corso della stesura di \"Nausica\u00e4 della Valle del vento\", fug\u00f2 queste convinzioni e ritenne superfluo il contesto sociale, preferendo concentrarsi sulle azioni e sulle scelte di lei e lasciando spazio a una sua ben precisa evoluzione psicologica e della personalit\u00e0 altruista e magnanima.\nDoppiaggio.\nPer il film d'animazione, il personaggio di Nausica\u00e4 fu interpretato dalla \"seiy\u016b\" Sumi Shimamoto, gi\u00e0 doppiatrice della duchessa Clarisse de Cagliostro nel precedente \"Lupin III - Il castello di Cagliostro\". Durante il provino, ella si present\u00f2 raffreddata e, sebbene sostenne una prova che non giudic\u00f2 buona, venne comunque scelta da Miyazaki, che sperava di collaborare nuovamente con lei. Questi le richiese di \u00abavere un aspetto pi\u00f9 maschile di un uomo e avere un gusto pi\u00f9 femminile di una donna\u00bb, al che la fece provare per circa un'ora, prima di iniziare le fasi di registrazione. Inoltre, per le scene in cui la principessa indossava la maschera respiratoria. Patrick Drazen salut\u00f2 con grande plauso la sua prova recitativa, soprattutto nella scena in cui la ragazza tenta di impedire al cucciolo ferito di Mostro-tarlo di finire nel lago d'acido, ustionandosi un piede nell'acqua e lanciando un urlo che \u00absuscita le lacrime all'ascoltatore e alza l'asticella delle voci dei cartoni animati\u00bb.\nNausica\u00e4 venne doppiata in italiano da Paola Del Bosco nel primo adattamento del film trasmesso su Rai 1 nel 1987 e da Letizia Ciampa nel secondo doppiaggio realizzato dalla Lucky Red nel 2015. Nella versione inglese ebbe le voci di Susan Davis, in \"Warriors of the Wind\" (un montaggio dell'anime realizzato senza l'approvazione di Miyazaki da Roger Corman tramite la sua casa di produzione e distribuzione cinematografica New World Pictures, che ne stravolse la trama e i nomi dei personaggi) del 1985, e di Alison Lohman, nella versione originale edita nel 2005, mentre nel doppiaggio tedesco della Universum Anime dello stesso anno quella di Anke Kortemeier. In francese le prestarono la voce Marie-Laure Dougnac, in \"La Princesse des \u00c9toiles\" del 1991, e Adeline Chetail, nel doppiaggio del 2006 prodotto dalla Dubbing Brothers. In castigliano ebbe come doppiatrici Ana \u00c1ngeles Garc\u00eda, nel montaggio \"Guerreros del Vientos\" distribuito nel 1987, e, nella versione originale del 2010, Bel\u00e9n Rodr\u00edguez (per il mercato spagnolo), e Mildred Barrera (per quello ispanico-americano). In svedese venne doppiata dall'attrice Beatrice J\u00e4r\u00e5s soltanto in \"Vindens krigare\", che fu trasmessa in televisione sul finire degli anni Ottanta. In russo le prestarono la voce Olga Zvereva, nel primo doppiaggio della versione integrale, effettuato nel 2007, e Tatyana Manetina, nel secondo, realizzato invece nel 2019; invece in ungherese fu doppiata da Tam\u00e1si Nikolett, nell'edizione originale distribuita da Best Hollywood nel 2007. In coreano le prest\u00f2 la voce Woo Jeong Sin nel 2000 nella versione non tagliata, cos\u00ec come in cinese la cantante Priscilla Chan, per il mercato hongkonghese (in cui il film usc\u00ec nel 1988), e He Shifang, per quello cinese (in cui invece venne distribuito nel 2004).\nBiografia.\nLa storia di Nausica\u00e4, cos\u00ec come viene presentata nel manga, pubblicato come accennato dal febbraio 1982 al marzo 1994 da \"Animage\" (in Italia sarebbe stato invece stampato dalla Panini Comics tra il 2000 e il 2001 in sette volumi), si presenta molto pi\u00f9 articolata e ampia rispetto a quella raccontata nell'adattamento anime, il quale, realizzato nel 1984 dalla Tokuma Shoten per sfruttare il successo dell'opera, fa leva solo su alcuni eventi, lievemente modificati, che si ritrovano nei primi sedici capitoli. Di seguito sono sintetizzate le due versioni, che omettono alcune parti della trama per focalizzarsi soltanto sulle vicende della principessa.\nManga.\nNausica\u00e4, principessa di una piccola nazione della Periferia chiamata , si ritrova a succedere al trono suo padre Jihl, molto malato, quando il regno alleato di dichiara guerra a quello di , ed \u00e8 cos\u00ec costretta a guidare un contingente armato sotto il comando della principessa tolmekiana Kushana, figlia di . In seguito all'attacco del principe di Pejite alle truppe, viene separata dal resto del gruppo e si imbatte in un'avanguardia di Dorok, dalla quale apprende di un piano per distruggere l'esercito tolmekiano usando un branco di inferociti, provocati dai lamenti di un loro cucciolo torturato. La fanciulla, pur senza riuscire a evitare l'attacco delle creature all'accampamento tolmekiano, salva la vita al piccolo e lo fa ricongiungere alla sua famiglia, macchiandosi con il suo sangue blu durante l'operazione. Ci\u00f2 fa s\u00ec che ella venga identificata dai testimoni dell'avvenimento come la figura di una dea alata, che, secondo un'antica profezia, porter\u00e0 l'umanit\u00e0 verso la salvezza.\nRisvegliate allora queste antiche credenze a lungo sopite sia tra i tolmekiani sia tra i Dorok, Nausica\u00e4 diventa una minaccia per il fratello minore del sacro imperatore, , il quale, con le sue facolt\u00e0 psichiche, tenta sovente e inutilmente di infiltrarsi nella sua mente per corromperla. Ci\u00f2 tuttavia non le impedisce di penetrare in territorio nemico, venendo cos\u00ec coinvolta suo malgrado nella battaglia di Sapata. Allontanatasi dal conflitto e dopo aver compreso il ruolo del e dei suoi abitanti all'interno del processo di purificazione della Terra, cerca invano di fermare i Dorok dall'utilizzare in guerra un'arma nociva che ha come ripercussione quella di favorire l'espansione dell'ecosistema tossico su buona parte del territorio. Questo la porta a scontrarsi con il sacro imperatore in persona, (il quale nel frattempo ha deciso di unirsi in matrimonio con Kushana per fortificare il suo esercito), e a impedirgli di risvegliare uno dei giganteschi robot biomeccanici conosciuti come , rinvenuto a Pejite. Nella colluttazione per\u00f2 \u00e8 proprio lei che erroneamente lo riporta in vita, venendo anche scambiata dal dio guerriero per sua madre. Tuttavia ci\u00f2 le permette di prendere il suo controllo e gli d\u00e0 il nome di .\nCon esso si dirige alla citt\u00e0 santa di e, superata la prova morale del (avente le fattezze di sua mamma) del giardino idilliaco del luogo, si impegna con re Vu ad affrontare il , un'entit\u00e0 senziente costruita dalla civilt\u00e0 precedente ai Sette giorni di fuoco in una cripta inespugnabile e abitata da uomini immortali, custodi delle arcaiche tecnologie oscure delle quali si erano serviti l'imperatore e suo fratello. Ricorrendo ancora una volta a Ohma, distrugge la macchina, i servitori e l'intero edificio, cos\u00ec da eliminare per sempre quelle arti malvagie che avevano spinto la razza umana sull'orlo dell'estinzione. Vu si sacrifica proteggendo la principessa dall'esplosione. Nell'epilogo, viene scritto che \u00abNausica\u00e4 rimase nella citt\u00e0 di Dorok e visse con la gente di Dorok. Una delle cronache racconta che Nausica\u00e4 non torn\u00f2 nella Valle del vento finch\u00e9 Chikuku non ebbe raggiunto la maggiore et\u00e0. Un'altra invece narra che la ragazza scomparve per seguire gli uomini della foresta\u00bb.\nFilm d'animazione.\nUna notte, sui campi della tranquilla Valle del vento si schianta un'enorme nave volante attaccata dagli insetti e avente a bordo un gigantesco soldato invincibile in stato di incubazione. Subito dopo quest'incidente sopraggiungono delle aeronavi di Tolmechia, dalle quali scendono centinaia di soldati che mettono a ferro e fuoco l'intero regno. Sono guidati dalla principessa Kushana, intenzionata a usare il robot per conquistare le nazioni confinanti e distruggere la giungla tossica. Nausica\u00e4 cerca inutilmente di avvertirla dell'insensatezza del suo progetto (in quanto scagliarsi contro la foresta comporterebbe soltanto alla furia devastatrice dei Mostro-tarli) e infine accetta, per salvare il suo popolo, di seguirla nell'impresa in qualit\u00e0 di ostaggio, assieme a un piccolo contingente di suoi amici. Durante il tragitto verso Tolmechia, l'esercito aereo viene attaccato e decimato dal principe di Pejite Asbel. Anche la fanciulla viene abbattuta, ma riesce a portare con s\u00e9 anche il pejitiano, precipitando nel sottosuolo della giungla tossica. Qui scopre che essa esiste solo per purificare la Terra dall'inquinamento prodotto dall'essere umano.\nLasciata la foresta insieme al ragazzo, viene a conoscenza del piano degli abitanti di Pejite di usare un cucciolo di Mostro-tarlo come esca per provocare gli insetti e aizzarli contro l'esercito tolmechiano, coinvolgendo in questo modo anche la Valle del vento. Nausica\u00e4 fa in tempo a salvare il piccolo, macchiandosi nel processo del suo sangue blu, quindi, nel tentativo estremo di proteggere il suo popolo, decide di lasciarsi investire dall'orda di insetti (i quali non vengono bloccati neanche dal raggio mortale del dio guerriero, che subito dopo, essendo stato risvegliato prima del tempo, si squaglia). Questi la riportano per\u00f2 in vita grazie ai loro poteri e la innalzano sui loro tentacoli. Sia i tolmechiani che la sua gente la vedono allora come camminare su un campo dorato illuminato dal sole e la riconoscono come la figura, descritta da un'antica profezia, che porter\u00e0 la pace nel mondo.\nPersonalit\u00e0 e psicologia.\nSessualit\u00e0.\nCome accennato, sebbene sia un'abile combattente, Nausica\u00e4 \u00e8 di indole pacifica, compassionevole ed empatica verso gli altri esseri viventi. In particolare, possiede l'insolita abilit\u00e0 di comunicare con gli animali e soprattutto con gli insetti giganti del Mar Marcio, con i quali tenta di instaurare un rapporto civile di convivenza a dispetto dello scetticismo e della diffidenza diffuse tra la sua gente della Valle del Vento.\nIn un capitolo del saggio del 2002 \"Men and Masculinities in Contemporary Japan: Dislocating the Salaryman Doxa\", in cui si analizza \u00abla mascolinit\u00e0 femminile nella narrativa\u00bb, gli studiosi James E. Roberson e Suzuki Nobue notano come Hayao Miyazaki abbia tratteggiato il ritratto perfetto di \u00abun'eroina giovane e forte, anche se ha molto della tradizione sh\u014djo\u00bb. A conferma di ci\u00f2 riportano il parere di Ogita, un drammaturgo che, componendo alcune pi\u00e8ce per la compagnia teatrale Takarazuka Revue, paragona il suo lavoro a quello del regista in quanto anche lui ritiene importantissimo il fatto che le eroine dei manga debbano essere pure e asessuali, affinch\u00e9 possano maggiormente risaltare i temi della purezza e della forza. Di fatto nel fumetto, dopo il loro primo incontro, il descrive la principessa come una \u00abnotevole giovane\u00bb dotata di \u00abun'alchimia [\u2026] di profonda dolcezza e coraggio\u00bb.\nSusan Jolliffe Napier, docente di lingua e letteratura asiatiche alla Tufts University del Massachusetts, diplomata ad Harvard e autrice di diversi trattati sugli anime, considera la personalit\u00e0 di Nausica\u00e4 in \"7 The Enchantment of Estrangement: The \"sh\u014djo\" in the World of Miyazaki Hayao\", capitolo del suo \"Anime: From Akira to Princess Mononoke: Experiencing Contemporary Japanese Animation\" (edito nel 2003), come \u00abunica, [un'] unione perfetta di qualit\u00e0 femminili (meraviglia, compassione, simpatia) e maschili (conoscenze tecniche e potenza fisica)\u00bb. Nel film, ella entra in scena come \u00abuna figura androgina mascherata\u00bb, che per\u00f2, subito dopo, rivela \u00abun carattere affascinante e lirico della tradizione \"sh\u014djo\"\u00bb, sostenuto ampiamente dal doppiaggio tipico della \"seiy\u016b\" Sumi Shimamoto; ne \u00e8 un chiaro esempio quando, trovato il guscio del Mostro-tarlo, si sdraia a osservare le spore che cadono dalle fronde degli alberi tossici come fiocchi di neve. Questo suo modo di vedere il mondo desolato e inquietante che gli sta attorno lascia allo spettatore un'impressione ancora pi\u00f9 forte, poich\u00e9 tutto viene filtrato attraverso i suoi occhi, presentandosi sotto una luce diversa (secondo Andrew Osborn, moderatore di Nausicaa.net, viene presentata come \u00abun misto di precocit\u00e0 e innocenza da fiaba\u00bb, derivanti non dall'ingenuit\u00e0 ma dalla meraviglia scientifica). Rappresenta quindi l'incarnazione di un \u00abideale di femminilit\u00e0 [...] , polimata, dotata di poteri particolari e potenzialmente una figura messianica\u00bb. Inoltre, la sua abilit\u00e0 nel controllare il vento e il suo incedere su un campo dorato creato dai tentacoli dei Vermi Re nella sequenza finale della pellicola sono col tempo diventati due elementi ricorrenti nei successivi lavori di Miyazaki: dando alle sue eroine la capacit\u00e0 di volare, egli vuole di fatto simboleggiare la loro capacit\u00e0 di superare i limiti del reale.\nSecondo la ricercatrice statunitense Kaori Yoshida, la principessa, nella scena in cui annienta i guerrieri che hanno ucciso suo padre (che Napier definisce \u00abdavvero scioccante\u00bb), sprigiona una \u00abmascolinit\u00e0 tradizionale piuttosto che una femminilit\u00e0\u00bb. Quando mette in atto la sua vendetta infatti, il passaggio \u00e8 \u00abambivalente\u00bb nel suo messaggio, suggerendo sia \u00abun rito maschile di passaggio\u00bb che \u00abuna lezione di scopo morale\u00bb, che poi la renderanno timorosa del proprio potere.\nPer i francesi Rapha\u00ebl Colson (saggista di fantascienza e grande appassionato del lavoro del regista) e Ga\u00ebl R\u00e9gner (studioso della lingua e della cultura giapponesi), autori della monografia \"Hayao Miyazaki: Cartographie d'un univers\" del 2014, la giovane non \u00e8 altro che una \u00abprincipessa di un regno feudale idealizzato [\u2026] amata e rispettata dai suoi sudditi, [\u2026] e ammirata e temuta dai suoi nemici\u00bb, \u00abcresciuta pi\u00f9 velocemente della sua et\u00e0\u00bb a causa delle sue numerose responsabilit\u00e0 che le gravano sulle spalle e che per\u00f2 l'hanno portata ad agire come un re: con maturit\u00e0, diplomazia, attenzione e risolutezza.\nSi dibatte infine sul fatto che Nausica\u00e4 sia sessuata o sessualmente orientata o meno. Napier nota che il rapporto con Asbel \u00e8 \u00abpotenzialmente erotico\u00bb, ma Yoshida afferma che il suo corpo \u00abnon \u00e8 [quello] tipico progettato per stimolare\u00bb lo sguardo maschile, cos\u00ec come il suo ambiguo modo di vestire: di fatto nei primi fansub del film realizzati in videocassetta veniva scritto che non indossava pantaloni.\nEmpatia e comunicazione.\nLa giornalista canadese Lucy Wright, all'interno del suo articolo \"Forest Spirits, Giant Insects and World Trees:The Nature Vision of Hayao Miyazaki\", pubblicato l'11 gennaio 2016 dalla rivista accademica \"Journal of Religion and Popular Culture\", afferma che Nausica\u00e4 abbia una visione della Natura simile a quella shintoista dello scrittore ed erudito giapponese Motoori Norinaga, risultando pertanto una vera e propria eccezione all'interno dei canonici personaggi dei manga, la maggior parte dei quali sono al contrario soliti o ignorarla o attaccarla: infatti ella \u00e8 in grado di scovare la in ogni forma di vita che la popola e di rispettarla. \u00c8 una sorta di \u00abdea della purificazione\u00bb che riscatta i peccati degli altri e li perdona: per esempio, a uno dei monaci della trib\u00f9 dei Mani, che sostiene che \u00abla morte di questo mondo \u00e8 inevitabile\u00bb a causa della follia umana, risponde: \u00abIl nostro Dio dei Venti mi insegna che la vita \u00e8 prima di tutto in me! Io amo la vita! La luce, il cielo, le persone, gli insetti, li amo pi\u00f9 di ogni altra cosa!\u00bb Colson e Regner considerano questo suo aspetto \u00abun ovvio rifiuto al manicheismo\u00bb e una chiara consapevolezza della sofferenza del suo popolo; una sofferenza in cui tuttavia si possono trovare speranza e momenti di gioia che permettono di \u00abpromuovere una convivenza fraterna\u00bb tra gli uomini e gli insetti del Mar Marcio (resa ancora pi\u00f9 forte dopo la scoperta della vera essenza di quest'ultimo), contraddicendo il pregiudizio secondo il quale \u00abgli insetti e gli uomini non possono vivere nello stesso mondo\u00bb.\nUn altro episodio importante che conferma tale visione shintoista lo si trova anche quando la principessa, fronteggiando il Signore del Santuario di Shuwa, il quale ostenta un certo egoismo soltanto perch\u00e9 rifiuta la purificazione della Terra programmata attraverso il sacrificio di tutte le vite del mondo antico, con orgoglio afferma che gli dei del suo popolo si trovano in tutte le cose della Natura.\nSecondo Patrick Drazen, autore statunitense della raccolta di saggi del 2002 \"Anime Explosion! The What? Why? &amp; Wow! Of Japanese Animation\", Nausica\u00e4 \u00e8 , al contrario di Kushana, ed \u00e8 questo che le permette di capire la logica degli insetti e di accettarli al posto di combatterli. Come accennato, questa qualit\u00e0 \u00e8 ispirata a quella della fiaba \"Mushi mezuru himegimi\", ma \u00e8 stata talmente approfondita ed espansa da Miyazaki, che \u00abdifficilmente [la ragazza] pu\u00f2 essere considerata un'eroina tradizionale\u00bb e che tutte le sue azioni vengono perci\u00f2 giustificate dal contesto.\nConseguentemente a ci\u00f2, non ha problemi a comunicare anche con gli animali e le piante: gi\u00e0 da bambina infatti cerca di salvare un cucciolo di Verme Re dal linciaggio della sua gente (e ci\u00f2 le ritorner\u00e0 alla mente quando dovr\u00e0 compiere nuovamente quest'azione, da adulta). Il suo mentore, Lord Yupa, ribadisce continuamente quanto questa qualit\u00e0 sia rara ed eccezionale. Inoltre non esita a mettersi in pericolo per risolvere un problema o trovare una soluzione a qualunque cosa, come quando, per ristabilire la calma negli anziani mentre precipitano con il brigantino nel Mar Marcio, si toglie la maschera, rischiando di morire per l'aspirazione delle spore tossiche, oppure quando cade in un pozzo per trarre in salvo un gruppo di uomini attaccati da un insetto gigante. Colson e R\u00e9gner credono che sia spinta da un pesante fardello che l'accompagna fin dalla nascita: Nausica\u00e4 \u00e8 l'unica superstite di undici figli ed \u00e8 viva solo grazie all'estremo sacrificio dei suoi nonni, che la salvarono assorbendo veleno dal corpo della madre incinta.\nInfine l'autore di \"Travelling sur le cin\u00e9ma d'animation \u00e0 l'\u00e9cole\", Vincent Marie, reputa la giovane \u00abl'araldo perfetto\u00bb, che ha il compito di trasmettere il messaggio di Hayao Miyazaki sul \u00abrispetto per tutte le forme di vita\u00bb: \u00e8 un potere, o meglio, un volere di comunicare con i Vermi Re prima usando un'esca e poi telepaticamente. Attraverso questo scambio di informazioni \u00abraggiunge la pienezza interiore [e] l'accesso a una dimensione nativa, particolarmente armoniosa, quasi fetale [\u2026]\u00bb.\nL'aspetto messianico.\nIn \"Nausica\u00e4 de la Vall\u00e9e du Vent: la grande saga mythopo\u00e9tique de Hayao Miyazaki\", saggio realizzato come parte di uno studio intitolato \"Mythe et bande dessin\u00e9e\" e condotto dall'Universit\u00e0 Blaise Pascal di Alvernia in Francia (pubblicato su libro nel 2007 a cura dalle docenti Danielle Corrado e Viviane Alary), l'accademica Nathalie Dufayet reputa il manga di Hayao Miyazaki una \u00abmitologia\u00bb omerica, perch\u00e9, oltre al fatto che, erede dei precetti dello Shintoismo come detto, Nausica\u00e4 sia dotata di \u00abdoni quasi soprannaturali di empatia - e di comunicazione con tutti i tipi di esseri viventi\u00bb, con il suo abbigliamento macchiato del sangue blu dei Vermi Re e il mehve, incarna la leggenda dell'eretico popolo di Dorok di \u00abun uomo alato vestito di blu\u00bb salvatore dell'umanit\u00e0, che ha molto dell' \u00abeterno ritorno del Messia\u00bb della Bibbia e che le dona una \u00abdimensione mitica\u00bb, accentuata dal fatto che il titolo sia del manga che dell'adattamento anime sia proprio il suo nome. Tuttavia, dal suo punto di vista, \u00abquesta immagine \u00e8 solo un'altra illusione ideologica\u00bb: malgrado le sue aspirazioni a \u00absalvare ci\u00f2 che rimane vivo e umano nel mondo\u00bb ella rivela infatti un \u00abmessianismo sofferto\u00bb. I primi a riconoscere in lei la rivoluzionaria sono stati il clan dei Mani, che a un certo punto si sacrificano per aiutarla, lasciando un messaggio telepatico al loro popolo: \u00abLe antiche predizioni erano vere\u2026 La scelta per guidare la pace nella terra pura e verde \u00e8 apparsa! Ama gli alberi, parla con gli insetti e invoca il vento, come un uccello\u2026\u00bb\nAnche in questo caso, la principessa, come figura messianica, si discosta molto dalla tradizione per la sua condizione femminile. La sua similitudine con la figura profetica maschile dell'arazzo di re Jihl nel film di animazione infatti, secondo il ricercatore giapponese T\u014dji Kamata, la rende non soltanto una figura androgina, ma forse anche come l'equivalente di un Bodhisattva, discepolo del Buddha che unisce la compassione ad azioni salvifiche. Napier in particolare trova in lei un divario tra questo lato mistico e quello di Tetsuo Shima di \"Akira\", opera (sia manga che anime) del fumettista e regista Katsuhiro \u014ctomo: sebbene entrambi dotati di abilit\u00e0 \u00absoprannaturali\u00bb, di fatto Tetsuo \u00e8 \u00abchiaramente negativo e solipsistico\u00bb, devoto a distruggere tutto e cieco nei riguardi dei sopravvissuti della Tokyo post-apocalittica in cui vive, mentre Nausica\u00e4 pensa in modo costruttivo e questo gli permette di comunicare con i Vermi Re e di provare pena per i malvagi. Il suo \u00absacrificio\u00bb per il resto dell'umanit\u00e0 e la sua \u00abresurrezione\u00bb alla fine dell'anime sono gli unici suoi segni puramente biblici.\nPure Colson e R\u00e9gner sono certi sul fatto che la giovane \u00abappartiene indiscutibilmente alla famiglia dei messia\u00bb, ma con caratteristiche molto insolite e fuori dai canoni: la spontaneit\u00e0 con cui aiuta sia i Dorok che i tolmekiani e la sua capacit\u00e0 di solcare l'aria come un uccello sul suo mehve risvegliano antiche leggende nei momenti critici di dubbio e disperazione. Inoltre, alcuni suoi \u00abprodigi\u00bb (come l'aver scoperto un siero vitale per l'uomo tramite il Mar Marcio) rafforzano questo suo aspetto biblico e le permettono di unire popoli diversi \u00abper la sua causa pacifista\u00bb. A differenza di Paul Atreides, altro personaggio messianico della saga letteraria fantascientifica di \"Dune\" dello scrittore statunitense Frank Herbert (ulteriore fonte d'ispirazione per Miyazaki), non rivendica mai questo status mistico: infatti entrambi hanno \u00abpresieduto la nascita di una nuova era\u00bb, ma ella, diversamente da lui, non ha \u00abimposto una nuova organizzazione, uno stile rigido e dogmatico\u00bb. La coppia di autori vede in questo l'evoluzione massima del protagonista di \"Shuna no tabi\": seppur con lo stesso obiettivo, ovvero la libert\u00e0 per l'umanit\u00e0, i destini dei due \u00abrientrano in traiettorie diametralmente opposte\u00bb, poich\u00e9 la principessa agisce in un'ottica ben pi\u00f9 universale rispetto a Shuna, che invece \u00absi inserisce in una prospettiva pi\u00f9 intimistica\u00bb.\nMiyazaki, durante la stesura del manga, non voleva affatto darle il ruolo di una leader totalitaria, ma piuttosto quello di una rappresentante chiamata a guidare gli altri tramite le proprie osservazioni, poich\u00e9 sono in realt\u00e0 le persone che la circondano a \u00abfar accadere le cose\u00bb e non lei stessa. Egli infatti si imbarazz\u00f2 del fatto che questo lato messianico si manifestasse in maniera cos\u00ec eccessiva nel film durante la scena finale e, non essendo riuscito a fare in modo che i Mostro-tarli si fermassero prima di investirla, spieg\u00f2 nell\"'Arte di Laputa\", l'artbook del lungometraggio successivo \"Laputa - Castello nel cielo\", che \u00abnon era dell'idea di fare di Nausica\u00e4 una Giovanna D'Arco [e voleva] rimuovere tutti gli aspetti religiosi. Ma malgrado tutto, questa sequenza \u00e8 alla fine diventata una scena religiosa\u00bb.\nIl lato oscuro.\nOltre a definirla \u00abscioccante\u00bb, Susan Napier reputa la scena nell'anime (assente nel manga) in cui vengono trucidati ferocemente i soldati che hanno assassinato re Jhil molto importante, perch\u00e9 umanizza Nausica\u00e4 e rende la sua psicologia maggiormente complessa, attraverso dapprima un atto esclusivamente proprio di un classico eroe maschile, e poi con il ribaltamento dello stesso nella sequenza successiva, dove la giovane dimostra di provare un gran rimorso per quello che ha fatto, mostrandosi cos\u00ec vulnerabile per la prima e unica volta.\nInvece per Patrick Drazen, anche in quell'esplosione di violenza ella conserva ancora un pizzico di \"yasashii\", come San, la protagonista del successivo film d'animazione \"Princess Mononoke\", del 1997.\nMiyazaki a tal proposito afferm\u00f2: \u00abNausica\u00e4 e Kushana sono molto simili; come due facce della stessa medaglia\u00bb. Infatti Kushana, a causa del forte shock provato in guerra, \u00e8 \u00abcupa e istintiva\u00bb e si avvicina a certi aspetti caratteriali di eroi quali Shuna di \"Shuna no tabi\" o Ashitaka di \"Princess Mononoke\"; il lato oscuro di Nausica\u00e4 permette cos\u00ec di rivelarla come sua immagine speculare sebbene, cosciente di avere questi sprazzi di forza bruta e incontrollata, cerca di reprimerli in tutti i modi. Per esempio, dopo aver tentato di compiere la strage dei soldati tolmekiani, si abbandona tra le braccia del suo mentore Lord Yupa, singhiozzando: \u00abUn odio spaventoso dorme in me, che sfugge al mio controllo\u2026\u00bb\nColson e R\u00e9gner vedono questa violenza latente come \u00abuna falla che avr\u00e0 sempre la voglia di tappare\u00bb perch\u00e9 terrorizza: \u00abi sentimenti di impulsivit\u00e0 possono spingere a commettere terribili errori\u00bb. Notano per\u00f2 che questa debolezza la rende al contempo \u00abumana e fallibile\u00bb, lontano dalla rigidezza del suo status messianico, e che il pacifismo che proclama \u00e8 in realt\u00e0 il frutto di un profondo e sofferto dissidio interiore.\nInoltre, in una sua analisi pubblicata sul sito Kanpai!, Regner aggiunge che questa rabbia sepolta e talvolta incontrollabile rende dubbia anche una paradossale fallibilit\u00e0 che umanizza la principessa: anche se \u00abcoraggiosa, determinata a priori, amata e impavida\u00bb, non \u00e8 \u00abla perfetta eroina facile da creare\u00bb.\nIl percorso iniziatico e il dilemma corneliano.\nRapha\u00ebl Colson e Ga\u00ebl R\u00e9gner si sono accorti di come quasi tutti i personaggi di Miyazaki seguano un ben preciso percorso di formazione: da un \u00abambiente chiuso\u00bb iniziale, rappresentante il microcosmo protettivo in cui trascorrono la loro infanzia, essi intraprendono un viaggio iniziatico non privo di ostacoli, che simboleggia il passaggio dalla giovent\u00f9 all'et\u00e0 adulta e che alla fine conduce a un altro luogo circoscritto, il \u00abgiardino segreto\u00bb, cos\u00ec definito in quanto il suo passaggio d'accesso \u00e8 generalmente celato.\nNausica\u00e4 non fa eccezione a questa regola: non solo infatti cresce sola all'interno del suo giardino segreto personale (accessibile tramite una porta nascosta in un muro della sua camera), dove ha iniziato a studiare il Mar Marcio, ma anche durante le sue numerose peregrinazioni penetra in posti protetti e apparentemente inaccessibili, nei quali apprende i segreti del suo mondo prima del cataclisma apocalittico; il primo di questi luoghi, l'unico presente sia nel manga che nel lungometraggio d'animazione, \u00e8 lo spazio incontaminato e puro che si trova al di sotto della giungla tossica, dove precipita inghiottita dalle sabbie mobili insieme ad Asbel e capisce pienamente il ciclo riproduttivo dell'intero ecosistema.\nTuttavia, secondo i due autori, il miglior passaggio verso uno di questi ambienti speciali \u00e8 quello che si trova nell'opera cartacea, quando la principessa, accompagnata da Selm e Miralupa, compie un viaggio mentale, grazie al quale raggiunge i limiti del Mar Marcio e scopre \u00abun mondo rinfrescato e libero da ogni contaminazione\u00bb. Sebbene riesca a far questo solo attraverso una visione (dato che i suoi polmoni non potrebbero sostenere quell'aria pura, abituati ormai ai miasmi inquinanti), \u00abil solo fatto di conoscere era abbastanza per la sua anima tormentata\u00bb. Tuttavia preferisce tenere nascosta questa scoperta, \u00absuggellando cos\u00ec il destino disegnato per il suo \"popolo\"\u00bb. Sebbene infatti \u00absarebbe meraviglioso vivere in questo mondo privo di veleni e miasmi\u00bb, ritiene che quel mondo naturale, cos\u00ec rigoglioso e rigenerato, \u00e8 ancora troppo debole per resistere alla follia distruttrice dell'uomo. Occorrono circa mille anni per farlo diventare pi\u00f9 forte e per far acquisire alla razza umana la saggezza pacifica.\nAl contrario, per Nathalie Dufayet tutta la sequenza del manga ambientata nel giardino di Shuwa (nel quale vi si pu\u00f2 accedere solo grazie al suo guardiano) pu\u00f2 essere considerata a tutti gli effetti la tappa cruciale dell'iter di Nausica\u00e4, il momento in cui ella abbandona definitivamente il proprio \"io\" infantile per apprendere \u00abla verit\u00e0 sulla colpevolezza immersa nel cuore dell'essere\u00bb: il guardiano del giardino l'avverte che la sua ambizione di salvare il mondo non solo pu\u00f2 portare ad una tirannia (ergo una sorte analoga a quella del sacro imperatore di Dorok), ma \u00e8 anche futile, in quanto la scomparsa del mondo moderno e dei suoi abitanti \u00e8 inevitabile, al fine di \u00abdare modo, secondo la legge del ciclo vitale, a un altro mondo di rigenerarsi\u00bb. Nonostante questo per\u00f2, la giovane sceglie coraggiosamente di lottare per il pianeta in cui vive e che ama, noncurante dell'inevitabilit\u00e0.\nSecondo Colson e R\u00e9gner in questo luogo Nausica\u00e4 \u00e8 \u00abintrappolata in una benevola utopia\u00bb, dalla quale a liberarsi soltanto con la forza e nuovamente con l'aiuto di Selm, visto che \u00able preoccupazioni per il suo mondo\u00bb sono \u00abun miraggio, o pi\u00f9 precisamente un'immagine fantasma\u00bb. Si rende conto allora che l'accesso al giardino \u00e8 nascosto alla vista: si tratta di una porta invisibile, celata nelle mura perimetrali.\nSuccessivamente entra in un altro luogo apparentemente impenetrabile, il santuario di Shuwa: la capitale di Dorok per i due autori \u00abrappresenta l'epitoma di uno spazio chiuso che ospita nel suo cuore un altro spazio chiuso\u00bb. Infatti, quando raggiunge l'interno dell'edificio con Ohma, si deve confrontare con il suo Signore, una macchina senziente costruita al tempo della civilt\u00e0 industriale che le comincia a raccontare i segreti della sua civilt\u00e0. Inoltre questo \u00abdio del mondo antico\u00bb le rivela che verr\u00e0 riprogrammato come in passato e sparger\u00e0 per tutta la Terra le spore che conserva, capaci di resistere anche all'aria pulita e di ricoprire qualunque terreno. Ella per\u00f2 si oppone nuovamente a tale progetto e all'idea che la sua gente possa diventare la vittima sacrificali della nuova umanit\u00e0. Di fatto, sebbene il Signore tenti di sedurla promettendole un nuovo corpo, resistente all'inquinamento, \u00abrespinge qualsiasi sottomissione alla programmazione arbitraria\u00bb, compiendo una scelta che \u00abaccentua solo il caos\u00bb e che rende l'entit\u00e0 artificiale \u00absoltanto un potere scomparso aggrappato a un sogno da tempo svanito\u00bb. Ordina quindi al Soldato Titano di disintegrare tutto, facendo venire alla luce nuovamente il suo lato messianico.\nCoppie.\nPer la maggior parte dei saggisti e degli studiosi, l'aspetto profetico e il carattere di Nausica\u00e4 lascerebbero poco spazio al sentimentalismo. Se per\u00f2 Susan J. Napier ritiene che il suo rapporto con Asbel sia \u00abpotenzialmente erotico\u00bb, al contrario la docente Kaori Yoshida afferma, all'interno del suo studio accademico \"Evolution of Female Heroes: Carnival Mode of Gender Representation in Anime\" presentato alla Western Washington University nel 2002, di non vederla proprio come un personaggio pensato per attirare lo sguardo maschile e che, anzi, la considera una \u00abfigura materna post-edipica\u00bb.\nAnche Rapha\u00ebl Colson e Ga\u00ebl R\u00e9gner credono che il destino messianico della principessa non le permetterebbe di instaurare dei rapporti intimi con le persone. Preferiscono perci\u00f2 considerare lei e Asbel come una \u00abcoppia di bambini della prima generazione\u00bb, tipo quella di Susan e Tem in \"Sabaku no tami\", primo manga di Miyazaki pubblicato a puntate dal 1969 al 1970. Inoltre notano come Asbel sia all'inizio del manga il \u00absostegno senza fallo\u00bb della ragazza, ma che poi nel prosieguo lentamente entri sempre pi\u00f9 in intimit\u00e0 con Kecha, una giovane di Dorok incontrata durante il viaggio. L'eroina, nel frattempo, incontra un altro personaggio maschile importante, Selm, che le offrir\u00e0 di vivere assieme con il suo popolo, \u00abquello della foresta\u00bb, nei pressi del Mar Marcio. Ma se lei da un lato vorrebbe accettare la proposta, dall'altro non pu\u00f2 certo abbandonare il suo mondo per una vita felice nella giungla tossica. Miyazaki decide di non rivelare la scioglimento di questo dilemma, lasciando alla fine del manga aperta qualunque possibilit\u00e0.\nAccoglienza.\nRiconoscimenti.\nNausica\u00e4 divent\u00f2 un personaggio popolarissimo in Giappone, soprattutto durante tutto l'arco di uscita del manga, ottenendo alcuni importanti riconoscimenti. Nel giugno 1985 infatti vinse il primo premio come \"miglior personaggio femminile dell'anno\" nel corso del festival dell'Anime Grand Prix organizzato da \"Animage\". Due anni dopo, si posizion\u00f2 al primo posto della classifica dei \"migliori personaggi di tutti i tempi\" redatta dalla stessa rivista, diventando cos\u00ec la prima eroina in assoluto a rientrare in questa categoria. Ci rimase fino all'aprile del 1993, quando, dopo essere retrocessa al secondo (a maggio del 1991) e poi al terzo posto (a dicembre 1992) fu definitivamente esclusa dal podio, continuando tuttavia a essere presente almeno nella top 20 fino a maggio 2004, data dopo la quale retrocedette in posizioni molto pi\u00f9 basse, spodestata da personaggi di serie anime pi\u00f9 recenti (come Kira Yamato di \"Mobile Suit Gundam SEED\" e Lelouch Vi Britannia di \"\").\nNel 2000, il canale televisivo nipponico Animax condusse un sondaggio tra i suoi ascoltatori per decretare quali fossero i loro personaggi anime preferiti e la principessa si piazz\u00f2 all'undicesima posto.\nOpinione critica.\nNausica\u00e4 \u00e8 stata definita un personaggio dall'animo \u00abcoraggioso e sano\u00bb, e come \u00abuno dei migliori esempi di una donna che veramente \"ha autorit\u00e0\"\u00bb. Susan J. Napier la consider\u00f2 una perfetta e realistica eroina del genere epico, sebbene possegga dei poteri, delle capacit\u00e0 e una natura messianica che sono fuori dal canone.\nMarc Hairston, astrofisico statunitense ma grande appassionato di animazione nipponica, tenne una lezione sugli anime presso l'Universit\u00e0 del Texas a Dallas, all'interno del corso \"Arts and Humanities\" curato dalla docente Pamela Gossin, partendo proprio dal primo volume di \"Nausica\u00e4 della Valle del vento\" (edizione \"Perfect Collection\") e analizzando un aspetto della protagonista ricorrente per tutta l'opera, ovvero che regolarmente ella ha un potere che non desidera ma che poi le permette di prendere decisioni difficili. Inoltre fece notare come alla fine del manga il tessuto narrativo sia il medesimo di quello di \"Princess Mononoke\": la principessa deve infatti fare una scelta per il futuro del mondo, ma qualunque soluzione sceglier\u00e0 non condurr\u00e0 ad apparenti esiti positivi. Intervistato da G.B. Hiranuma, il ricercatore raccont\u00f2 che le reazioni degli studenti alla lettura del fumetto erano state \u00abinteressanti. Hanno detto cose come \"Pensavo che avrei potuto buttar gi\u00f9 tutto il libro in mezz'ora - ma mi ci sono volute ore per attraversalo!\", \"Questo \u00e8 difficile da leggere, ho dovuto continuare a guardare indietro per rivedere quello che stava succedendo.\" Uno dei miei commenti preferiti \u00e8 stato di una studentessa che era una casalinga di 40 anni che ha detto di aver avuto difficolt\u00e0 a leggerlo perch\u00e9 suo figlio di 14 anni continuava a rubarglielo per leggerlo! E naturalmente, molti di loro volevano sapere dove avrebbero potuto ottenere i volumi del resto della storia.\u00bb\nMolti studiosi e critici si concentrarono inoltre sulla rappresentazione del personaggio all'interno del film d'animazione: nel suo saggio \"Travelling sur le cin\u00e9ma d'animation \u00e0 l'\u00e9cole\", Vincent Marie (docente di Storia e geografia e di Cinema presso il liceo Philippe Lamour di N\u00eemes) scrisse che l'anime \u00absollecita una riflessione sui \"personaggi-tipo\" delle leggende\u00bb e che Nausica\u00e4 \u00ab\u00e8 in una sola volta principessa, combattente, ambasciatrice, giocosa, bambina, martire [\u2026], permette allo spettatore di identificarsi con lei e durante il suo viaggio di iniziazione rievoca antichi miti\u00bb.\nAnche Lucie M. del sito di analisi critica francese SciFi-Universe la trov\u00f2 un \u00abpersonaggio femminile autentico e potente, [\u2026] intrepido [\u2026] un personaggio di una gentilezza e di una disponibilit\u00e0 a capire le forme di vita straordinarie[\u2026]\u00bb, cos\u00ec come lo staff dell'agenzia di stampa Agence France-Presse, che la descrisse come una \u00abforte pacifista, ambientalista, utopica e messianica [...] , che riflette le influenze culturali e le preoccupazioni di Miyazaki\u00bb.\nLo sceneggiatore italiano Alessandro Bencivenni, nel capitolo del scritto monografico \"Hayao Miyazaki - Il dio dell'anime\" intitolato appunto \"Nausica\u00e4\", la consider\u00f2 a tutti gli effetti l'incarnazione del pensiero di Miyazaki nei confronti della Natura, affermando che nella sequenza in cui ella piange di felicit\u00e0 dopo aver percepito il cuore pulsante della foresta, \u00absembra fare esperienza di uno di quegli aspetti che Lovelock definiva i pi\u00f9 suggestivi e inafferrabili dell'ipotesi Gaia: quelli che riguardano il pensiero e l'emozione dell'interrelazione fra Uomo e Terra\u00bb. Allo stesso modo il filosofo e autore statunitense Ernest Callenbach (che aveva incontrato personalmente il regista nel corso di una discussione/intervista riguardo alla pellicola nel 1985) ritenne che ques\nto lato ecologista del carattere di lei coincidesse con quello dei personaggi femminili del suo romanzo utopico \"Ecotopia: Il romanzo del nostro futuro\" del 1975.\nAl contrario il recensore norvegese Stig H\u00f8gset del webzine T.H.E.M. Anime Reviews la defin\u00ec un'eroina troppo irrealistica se confrontata con le successive delle opere dello Studio Ghibli: \u00e8 l'unica in tutta la Valle a interessarsi della giungla tossica, doma facilmente gli insetti, risolve i problemi di tutti i suoi sudditi (anche quelli degli altri popoli), implora un patetico perdono al cucciolo di mostro-tarlo per la stoltezza dell'umanit\u00e0 e non esita a sacrificare la sua vita per la pace della Terra. Anche se ci\u00f2 non gli imped\u00ec di assegnare alla pellicola il massimo dei voti, egli si chiese ironicamente perch\u00e9 la giovane non abbia anche camminato sulle acque. Pure lo scrittore e traduttore statunitense Frederik L. Schodt, all'interno del suo studio critico \"\" del 2007, credette che nella pellicola il personaggio fosse diventato \u00ableggermente pi\u00f9 dolce, quasi sdolcinato\u00bb, reputando la sua \u00abvoce acuta\u00bb e le riprese dal basso che mostrano il fondo della sua gonna la conseguenza di \u00abun'enfasi sulla femminilit\u00e0 prepuberale nell'animazione commerciale\u00bb.\nCiononostante, nel febbraio 2014 il giornalista statunitense Ramsey Isler della rivista online IGN stil\u00f2 una classifica dei \"25 migliori personaggi anime di tutti i tempi\" e colloc\u00f2 la principessa al nono posto, affermando che: \nInfluenza culturale.\n\"Nausica\u00e4 della Valle del vento\" e la sua trasposizione cinematografica influenzarono molte delle opere successive di Hayao Miyazaki. Gli schizzi preparatori da lui realizzati tra il 1980 e il 1982 racchiudono infatti gi\u00e0 idee che poi sarebbero state le basi dei film \"Laputa - Castello nel cielo\" e il sopracitato \"Princess Mononoke\". Soprattutto quest'ultimo, oltre a presentare affini tematiche ecologiste e femministe, vede al suo interno una coppia di protagonisti che per Colson e Regner non sono altro che una variante di quella composta da Nausica\u00e4 e Asbel: il principe Ashitaka \u00e8 \u00abguidato dagli stessi valori come Nausica\u00e4\u00bb e difende la coesistenza tra l'uomo e la natura, cercando al contempo di portare pace nell'animo di San, accecata dalla rabbia e dalla sete di vendetta, la quale pertanto \u00absi impone [\u2026] come il riflesso dei difetti di Nausica\u00e4\u00bb e \u00abla loro incarnazione vivente che la spaventa\u00bb. La ricercatrice statunitense Alice Vernon, nel capitolo \"Beyond Girlhood in Ghibli: Mapping Heroine Development against the adult Woman Anti-hero in \"Princess Mononoke\"\" del saggio collettivo del 2018 \"Princess Mononoke: Understanding Studio Ghibli's Monster Princess\", nota pure un certo parallelismo tra il rapporto conflittuale di San e Eboshi e quello di Nausica\u00e4 e Kushana, affermando che \u00abladdove [...] Eboshi rappresenta l'indipendenza adulta di San, Kushana \u00e8 una sorta di \"fantasma del futuro di Nausica\u00e4\" - incarna le prospettive patriarcali che Nausica\u00e4 rigetta. In una societ\u00e0 in cui \u00e8 il padre il capo della famiglia, Miyazaki sottolinea quanto sia importante per le giovani donne mantenere i propri ideali se non sono d'accordo con chi \u00e8 loro imposto, usando Nausica\u00e4 come suo vascello. La dinamica tra Kushana e Nausica\u00e4, seguite da Eboshi e San, mostra un focus di lunga data sulla rappresentazione delle donne nei film di Miyazaki.\u00bb\nAll'ultima lezione sugli anime tenuta nel 1999, Marc Hairston mostr\u00f2 come il videoclip \"On Your Mark\" del 1995 fosse una sorta di \u00abrilascio simbolico\u00bb di Nausica\u00e4, anche in relazione al testo della canzone:\nTuttavia il personaggio non fu importante soltanto nella carriera di Miyazaki, ma anche nell'industria anime in generale, divenendo un modello imitato e sfruttato da numerosi autori. Molti infatti furono gli eroi e le eroine a esso ispirati e ne sono un esempio Amon del film d'animazione , girato da Kazuki \u014cmori, Arete di realizzato da Sunao Katabuchi, Toola di diretto da Keiichi Sugiyama e Nakiami dell'ONA di Megumi Shimazu e Y\u016bichi Nomura. Anche Rey, la jedi protagonista della trilogia sequel della saga di \"Guerre stellari\", creata da Lawrence Kasdan, J. J. Abrams e Michael Arndt, venne paragonata alla principessa, cos\u00ec come Orta, eroina del quarto capitolo della serie videoludica \"Panzer Dragoon\" \"Panzer Dragoon Orta\" (2002). Infine il primo sito informativo mai creato sullo Studio Ghibli venne intitolato Nausicaa.net dal Team Ghiblink, un gruppo di ricercatori e appassionati dello produzioni dell'azienda che lo apr\u00ec nel 1996."}
{"id": "5007368", "revid": "767487", "url": "https://it.wikipedia.org/wiki?curid=5007368", "title": "Guglielmo Stocco", "text": "Autore di romanzi fantastico-avventurosi sulle orme di Emilio Salgari, molte delle opere di Stocco rientrano nella prima fantascienza italiana.\nBiografia.\nCondusse dal 1906 assieme a Mario Contarini (scomparso l'anno successivo) il settimanale \"Il Vascello - Giornale di avventure di terra e di mare\" dell'editore fiorentino Nerbini.\nDiresse tra il 1913 e il 1932 la terza serie della rivista settimanale \"Il Giornale illustrato dei viaggi\", modificando l'impostazione del giornale (che ebbe la sua massima popolarit\u00e0 negli anni venti) e pubblicando tra le storie avventurose anche varie opere fantascientifiche.\nFu direttore dell'importante collana Il Romanzo d'Avventure (1924-1936) per l'editore Sonzogno, in cui alternava spesso autori italiani a quelli stranieri (come H. G. Wells, Jack London, H. Rider Haggard), ripubblicando inoltre vari suoi romanzi, come \"L'aereonave fantasma\" (1910) e \"La colonia infernale\" (1921), a cui aggiunge la seconda parte, \"Il riformatore del mondo\" (1927), una storia ispirata alla \"Colonia felice\" di Carlo Dossi, prefigurazione degli imminenti sviluppi dei totalitarismi."}
{"id": "5007375", "revid": "547034", "url": "https://it.wikipedia.org/wiki?curid=5007375", "title": "USA Gymnastics", "text": "USA Gymnastics, o USAG, \u00e8 la federazione sportiva statunitense per la ginnastica, fondata nel 1963.\nLe discipline regolate sono: "}
{"id": "5007392", "revid": "117309254", "url": "https://it.wikipedia.org/wiki?curid=5007392", "title": "Festa di san Rocco (Satriano di Lucania)", "text": "La festa dedicata a san Rocco \u00e8 la principale e pi\u00f9 importante manifestazione religiosa di Satriano in Basilicata e si tiene annualmente il 16 maggio, il 16 agosto e il 16 dicembre.\n\u00c8 annoverata tra le pi\u00f9 famose e influenti celebrazioni civili e liturgiche della Valle del Melandro e di tutta la regione.\nStoria.\nL'elevazione di San Rocco a patrono dell'allora Pietrafesa risale, come si legge in un atto notarile ritrovato nell'archivio di Stato di Potenza, al 22 ottobre del 1656 quando il governo cittadino e la popolazione ritennero di essere stati preservati dalla terribile pestilenza diffusasi in quel periodo grazie all'intercessione del Santo francese. Da quel momento l'a venerazione del famoso pellegrino proveniente da Montpellier, \u00e8 stata motivo di forte coinvolgimento popolare che ha spinto in passato e continua a spingere ancora oggi grandi masse di fedeli, turisti e pellegrini che popolano il centro il giorno del 16 agosto di ogni anno.\nSan Rocco di maggio.\nLa festa di San Rocco del 16 maggio \u00e8 preceduta dal triduo, che inizia il 13 maggio e finisce il 15. Nella mattinata non si svolge alcun tipo di rito particolare, eccetto le visite all'immagine di San Rocco, conservata in chiesa matrice. Nel pomeriggio avviene il cosiddetto \"Raduno dei Rocco e dei portatori del Santo\", durante il quale tutti i devoti a San Rocco si riuniscono nel teatro Anzani o nella piazza Umberto I per la deposizione di una corona al monumento dei caduti. Pi\u00f9 tardi viene celebrata una messa solenne seguita dalla processione per le vie della cittadina. Arrivati alla fine di corso Trieste, strada principale della cittadina e suo ingresso ufficiale, viene offerto l'incenso a San Rocco. Dopodich\u00e9 la processione continua, fermandosi solo in piazza Garibaldi per assistere ai fuochi pirotecnici, quindi il corteo percorre l'ultimo tratto, via San Rocco. La processione \u00e8 accompagnata non solo dalla musica bandistica, ma anche dai canti in onore di San Rocco. Alla fine della processione la statua viene riportata in chiesa, dove segue l'adorazione della statua, baciata dai fedeli. Alcuni giorni dopo, la statua viene riposta nella cappella che in tempi ordinari la ospita.\nSan Rocco di agosto.\nQuesto \u00e8 il periodo pi\u00f9 denso di festivit\u00e0 per Satriano. In questo mese, infatti, non si celebra solo la festa di San Rocco, ma anche quelle in onore di Santa Lucia, di San Donato e della Madonna Assunta.\nNovena dell'Assunta.\nIl 6 agosto inizia la novena in onore della Madonna Assunta, che si tiene in chiesa vecchia tutte le mattine alle 7:30.\nNovena di San Rocco.\nIl 7 agosto inizia la novena di San Rocco. Tutte le sere, per nove giorni, viene celebrata la messa, seguita dalle preghiere della novena, che si recita ai piedi del trono di San Rocco e alla presenza della reliquia del Santo. Essa si svolge in preparazione spirituale alla festa di San Rocco.\nFesta di Santa Lucia.\nll giorno di Santa Lucia \u00e8 il primo degli appuntamenti centrali delle festivit\u00e0. La memoria liturgica della Santa Siracusana ricorre il 13 di dicembre -giorno durante il quale la comunit\u00e0 si raccoglie per celebrarla- ma il solenne festeggiamento venne ricollocato ad agosto, in apertura delle raggruppate festivit\u00e0 patronali, perch\u00e9 i contadini e i lavoratori satrianesi potessero vivere al meglio il periodo, mettendo da parte gli impieghi abituali per poter pensare all'accoglienza degli ospiti nelle proprie case, ornate a festa pi\u00f9 che mai.\nLa giornata si apre con i pellegrinaggi a piedi che fin dal primo mattino i devoti intraprendono. Vengono celebrate due messe: la prima la mattina e la seconda nel pomeriggio, immediatamente seguita dalla celebrazione della novena in onore del celeste patrono Rocco.\nFesta di San Donato.\nIl 14 agosto il popolo satrianese fa memoria del vescovo e martire San Donato d'Arezzo e celebra la giornata internazionale del malato. La giornata si apre con una celebrazione mattutina nella chiesetta dedicata al Santo, alla fine della quale il venerato simulacro viene traslato in chiesa matrice, ove soster\u00e0 fino alla messa della sera per ricevere l'omaggio di tutti devoti. Nel tardo pomeriggio viene celebrata una messa solenne, durante la quale gli anziani e i malati vengono unti con l'Olio degli infermi e ricevono una speciale benedizione. Alla fine della messa i fedeli si raccolgono ai piedi del sagrato, per aspettare l'uscita della statua e iniziare la processione che riaccompagner\u00e0 l'immagine alla sua chiesa, che rester\u00e0 aperta fino a tarda sera per permettere a tutti i fedeli di rivolgere un saluto al protettore dei malati e degli anziani.\nFesta della Madonna Assunta.\nIl 15 agosto cade la festa della Madonna Assunta. La statua della Madonna Assunta \u00e8 conservata nella chiesa di Santa Maria di Costantinopoli o chiesa vecchia, la pi\u00f9 antica della cittadina.\nLa mattina si tiene una messa in questa chiesa alle 7:30 del mattino, dopo la quale la statua della Madonna viene portata in chiesa matrice, dove \u00e8 riposta in attesa della solenne messa delle 11:00. Durante questa lo stellario d'argento viene sostituito con quello d'oro. Alla fine di questa celebrazione la statua della Madonna riceve l'omaggio del'incenso sul sagrato della chiesa matrice; viene portata in processione per le vie della cittadina, riceve nuovamente l'incenso alla fine di corso trieste e infine rientra nella chiesa vecchia, che rester\u00e0 aperta fino a sera, ospitando un'altra messa nel pomeriggio.\nFesta di San Rocco.\nLa giornata del 16 agosto \u00e8 sicuramente la pi\u00f9 solenne manifestazione di fede e devozione verso il Santo Patrono da parte dei satrianesi e degli abitanti dei dintorni. Infatti tutto il popolo cristiano si raccoglie intorno all'immagine sacra di San Rocco. Da tempo immemore l'alba del d\u00ec solenne viene salutata dallo sparo dei fuochi pirotecnici, che annunciano l'inizio delle celebrazioni. Nella chiesa matrice fervono gli ultimi preparativi che culminano con la sostituzione del corredo d'argento della statua con quello d'oro che viene imposto solo e unicamente oggi.\nLa prima messa \u00e8 celebrata in prima mattinata (7:30) in chiesa Madre, dove si svolgeranno tutte le funzioni della giornata.Immediatamente dopo la conclusione della prima liturgia ne viene celebrata una seconda. Alla fine di questa si svolge un tradizionale rito per \"affidare i bambini a San Rocco\". Infatti, i pargoli indossando l'abito del pellegrino in segno di stima e di affetto nei suoi confronti si recano all'altare dove uno alla volta ricevono una speciale benedizione che si impartisce solo in questa occasione. In seguito avviene la benedizione dei \"cinti votivi\" che saranno portati durante la processione dai devoti. Infine, a concludere l'insieme, \"viene benedetta la banda\", con un testo che fa riferimento all'armonia della musica in relazione al creato.\nSi \u00e8 a quel punto giunti al momento pi\u00f9 grandioso della giornata, ossia la solenne messa concelebrata da pi\u00f9 sacerdoti che anticipa l'uscita del simulacro. Alla fine della messa mentre il clero si ritira in sacrestia per prepararsi alla processione, i devoti si dispongono in piazza Plebiscito antistante la chiesa. Intanto le bandiere della Repubblica Italiana e della Citt\u00e0 del Vaticano, insieme alla Croce marmorea accompagnata dai lampioni si posizionano alla testa del corteo. Immediatamente dopo questa si pone lo stendardo dei portatori e quello della parrocchia e a seguire i cinti votivi, dopo i quali inizia il corteo. Arriva dunque il momento pi\u00f9 emozionante. Le campane suonano per avvisare tutta la valle che la comunit\u00e0 di Satriano \u00e8 in festa. A quel punto avviene la storica e gloriosa uscita dell'antico trono di San Rocco. La gente applaude commossa mentre gli ottoni della banda intonano la marcia \u201cMos\u00e8\u201d e un sacerdote offre l'incenso a San Rocco che sosta, mantenuto dal gruppo dei portatori, sul sagrato, come avviene per tutti i protettori. Finalmente la processione si snoda per le vie del borgo. Giunge al rione \u201cTuoppo\u201d che indica simbolicamente l'accesso alla cittadina dove viene innalzata la supplica seguita dal responsorio e viene nuovamente offerto l'incenso. In questo momento di raccoglimento, ogni fedele esprime la propria preghiera al Patrono. La processione si rimette in cammino attraversando numerose vie e venendo salutata dal festoso suono delle campane di ogni chiesa davanti alla quale transita. In particolare la pi\u00f9 antica chiesa di Satriano, dedicata a Santa Maria di Costantinopoli, venerata sotto il titolo di Assunta in Cielo e festeggiata dalla comunit\u00e0 il giorno precedente. Poco dopo, giunti in piazza Garibaldi si assiste agli spari dei \u201cfuochi invisibili\u201d cos\u00ec detti perch\u00e9 devono celebrare la gloria del Santo umile e pellegrino e non devono essere motivo di spettacolo per gli uomini. Viene infine percorsa la via dedicata al Santo e si giunge, girando intorno alla chiesa matrice, cos\u00ec da poter salutare tutti i devoti, nuovamente in piazza Plebiscito dove il simulacro sale sull'alto sagrato per ricevere, fra gli applausi della folla commossa, l'ultimo omaggio dei tanti. Si entra quindi in chiesa ove la statua entra con il volto perennemente rivolto verso i fedeli, quindi verso il paese, e viene posizionata al centro dell'altare centrale. Qui, dopo gli ultimi canti, la folla si accoster\u00e0 per prendere la pace con il Santo, baciando la piaga della peste, simbolo del suo santo operato. Durante il pomeriggio fra una celebrazione e l'altra la chiesa non manca mai di accogliere numerosi devoti che vengono a salutare e ad esprimere una preghiera al loro patrono, in una silenziosa e religiosa atmosfera.\nL'ultima messa del pomeriggio e quindi della giornata viene celebrata alle 20:00, ed \u00e8 alla fine di questa che si registra uno dei pi\u00f9 alti numeri di presenze in quanto tutti si recano in chiesa per chiudere la giornata rivolgendo ancora una volta una preghiera e una supplica al Santo. La chiesa resta aperta tutta la serata, fino a mezzanotte quando durante lo spettacolo pirotecnico le campane annunciano la chiusura della giornata.\nMessa di ringraziamento e bacio della reliquia.\nLa tradizione vuole che si renda grazie a San Rocco per il tranquillo svolgimento della festa ormai passata. Per questo il 17 si celebra la messa di ringraziamento in chiesa matrice.\nAlla fine di questa, avviene il tradizionale bacio della reliquia di San Rocco.\nSan Rocco di dicembre.\nLa notte del 16 dicembre del 1857 un violento terremoto colp\u00ec la zona di Satriano senza per\u00f2 arrecare gravi danni agli edifici e alla popolazione. I satrianesi e gli abitanti dei paesi limitrofi attribuirono la salvezza a un intervento divino e quindi si riversarono in chiesa per ringraziare San Rocco. Da quel momento, ogni anno, la sera del 16 dicembre si celebra una messa solenne per rendere grazie a San Rocco.\nFesteggiamenti civili.\nAi festeggiamenti religiosi si aggiungono quelli civili: l'intera estate \u00e8 animata da feste ed eventi artistici che trovano il loro apice nel mese di agosto, in particolare nei giorni del 13, 14, 15 e 16 agosto.\nGi\u00e0 nei primi giorni di agosto il borgo viene animato da feste e manifestazioni, organizzate dall'amministrazione comunale e contenute nel tradizionale cartellone \"Arte e spettacolo\". Il paese diventa infatti scenario di importanti eventi artistici e culturali, che si svolgono spesso nelle strade e nelle piazze o in contenitori culturali quali palazzi o castelli. Fra le manifestazioni pi\u00f9 importanti ricordiamo \"Musica in corso\", festival che vede giovani talenti appartenenti ad ogni genere musicale esibirsi lungo Corso Trieste, \"Le domeniche del folk\", \"Per le antiche vie del Pietrafesa\", festival che ricorda la memoria dell'importante pittore Giovanni De Gregorio, originario di Satriano. In questa manifestazione il borgo viene allestito con stand gastronomici per degustare pietanze locali ed \u00e8 possibile assistere a concertini musicali col fine di allietare le serate.\nIn questo periodo si svolge il famoso festival internazionale \"Lucania Etno Folk\", sotto la direzione artistica di Eugenio Bennato. Il festival ha visto negli anni la partecipazione di artisti come Enzo Avitabile, Pietra Montecorvino, Ambrogio Sparagna, Simone Cristicchi, Angelo Branduardi, Ciccio Merolla, Roy Paci gli scozzesi Stramash e molti altri.\nNelle serate di questi giorni il borgo di Satriano, e in particolare la piazza Umberto I, si riempie di gente che viene ad assistere ai numerosi concerti e alle manifestazioni che animano la cittadina.\nDi particolare interesse la serata del 16 agosto, nella quale un artista di interesse nazionale si esibisce in concerto, chiudendo cos\u00ec l'intensa giornata di festeggiamenti dedicata a San Rocco.\nAnche il 16 maggio la popolazione si riunisce in una serata di festa, spesso allietata da un concerto di musica bandistica.\nStatua di San Rocco.\nLa statua di San Rocco che si venera nella chiesa matrice di Satriano fu realizzata dallo scultore seicentesco Giacomo Colombo. L'immagine ha la solita iconografia del Santo: bastone, il bubbone della peste, il cane con in bocca il tozzo di pane, l'abito del pellegrino, lo sguardo in estasi e la barba nera. Da notare il braccio che indica la gamba per la precisione dei muscoli e in particolare del gomito, oltre che il realismo nel rappresentare la mano che si chiude attorno il bastone. L'espressivit\u00e0 del volto rende al meglio l'idea di un uomo in un momento di estasi, con entrambi gli occhi rivolti al cielo a guardare l'angelica visione che gli si proponeva. Un'ultima considerazione sul vestito: il Colombo deve aver studiato a fondo per la realizzazione di pieghe d'abito cos\u00ec precise.\nCorredo della statua.\nLa statua possiede un corredo composto da tre bastoni, da tre aureole, una conchiglia in argento, un largo cappello argentato chiamato p\u00e9taso e una bisaccia per il trasporto di acqua, oli santi, denaro e pane.\nIn tempi ordinari, la statua viene conservata nel cappellone di San Rocco, che ospita anche un polittico sulla vita del Santo. In questo periodo la statua possiede l'aureola e il bastone feriali, che in occasione della festa di dicembre, cos\u00ec come in quella di maggio, vengono sostituiti dall'aureola e il bastone d'argento.\nPer la festa di agosto la statua veste invece l'aureola e il bastone d'oro, per sottolineare la maggiore importanza di questa ricorrenza rispetto alle altre due.\nOro di San Rocco.\nSan Rocco possiede un ricco corredo d'oro, che viene esposto nei giorni della festa, anche se, come avveniva in passato,non viene pi\u00f9 usato per vestire il Santo nei momenti di maggiore solennit\u00e0. Questo corredo \u00e8 formato da una mantellina in tessuto completamente ricoperta di monili in oro, vari anelli e bracciali d'oro anch'essi cuciti a pezzi di stoffa e alcune fasce impreziosite da orecchini d'oro. Inoltre sono conservate numerose catenine e collane in oro, oltre ad alcuni bracciali che nel giorno della festa venivano messi al braccio del Santo. Si conservano anche numerosi ex voto in argento e alcuni orologi, e i pi\u00f9 recenti doni dei devoti.\nCanti a San Rocco.\nResponsorio.\nAve, Roche sanctissime.\nNobili natus sanguigne,\nCrucis siguaris schemate\nSinistro tuo latere.\nRoche profectus peregre\nMortis actus pestiferaeCurasti tu mirifice\nTangendo salutifere.\nVale, Roche angeliche,\nVocis citatus flamine,\nObtinuisti deifice\nA cunctis pestem pellere.\nPresta, pater Piissime,\nPatrique Compar Unice, Cum Spiritu Paraclito\nRegnans per omnia saecula. Amen.\nOREMUS\nPopulum tuum, quaesumus Domine, continua pietate, custodi, et, beati Rochi suffragantibus meritis, ab omni fac animae ed corporis contagione securum.\n\"Per Christum Dominum nostrum. Amen\"\nO gran Padre dei Padri nostri.\n\"O gran Padre dei Padri nostri\"\n\"Volgi a noi pietoso il ciglio:\"\n\"scanseremo ogni periglio\"\n\"grazia avrem da Dio merc\u00e9\".\nA Dio solo i puri affetti,\ned all'uom sostanza e vita\ntu donasti e in noi scolpita\n\u00e8 tua santa carit\u00e0\n\"O gran Padre dei Padri nostri\"\"Volgi a noi pietoso il ciglio:\"\n\"scanseremo ogni mperiglio\"\n\"grazia avrem da Dio merc\u00e9.\"\nOr dal ciel, Gran Santo, implora\na noi pace in tanta guerra,\nDeh! Preservaci in sulla terra\ndal contagio e dall'error.\nStrofa della novena.\nCome Voi, gran Protettore,\nfoste ogn'or paziente ed umile\nimpetrate al nostro cuore\nla pazienza e l'umilt\u00e0.\n\"Dalla peste del peccato\"\n\"questo popolo devoto\"\n\"potentissimo avvocato\"\n\"difendete per piet\u00e0.\"\nVoi gioiste nelle sventure\nche ai suoi figli il ciel\ncomparte, a gioir fate\nnoi pure, nelle nostre avversit\u00e0.\nRit.\nFate Voi che ognuno ottenga\ndi frenar gli affetti rei da Dio\ngrazia che prevenganostra\numan fragilit\u00e0.\nRit.\nO San Rocco glorioso,\nquesti sensi in noi serbate,\nfinch\u00e9 l'ora del riposo\ncon la morte giunger\u00e0.\nRit\nImpetrate in quel periglio\na noi mezzi di salute\nche lasci\u00f2 l'Eterno Figlio\nper l'afflitta umanit\u00e0.\nBibliografia.\nLe informazioni riportate sono verificabili sul sito ufficiale della festa, sanroccosatriano.altervista.org."}
{"id": "5007393", "revid": "767487", "url": "https://it.wikipedia.org/wiki?curid=5007393", "title": "Jewelry Box", "text": "Jewelry Box \u00e8 il primo album discografico giapponese del gruppo musicale sudcoreano T-ara, pubblicato nel 2012 dall'etichetta discografica EMI Music Japan.\nIl disco.\nIl 6 marzo 2012 venne annunciata l'uscita dell'album a giugno, insieme al tour delle T-ara in Giappone \"T-ara Japan Tour 2012: Jewelry Box\". L'album fu pubblicato in tre diverse edizioni: Diamond, Sapphire e Pearl. Diamond ha una confezione speciale e un photobook di cento pagine, Sapphire \u00e8 un digipak e ha al suo interno un photobook di 32 pagine, mentre Pearl ha una regolare custodia, il jewel case. Tutte e tre le edizioni contengono delle figurine.\n\"Jewelry Box\" debuttato nella seconda posizione su Oricon Albums Chart, con vendite nella prima settimana di 57.102, solo in Giappone. Nella seconda settimana scese al settimo posto con 14.276 vendite, nella terza e quarta rimase nella top 20, calando nella top 30 nella quinta. L'album si classific\u00f2 sesto nella Oricon Monthly Albums Chart, con 86.530 copie vendute. Dopo un mese di vendite, fu certificato come disco d'oro dalla Recording Industry Association of Japan (RIAJ) per aver venduto oltre le 100.000 copie.\nVennero pubblicati quattro singoli prima dell'album, con l'ultima pubblicazione due settimane prima dell'uscita di \"Jewelry Box\". Il primo fu \"Bo Peep Bo Peep\", pubblicato il 28 settembre 2011, il cui video musicale venne diffuso quattro settimane prima, il 1\u00ba settembre. Il singolo debutt\u00f2 al primo posto sulla Oricon's Weekly Singles chart, con 49.712 copie vendute, facendo diventare le T-ara il primo gruppo sudcoreano a debuttare in Giappone nella prima posizione. Il brano arriv\u00f2 al primo posto anche nella Billboard Japan Hot 100. \"Yayaya\" fu annunciato il 14 ottobre 2011 e pubblicato il 30 novembre. Ci furono grandi aspettative per il singolo, visti i precedenti con \"Bo Peep Bo Peep\", tuttavia il singolo debutt\u00f2 alla settima posizione nella Oricon's Weekly Singles chart, con 31.801 copie vendute, e rimase al sesto nella Billboard Japan Hot 100. Successivamente, i fan richiesero la versione giapponese di \"Roly-Poly\", poich\u00e9 venne inclusa solamente la versione coreana nel secondo singolo \"Yayaya\". L'annuncio di \"Roly-Poly\" come terzo singolo avvenne il 20 dicembre 2011, e la pubblicazione definitiva il 29 febbraio 2012, con il video musicale pubblicato un mese prima, il 20 gennaio. Venne prodotto anche il video musicale per la versione giapponese di \"Lies\". \"Roly-Poly\" debutt\u00f2 alla terza posizione su Oricon's Weekly Singles chart, con 41.285 copie vendute, mentre alla quinta su Billboard Japan Hot 100. Il 23 maggio 2012 venne pubblicato il quarto e ultimo singolo, \"Lovey-Dovey\".\nTracce.\nDiamond Edition :\nSapphire Edition: contiene il DVD \"The First Story of T-ara\"."}
{"id": "5007398", "revid": "33528", "url": "https://it.wikipedia.org/wiki?curid=5007398", "title": "Mammoth Cave National Park", "text": ""}
{"id": "5007400", "revid": "33528", "url": "https://it.wikipedia.org/wiki?curid=5007400", "title": "Helpdesk", "text": ""}
{"id": "5007403", "revid": "287204", "url": "https://it.wikipedia.org/wiki?curid=5007403", "title": "Jean-Jacques Lequeu", "text": "Fu architetto dell'Acad\u00e9mie royale des Sciences, Belles-Lettres, et Beaux-Arts; vinse anche due premi dell'Accademia di Rouen nel 1776 e nel 1778. Tuttavia, dei suoi pochi edifici costruiti non ci \u00e8 rimasto niente.\nFu invece particolarmente prolifico come disegnatore.\nPoco dopo il 1780 lavor\u00f2 in Italia come disegnatore di architetture fino alla Rivoluzione francese; in seguito come cartografo.\nDotato di una notevole fantasia che sfiora il nevrotico, la sua fama \u00e8 legata a disegni, caratterizzati dalla rottura di ogni convenzione di simmetria, gusto, proporzione e purezza artistica, che si ispirano e enfatizzano i modelli visionari di \u00c9tienne-Louis Boull\u00e9e e Claude-Nicolas Ledoux. Tra questi si ricordano: una latteria a forma di mucca, case composte con motivi gotici e classici, con profusione di simboli, soprattutto fallici, il monumento a Priapo e torri gigantesche."}
{"id": "5007410", "revid": "363629", "url": "https://it.wikipedia.org/wiki?curid=5007410", "title": "MyKayla Skinner", "text": ""}
{"id": "5007417", "revid": "110157", "url": "https://it.wikipedia.org/wiki?curid=5007417", "title": "British Gymnastics", "text": "British Gymnastics, conosciuta anche come British Amateur Gymnastics Association, \u00e8 la federazione sportiva nazionale del Regno Unito per la ginnastica, fondata nel 1888.\nHa sede presso la \"Ford Hall\" a Lilleshall Hall."}
{"id": "5007421", "revid": "709565", "url": "https://it.wikipedia.org/wiki?curid=5007421", "title": "Wicked Game", "text": ""}
{"id": "5007425", "revid": "287204", "url": "https://it.wikipedia.org/wiki?curid=5007425", "title": "Wicked Game (Chris Isaak)", "text": ""}
{"id": "5007426", "revid": "481666", "url": "https://it.wikipedia.org/wiki?curid=5007426", "title": "The Heart of Wetona (film)", "text": ""}
{"id": "5007428", "revid": "481666", "url": "https://it.wikipedia.org/wiki?curid=5007428", "title": "The Probation Wife", "text": ""}
{"id": "5007429", "revid": "944751", "url": "https://it.wikipedia.org/wiki?curid=5007429", "title": "Michael Billington", "text": "Biografia.\nMichael Billington \u00e8 conosciuto per avere interpretato il colonnello Paul Foster nella serie televisiva \"UFO\". Successivamente venne preso in considerazione per interpretare il ruolo di James Bond nei film \"Agente 007 - Vivi e lascia morire\", \"Moonraker - Operazione spazio\" e \"Octopussy - Operazione piovra\", tutti interpretati da Roger Moore, ma appare in \"La spia che mi amava\" nel ruolo dell'agente Sergei Borzov.Mor\u00ec di cancro all'et\u00e0 di 63 anni, 5 giorni prima del collega e amico Ed Bishop con cui aveva recitato nella serie televisiva UFO nella parte di Ed Straker. "}
{"id": "5007430", "revid": "744331", "url": "https://it.wikipedia.org/wiki?curid=5007430", "title": "Erjon Mustafaj", "text": ""}
{"id": "5007433", "revid": "287204", "url": "https://it.wikipedia.org/wiki?curid=5007433", "title": "Arturo Galceran", "text": ""}
{"id": "5007437", "revid": "599013", "url": "https://it.wikipedia.org/wiki?curid=5007437", "title": "Lorenc Pashja", "text": ""}
{"id": "5007439", "revid": "767487", "url": "https://it.wikipedia.org/wiki?curid=5007439", "title": "Would You Rather", "text": "Would You Rather \u00e8 un film horror, prodotto negli Stati Uniti. Diretto da David Guy Levy e scritto da Steffen Schlachtenhaufen. In Italia il film non \u00e8 uscito. In \"Would You Rather\" (cosa preferisci) otto estranei partecipano a un gioco innocuo, ma che col passare dei minuti si dimostra un gioco sadico che mette i suoi partecipanti di fronte a scelte terrorizzanti.\nTrama.\nIris \u00e8 una donna disoccupata che vive col fratello Raleigh, malato di leucemia. Poich\u00e9 egli necessita di un'operazione, la donna cerca di trovare qualche lavoro, ma i suoi sforzi si rivelano inutili. Viene per\u00f2 contatta dal Dr. Barden, il quale le presenta Shepard Lambrick, presidente di una fondazione. L'uomo, dopo esser venuto a conoscenza della situazione di Iris, la invita a partecipare ad una gara: se vincer\u00e0, avr\u00e0 tutto quello che desidera, compreso la salvezza del fratello. La donna \u00e8 titubante di fronte alle scarse informazioni fornite, ma quando anche l'ennesimo curriculum di lavoro viene rifiutato, decide finalmente di partecipare.\nArrivando nella casa dove avr\u00e0 luogo il gioco, incontra gli altri sette partecipanti: Lucas, Amy, una donna senza scrupoli, Travis, Conway, Cal, Linda e Peter. I maggiordomi della casa, tra cui Bevans, fungono da osservatori del gioco, come del resto il figlio di Shepard, Julian. Shepard fa sedere tutti a tavola e offre loro la cena. Quando Iris si rifiuta di mangiare la carne perch\u00e9 \u00e8 vegetariana, Shepard la invita a rivedere le sue convinzioni in cambio di 10.000 dollari. La donna accetta. Successivamente \u00e8 il turno di Conway, il quale \u00e8 obbligato a bere una bottiglia di scotch per 50.000 dollari.\nFinita la cena, Shepard chiede a tutti se vogliano andarsene prima che il gioco inizi, ma nessuno varca la porta della casa. Dopodich\u00e9 vengono spiegate le regole del gioco: ogni concorrente deve decidere tra due alternative entro un tempo limite, se non decide entro la scadenza il concorrente viene eliminato. Inizia cos\u00ec il primo giro. Bevans porta nella camera un marchingegno; Conway, capito lo scopo dell'oggetto, fa per andarsene, ma viene ucciso dal maggiordomo, il quale sembra svelare cos\u00ec il volto sadico del gioco. Non potendo pi\u00f9 abbandonare la casa, i giocatori effettuano il primo giro, nel quale devono decidere se loro, o un loro amico devono ricevere una scossa elettrica.\nFinito il primo giro, Travis ha una violenta discussione con Julian. Inizia poi il secondo giro, dove Travis - per via del litigio precedente - verr\u00e0 ferito varie volte e dovr\u00e0 \"lasciare il gioco\". Anche Linda morir\u00e0, per via di un'arteria colpita alla gamba. I ragazzi decidono di ribellarsi ma questo determiner\u00e0 la morte di Cal e la cattura di Iris, la quale cercher\u00e0 di scappare dopo un tentato stupro da parte di Julian e la morte del dottore che era venuto in suo soccorso.\nDopo essersi scusato con Iris per essere stata quasi vittima della violenza del figlio, Shepard d\u00e0 inizio al terzo giro. Iris, Lucas, Amy e Peter dovranno decidere se stare due minuti sott'acqua, oppure accettare una punizione sconosciuta determinata da una carta in loro possesso. Il primo a scegliere \u00e8 Peter, avendo scelto la carta dovr\u00e0 farsi scoppiare un petardo in mano, ma questo determiner\u00e0 la sua morte. Lucas dovr\u00e0 incidersi un occhio, e Iris stare due minuti sott'acqua, ma i due sopravviveranno a differenza di Amy che morir\u00e0 affogata.\nInfine Iris dovr\u00e0 decidere se andarsene insieme a Lucas a mani vuote, oppure uccidere l'amico per essere la vincitrice della gara e avere tutti i soldi per s\u00e9. La ragazza sceglie di uccidere l'amico per salvare il fratello. Ma, quando torner\u00e0 a casa, scoprir\u00e0 che il fratello si \u00e8 suicidato la notte in cui lei stava cercando di sopravvivere al gioco."}
{"id": "5007442", "revid": "767487", "url": "https://it.wikipedia.org/wiki?curid=5007442", "title": "Entonio Pashaj", "text": "Carriera.\nClub.\nHa debuttato nel campionato albanese nel 2004 con la maglia del .\nStatistiche.\nPresenze e reti nei club.\n\"Statistiche aggiornate al 27 maggio 2017.\""}
{"id": "5007445", "revid": "767487", "url": "https://it.wikipedia.org/wiki?curid=5007445", "title": "Renato Hyshmeri", "text": "Carriera.\nClub.\nCresciuto nell', squadra con la quale ha debuttato in campionato nel 2007.\nStatistiche.\nPresenze e reti nei club.\n\"Statistiche aggiornate al 14 maggio 2016.\""}
{"id": "5007447", "revid": "1100311", "url": "https://it.wikipedia.org/wiki?curid=5007447", "title": "\u00d3scar David Romero", "text": "Biografia.\nAnche suo fratello gemello \u00c1ngel \u00e8 un calciatore.\nCaratteristiche tecniche.\n\u00c8 un centrocampista offensivo, che trova la sua collocazione ideale come trequartista ma pu\u00f2 adattarsi anche a giocare sulle fasce.\nCarriera.\nClub.\nHa giocato nella massima serie paraguaiana con il Cerro Porte\u00f1o.\nNazionale.\nHa esordito con la Nazionale paraguaiana nel 2013.\nViene convocato per la Copa Am\u00e9rica Centenario del 2016."}
{"id": "5007448", "revid": "599013", "url": "https://it.wikipedia.org/wiki?curid=5007448", "title": "Rrahman Halla\u00e7i", "text": "Caratteristiche tecniche.\nGioca come terzino sinistro, ma pu\u00f2 giocare anche come difensore centrale.\nCarriera.\nClub.\nIl 1\u00ba luglio 2001 fu acquistato dalla squadra albanese del Partizani Tirana per 325.000 euro dalla squadra macedone dello \u0160kendija.\nStatistiche.\nPresenze e reti nei club.\n\"Statistiche aggiornate al 6 agosto 2015.\""}
{"id": "5007452", "revid": "1310927", "url": "https://it.wikipedia.org/wiki?curid=5007452", "title": "\u00c1ngel Rodrigo Romero", "text": "Anche suo fratello gemello \u00d3scar \u00e8 un calciatore.\nCarriera.\nClub.\nHa giocato nella massima serie paraguaiana con il Cerro Porte\u00f1o.\nNazionale.\nHa esordito con la Nazionale paraguaiana nel 2013."}
{"id": "5007453", "revid": "767487", "url": "https://it.wikipedia.org/wiki?curid=5007453", "title": "Via Belgarbo", "text": "Via Belgarbo (\"Quality Street\") \u00e8 un film muto del 1927 diretto da Sidney Franklin.\nTrama.\nIl dottor Valentine Brown corteggia da lungo tempo Phoebe Throssel ma, prima di decidersi a chiederla in moglie e a sposarla, raggiunge le forze inglesi che combattono quelle napoleoniche. La povera Phoebe resta a languire nel villaggio per lungo tempo, confortata dall'affetto della sorella Susan, ma inesorabilmente destinata a restare zitella. Dopo dieci anni, Valentine torna ma Phoebe, vedendosi invecchiata, non si fa riconoscere dall'amato e finge di essere invece una nipote di Phoebe, I due iniziano un flirt che porta a una serie di equivoci e di situazioni imbarazzanti: alla fine, Phoebe confessa la verit\u00e0 a Valentine che, nonostante il tempo passato, ama ancora la fidanzata.\nProduzione.\nIl film fu prodotto dalla Cosmopolitan Productions di William Randolph Hearst per la Metro-Goldwyn-Mayer (MGM).\nDistribuzione.\nDistribuito dalla Metro-Goldwyn-Mayer (MGM), il film fu presentato il 1\u00ba novembre 1927 (o il 2 novembre, in prima a New York), uscendo nelle sale cinematografiche degli Stati Uniti il 31 dicembre 1927.\nCopia della pellicola vien conservata negli archivi della MGM/United Artists. Il film \u00e8 stato inserito in un DVD della Milestone distribuito il 17 dicembre 2002 insieme a \"\" (2001)."}
{"id": "5007454", "revid": "767487", "url": "https://it.wikipedia.org/wiki?curid=5007454", "title": "Reinaldo Kalari", "text": "Carriera.\nClub.\nCresciuto nel , ha debuttato nella massima serie albanese nel 2007 con la maglia del .\nStatistiche.\nPresenze e reti nei club.\n\"Statistiche aggiornate al 12 maggio 2019.\""}
{"id": "5007456", "revid": "481666", "url": "https://it.wikipedia.org/wiki?curid=5007456", "title": "Quality Street (film 1927)", "text": ""}
{"id": "5007457", "revid": "767487", "url": "https://it.wikipedia.org/wiki?curid=5007457", "title": "Brunild Pepa", "text": ""}
{"id": "5007459", "revid": "729019", "url": "https://it.wikipedia.org/wiki?curid=5007459", "title": "Battaglia di Fariskur", "text": "La battaglia di Fariskur \u00e8 stata l'ultima grande battaglia della settima crociata. La battaglia fu combattuta il 6 aprile 1250, tra i crociati guidati dal re Luigi IX di Francia (poi Saint Louis) e le forze egiziane guidate da Turanshah della dinastia Ayyubide. A seguito di una precedente sconfitta dei crociati nella battaglia di Mansura, Fariskur risult\u00f2 una sconfitta completa dell'esercito crociato e la cattura di Luigi IX."}
{"id": "5007460", "revid": "767487", "url": "https://it.wikipedia.org/wiki?curid=5007460", "title": "Halim Begaj", "text": ""}
{"id": "5007468", "revid": "339392", "url": "https://it.wikipedia.org/wiki?curid=5007468", "title": "Festa di San Rocco (Satriano di Lucania)", "text": ""}
{"id": "5007470", "revid": "72087798", "url": "https://it.wikipedia.org/wiki?curid=5007470", "title": "Festa di San Rocco", "text": ""}
{"id": "5007471", "revid": "256896", "url": "https://it.wikipedia.org/wiki?curid=5007471", "title": "Tradizioni religiose popolari italiane legate a San Rocco", "text": ""}
{"id": "5007473", "revid": "256896", "url": "https://it.wikipedia.org/wiki?curid=5007473", "title": "Gruppo della Banca Mondiale", "text": ""}
{"id": "5007478", "revid": "66413851", "url": "https://it.wikipedia.org/wiki?curid=5007478", "title": "Christopher Johnson McCandless", "text": ""}
{"id": "5007481", "revid": "1305772", "url": "https://it.wikipedia.org/wiki?curid=5007481", "title": "Festa di san Rocco", "text": ""}
{"id": "5007482", "revid": "256896", "url": "https://it.wikipedia.org/wiki?curid=5007482", "title": "Festa di San Rocco a Gioiosa Jonica", "text": ""}
{"id": "5007483", "revid": "380453", "url": "https://it.wikipedia.org/wiki?curid=5007483", "title": "University of Illinois at Urbana-Champaign Women's Volleyball", "text": "La University of Illinois at Urbana-Champaign Women's Volleyball \u00e8 la squadra di pallavolo femminile appartenente alla University of Illinois at Urbana-Champaign, con sede a Champaign (Illinois): milita nella Big Ten Conference della NCAA Division I.\nStoria.\nLa squadra di pallavolo femminile della University of Illinois at Urbana-Champaign viene fondata nel 1974. Kathleen Haywood \u00e8 la prima allenatrice delle \"Fighting Illini\", ma resta al comando un solo anno. In seguito il timone passa per un biennio nelle mani di Terry Hite e per un triennio in quelle di Chris Accornero. A loro segue John Blair, anch'egli per tre anni, ed \u00e8 proprio durante questo periodo che la squadra viene affiliata alla NCAA Division I.\nDal 1983 al 1995 il programma viene affidato a Mike Hebert. Sotto la sua guida, a partire dal suo terzo anno, le \"Fighting Illini\" centrano sempre la qualificazione alla post-season. Dal 1986 al 1988 la squadra vince tre titoli di Big Ten Conference consecutivi: nella stagione 1986 il cammino nella post-season finisce per\u00f2 alla finale regionale; nelle due stagioni successive la squadra centra per la prima e la seconda volta nella propria storia l'accesso alla \"Final 4\", perdendo in entrambe le semifinali contro la . In seguito le arancio-blu si spingono nuovamente alla finale regionale in altre due occasioni: nella stagione 1989 e nella stagione 1992, nella quale arriva anche il quarto titolo di conference.\nDopo che Mike Hebert lascia il programma, dal 1996 al 2008 a sedere in panchina \u00e8 Don Hardin. Le sue tredici stagioni con le \"Fighting Illini\" si rivelano molto altalenanti e contraddittorie: per ben sette volte la squadra fallisce l'accesso alla post-season e nelle sei volte in cui ci riesce il miglior risultato non va oltre le semifinali regionali. Cos\u00ec dalla stagione 2009 il programma viene affidato a Kevin Hambly, raggiungendo subito per due volte le ormai solite semifinali, finch\u00e9 a sorpresa nella stagione 2011, dopo un secondo posto in conference, la squadra si presenta alla post-season come testa di serie numero 3, superando agevolmente la fase regionale e centrando la terza \"Final 4\" della propria storia: in semifinale le arancio-blu sono la testa di serie pi\u00f9 alta rimasta in corsa, ma nonostante ci\u00f2 faticano cinque set per avere la meglio della , arrivando per la prima volta in finale, dove per\u00f2 cedono in quattro parziali alla abbordabile , testa di serie numero 9.\nNel 2017 il programma viene affidato a Christopher Tamas, che nel torneo NCAA Division I 2018 conquista il quarto accesso della propria storia alla \"Final 4\", uscendo per\u00f2 sconfitta in semifinale dopo una battaglia di cinque set contro la ."}
{"id": "5007493", "revid": "2173351", "url": "https://it.wikipedia.org/wiki?curid=5007493", "title": "Kra (gruppo musicale)", "text": "I Kra sono una band visual kei giapponese fondata nel settembre 2001."}
{"id": "5007495", "revid": "767487", "url": "https://it.wikipedia.org/wiki?curid=5007495", "title": "Les Chevaux de Dieu", "text": "Les Chevaux de Dieu () \u00e8 un film del 2012 diretto da Nabil Ayouch.\nIl soggetto \u00e8 basato sul romanzo dello scrittore marocchino Mahi Binebine \"Les \u00c9toiles de Sidi Moumen\", racconta la storia degli autori degli attentati di Casablanca del 2003, tutti cresciuti nella bidonville, Sidi Moumen.\nIl film \u00e8 stato selezionato per rappresentare il Marocco agli Academy Award 2014 nella categoria Miglior Film in Lingua Straniera. Ha ricevuto due nomination ai premi Magritte, vincendo come miglior fotografia per Hichame Alaoui\u00e9. Il film ha totalizzato 19 premi in numerosi festival cinematografici.\nTrama.\nIl film ricostruisce la storia di due fratelli, Tarek e Hamid, due dei quattro autori degli attentati di Casablanca."}
{"id": "5007498", "revid": "1494169", "url": "https://it.wikipedia.org/wiki?curid=5007498", "title": "Conatus", "text": ""}
{"id": "5007510", "revid": "965985", "url": "https://it.wikipedia.org/wiki?curid=5007510", "title": "Fantasies &amp; Delusions", "text": "Fantasies &amp; Delusions \u00e8 il primo album discografico di musica classica del cantante statunitense Billy Joel, pubblicato nel 2001."}
{"id": "5007514", "revid": "1305772", "url": "https://it.wikipedia.org/wiki?curid=5007514", "title": "Cold Spring Harbor", "text": "Cold Spring Harbor potrebbe riferirsi a:"}
{"id": "5007515", "revid": "1305772", "url": "https://it.wikipedia.org/wiki?curid=5007515", "title": "Cold Spring Harbor (album)", "text": "Cold Spring Harbor \u00e8 il primo album discografico da solista del cantante statunitense Billy Joel, pubblicato nel novembre del 1971.\nClassifica.\nAlbum"}
{"id": "5007519", "revid": "6923", "url": "https://it.wikipedia.org/wiki?curid=5007519", "title": "Polymethylsiloxane poliidrato", "text": "Polymethylsiloxane Poliidrato (PMSPI) (in italiano \"polimetilsilossano poliidrato\") \u00e8 un assorbente progettato per l'agglomerazione delle sostanze tossiche, agenti patogeni e metaboliti di varia specie nel tratto gastrointestinale nonch\u00e9 per la loro rimozione. PMSPI \u00e8 una massa omogenea pastosa inodore di colore bianco o quasi bianco.\nEnterosorbimento, enterosorbenti.\nVengono applicati i seguenti metodi disintossicanti di sorbimento basati sull'agglomerazione delle sostanze tossiche dai sorbenti per rimuoverle dal corpo:\nEmoperfusione, o rimozione delle sostanze tossiche, \u00e8 effettuata tramite il contatto diretto con il sangue. Sorbimento enterico (un metodo innovativo di assorbimento intestinale) \u00e8 l'assorbimento enterale basato sull'agglomerazione delle sostanze tossiche per mezzo di assorbenti. \nQuesto metodo ha una lunga storia: circa 3,000 anni fa sostanze capaci per legare le materie tossiche nel tratto gastrointestinale erano scoperte empiricamente.\nAnche nell'antico Egitto il carbone era necessario per uso esterno e interno. Insieme con carbone, \u00e8 anche argilla che era utilizzata fin dai tempi antichi. Le propriet\u00e0 mediche del carbone sono state notate dai guaritori dell'epoca egiziana nonch\u00e9 da Ippocrate di Coo e i suoi studenti nella Grecia Antica. \u00c8 solo 2.500 anni dopo l'origine delle prime scuole mediche famose sull'isola di Kos, a met\u00e0 degli anni 1860, che il nome d'Ippocrate \u00e8 restituito nella storia del sorbimento enterico. Ippocratos Yatzidis, un medico greco, ha aggiunto dei nuovi elementi importanti allo sviluppo della disintossicazione enterale e, in particolare, del sorbimento enterico. Il termine \u201csorbimento enterico\u201d \u00e8 stato introdotto nel 1982 per indicare un metodo di disintossicazione per mezzo dell'assorbimento enterico mentre gli assorbitori usati in questo metodo sono chiamati enterosorbenti. Fino alla fine degli anni \u201870 erano utilizzati carbone, argilla e altri assorbenti naturali. Gli effetti collaterali causati dall'uso di carbone, argilla e degli altri assorbenti naturali hanno per lungo tempo limitato il loro uso. Cos\u00ec era stimolata la ricerca dei nuovi enterosorbenti sintetici. Di conseguenza \u00e8 stato creato PMSPI, un nuovo enterosorbente siliconico simile a gel.\nStoria.\nPMSPI \u00e8 stato sintetizzato alla fine degli anni '70 e ai primi anni '80 presso l'Istituto di chimica fisica in nome di L.V. Pisarzhevskij in Kiev (Sliniakova, I.B., Samodumova, I.M.), dove dal 1960 era sviluppata una base teorica per la formazione della struttura porosa degli assorbenti organosilici con struttura dei pori regolabile e la natura chimica di una superficie predefinita era stata sviluppata, e gli studi sulla sintesi di assorbenti organosiliconici - polimeri porosi del poliorganosilossano erano condotti.\nInformazioni generali.\nPolymethylsiloxane Poliidrato \u00e8 un composto di silicio organico polimerico simile a gel. Il gel viene disperso in acqua ad una granulometria inferiore a 300 micron, allora si tratta di una sospensione. Studi di microstruttura condotti sul microscopio elettronico hanno rivelato che la matrice gelificante ha una struttura globulare e si compone di un complesso di globuli fusi. I globuli legati con legami silossanici formano pori. I pori sono spazi tra i globuli empiti d'acqua. Le dimensioni dei pori sono limitate. Isoterme di assorbimento di esano e metanolo mostrano che l'assorbente ha una struttura mesoporosa. La presenza dei gruppi metilici sulla superficie fornisce loro propriet\u00e0 idrofobe. Particelle di PMSPI tendono a formare una rete continua nella sospensione per ridurre l'interazione dei gruppi idrofobici SiCH3 con l'acqua. Tali particelle possono essere viste come 2D fogli piuttosto che 3D solidi. Sospensioni acquose di polymethylsiloxane polyiidrato sono caratterizzati da viscosit\u00e0 elevata.\nMeccanismo d'azione.\nPMSPI non viene assorbito nel tratto gastrointestinale ed \u00e8 escreto immodificato entro 12 ore. Una robusta struttura porosa della matrice gelificante determina la capacit\u00e0 di assorbimento del meccanismo di assorbimento molecolare e consente principalmente per assorbire le sostanze tossiche e metaboliti (ad esempio, bilirubina, prodotti di degradazione di proteine). Grazie alla sua consistenza simile al gel, PMSPI: \na) assorbe sostanze tossiche macromolecolari (meccanismo di precipitazione nel gel), ad esempio , tossine batteriche; \nb) presenta propriet\u00e0 protettive - particelle del agente elastici simili a gel formano uno strato sulla superficie della mucosa. Questo strato protegge le mucose da esposizione a vari fattori dannosi, mentre le sue propriet\u00e0 protettive si manifestano universalmente - nell'intestino e sulla superficie mucosale degli altri organi. PMSPI assorbe sostanze tossiche dal tratto gastrointestinale e sostanze tossiche (xenobiotiche) intrappolate nel tratto gastrointestinale dall'ambiente circostante. PMSPI impedisce anche il riassorbimento di tossine e metaboliti filati nel lume del sangue e trasferiti per l'intestino di bile. PMSPI lega fissamente e rimuove i batteri patogeni. Va notato che PMSPI possiede una capacit\u00e0 significante di assorbire molecole dei lipopolisaccaridi. Le grandi molecole dei lipopolisaccaridi coprecipitano nel gel e sono escrete. Una dose giornaliera di PMSPI lega 410\u00a0mg di Lipopolisaccaride (LPS), che ha un\u2019altissima attivit\u00e0 biologica. LPS si trovano nella parete esterna dei batteri gram -negativi e vengono rilasciati solo quando i batteri vengono distrutti, cos\u00ec \u00e8 chiamata anche endotossina (endo significa \"interno\" , all'interno dei batteri). Il serbatoio principale di microflora gram -negativa e lipopolisaccaridi \u00e8 l'intestino distale."}
{"id": "5007520", "revid": "547034", "url": "https://it.wikipedia.org/wiki?curid=5007520", "title": "12 Gardens Live", "text": "12 Gardens Live \u00e8 un album discografico live del cantautore statunitense Billy Joel, pubblicato nel 2006. Il disco \u00e8 stato registrato nel corso di 12 concerti tenuti al Madison Square Garden di New York nei primi mesi del 2006."}
{"id": "5007521", "revid": "767487", "url": "https://it.wikipedia.org/wiki?curid=5007521", "title": "Koncert", "text": "\"\u041a\u043e\u043d\u0446\u0435\u0440\u0442\" (in inglese: \"Concert\") \u00e8 un album discografico live del cantautore statunitense Billy Joel, pubblicato nell'ottobre 1987 e registrato durante le tappe sovietiche del suo \"The Bridge Tour\" nell'estate dello stesso anno.\nRiedizione del 2014: \"A Matter of Trust: The Bridge to Russia\".\nIl 19 maggio 2014 l'album fu ripubblicato in doppio disco e intitolato \"A Matter of Trust: The Bridge to Russia\", contenente 12 canzoni aggiuntive dello stesso tour e un omonimo documentario in formato DVD. Il video presenta spezzoni del tour del 1987 in Unione Sovietica alternando interviste ai componenti della band.\nDisco 1\nDisco 2"}
{"id": "5007523", "revid": "180559", "url": "https://it.wikipedia.org/wiki?curid=5007523", "title": "Armando Silvestri", "text": "Scrisse anche usando gli pseudonimi Dario Armani, Ademaro Garbi, Silvar e Tris.\nBiografia.\nPalermitano, laureato in ingegneria, come scrittore fu attivo dalla met\u00e0 degli anni venti.\nFu redattore capo della rivista \"l'Ala d'Italia\" del ministero dell'aeronautica. Nel 1938 propose, seppure senza successo concreto, il progetto per la prima rivista italiana di fantascienza, sull'esempio della statunitense \"Amazing Stories\": una rivista quadrimestrale, \"Avventure dello spazio\", che avrebbe dovuto alternarsi mensilmente ad altre tre ambientate per mare, per terra e nell'aria. L'idea non trov\u00f2 tuttavia il favore dell'editore e venne realizzata unicamente la rivista dedicata all'aeronautica, \"Avventure del cielo\", pubblicata fino al 1943.\nSilvestri si affianc\u00f2 a Cesare Falessi nel 1957 alla guida della neonata rivista \"Oltre il cielo\" (pubblicata fino al 1970), un periodico in formato tabloid che alternava opere di \"science fiction\" al consueto novero di articoli sull'aviazione e l'astronautica. Negli anni cinquanta collabor\u00f2 anche con la rivista aeronautica \"ALI NUOVE\". Silvestri fu anche traduttore per Mondadori e altri editori."}
{"id": "5007525", "revid": "729019", "url": "https://it.wikipedia.org/wiki?curid=5007525", "title": "Avro 536", "text": "L'Avro 536 fu un aereo da turismo e trasporto passeggeri monomotore biplano sviluppato dall'azienda aeronautica britannica A.V. Roe and Company (Avro) nei tardi anni dieci del XX secolo, subito dopo il termine della prima guerra mondiale.\nSviluppo civile del precedente Avro 504 e destinato al nascente mercato dell'aviazione generale, venne realizzato in 26 esemplari, costruiti negli stabilimenti Avro di Newton Heath, Manchester, e nei pressi di Southampton, nelle strutture dell'Aerodromo di Hamble, ed inoltre, in numero limitato, su licenza dal Surrey Flying Services Ltd.\nStoria del progetto.\nAl termine del primo conflitto mondiale, nel Regno Unito si svilupp\u00f2 un enorme interesse attorno al mondo dell'aviazione civile da diporto turistico con la conseguente richiesta per modelli di aereo adatti allo scopo. Per sfruttare il segmento di mercato in evoluzione la Avro decise di avviare lo sviluppo di un nuovo modello basato sul popolare modello 504, pi\u00f9 esattamente sull'ultima versione 504K, modificandone la struttura per poter aumentarne la capacit\u00e0.\nL'ufficio tecnico dell'azienda progett\u00f2 una fusoliera modificata che, all'altezza dell'abitacolo posteriore, monoposto, del 504K, presentava in una sezione allungata un abitacolo aperto che integrava quattro distinti posti a sedere, posizionati in tandem ed affiancati, protetti da altrettanti parabrezza per ogni singola postazione. La modifica comport\u00f2 anche una differente disposizione della coppia centrale dei montanti interalari, spostati verso le estremit\u00e0 alari e, dato il maggior peso in condizioni operative, l'adozione di un propulsore dalla maggior potenza, il rotativo Bentley BR1 da 150 hp (112 kW) che gi\u00e0 equipaggiava la versione 504L avviata alla produzione nello stesso periodo.\nIdentificato dall'azienda come Avro 536, il prototipo, caratterizzato dal serbatoio di combustibile annegato nella parte centrale del profilo dell'ala superiore, venne portato in volo per la prima volta nell'aprile 1919 dall'Aerodromo di Hamble, Hamble-le-Rice; nei successivi voli trasport\u00f2, ai comandi del capitano ed asso dell'aviazione Harold A. Hamersley, anche l'allora lord cancelliere in carica. In seguito il prototipo venne modificato in configurazione idrovolante a scarponi caratterizzato anche da un impennaggio modificato che sar\u00e0 in seguito ripreso nella produzione in serie del modello. Questa variante non ebbe seguito produttivo rimanendo l'unico esemplare realizzato.\nDurante l'anno venne avviata la produzione in serie del modello ma ben presto, a causa di gravi incidenti di volo occorsi a due dei primi tre esemplari, fu necessario intervenire con una modifica dell'impennaggio. La causa degli incidenti era stata identificata nella notevole coppia torcente data dal motore Bentley BR1, quindi a partire dal quarto esemplare venne adottato un nuovo piano verticale di pi\u00f9 ampie dimensioni che aveva il compito di contrastare il fenomeno riscontrato.\nLa produzione in serie venne avviata in due diversi stabilimenti della Avro, quello di Newton Heath, quartiere di Manchester, e nei pressi di Southampton, nelle strutture dell'Aerodromo di Hamble.\nImpiego operativo.\nIl modello non fu particolarmente fortunato: gli esemplari di fine produzione non riuscirono ad essere utilizzati in servizio per la chiusura, nel 1920, della Avro Transport Company."}
{"id": "5007526", "revid": "92723", "url": "https://it.wikipedia.org/wiki?curid=5007526", "title": "Cattedrale dei Santi Pietro e Paolo (Douala)", "text": "La cattedrale dei Santi Pietro e Paolo \u00e8 la cattedrale cattolica di Douala, in Camerun, sede dell'arcidiocesi di Douala.\nLa cattedrale di San Pietro e San Paolo sorge sulle rovine della prima chiesa cattolica costruita nel 1898. La prima pietra della cattedrale \u00e8 stata posta il 6 agosto del 1933 e l'edificio \u00e8 stato completato nel 1936. Nello stesso anno, il 22 marzo, \u00e8 celebrata la consacrazione della chiesa."}
{"id": "5007534", "revid": "1543377", "url": "https://it.wikipedia.org/wiki?curid=5007534", "title": "Lamin Barrow", "text": " Al college gioc\u00f2 a football all'Universit\u00e0 della Louisiana.\nCarriera professionistica.\nDenver Broncos.\nBarrow fu scelto nel corso del quinto giro (156\u00ba assoluto) del Draft NFL 2014 dai Denver Broncos. Debutt\u00f2 come professionista subentrando nella gara della settimana 1 vinta contro gli Indianapolis Colts e mettendo a segno un tackle. La sua prima stagione si chiuse con nove tackle, disputando tutte le 16 partite, di cui una come titolare."}
{"id": "5007536", "revid": "110157", "url": "https://it.wikipedia.org/wiki?curid=5007536", "title": "Cattedrale di Nostra Signora delle Vittorie (Yaound\u00e9)", "text": "La cattedrale di Nostra Signora delle Vittorie (in francese: \"Cath\u00e9drale Notre-Dame-des-Victoires\") \u00e8 una cattedrale cattolica dell'arcidiocesi di Yaound\u00e9, con sede a Yaound\u00e9, in Camerun.\nIl progetto per la costruzione della cattedrale si deve a Fran\u00e7ois Xavier Vogt, vicario apostolico di Yaound\u00e9, che negli anni della seconda guerra mondiale desidera edificare un santuario alla Vergine Maria per aver risparmiato al Camerun gli orrori della guerra. La prima pietra della cattedrale \u00e8 stata posta il 4 marzo del 1952. L'edificio, ancora incompleto, \u00e8 stato consacrato nel 1955."}
{"id": "5007538", "revid": "767487", "url": "https://it.wikipedia.org/wiki?curid=5007538", "title": "Greatest Hits (Billy Joel)", "text": "Greatest Hits \u00e8 una serie di album di raccolta del cantautore statunitense Billy Joel, pubblicati in volumi: i primi due volumi sono stati diffusi nel luglio 1985 con il titolo \"Greatest Hits - Volume I &amp; Volume II\", mentre il terzo \"Greatest Hits Volume III\", \u00e8 uscito nell'agosto 1997.\nI volumi.\nGli album \"Greatest Hits Volume I &amp; Volume II\" includono le hit datate 1973-1985 e sono stati certificati dalla RIAA 23 volte disco di platino, avendo venduto circa 11,5 milioni di copie.\nIl terzo volume (1997) include i brani di successo pubblicati tra il 1983 ed il 1997.\nTracce.\nDisco 1\nDisco 2\nDisco 3 (1997)"}
{"id": "5007539", "revid": "965985", "url": "https://it.wikipedia.org/wiki?curid=5007539", "title": "Greatest Hits, Vol. 3 (Billy Joel)", "text": ""}
{"id": "5007540", "revid": "436907", "url": "https://it.wikipedia.org/wiki?curid=5007540", "title": "A passi piccoli", "text": "A passi piccoli \u00e8 il primo album in studio del cantante italiano Michele Bravi, pubblicato il 10 giugno 2014 dalla Sony Music.\nDescrizione.\nL'uscita del disco \u00e8 stata anticipata dal singolo \"Un giorno in pi\u00f9\", immesso sul mercato il 16 maggio 2014 e presentato anche sul palco degli MTV Italia Awards 2014. Il secondo singolo estratto \u00e8 \"In bilico\", scritto da Giorgia e in rotazione radiofonica dal 29 maggio 2014.\nL'album contiene anche due singoli gi\u00e0 pubblicati: \"La vita e la felicit\u00e0\", estratto dall'omonimo EP, e \"Sotto una buona stella\", curato da Federico Zampaglione e colonna sonora dell'omonimo film di Carlo Verdone. Tiziano Ferro, gi\u00e0 autore di \"La vita e la felicit\u00e0\", ha curato il brano \"Non aver paura mai\", scritto a quattro mani con Emanuele Dabbono. Il brano \"Un mondo pi\u00f9 vero\" vede la firma di Emilio Munda e Piero Romitelli, componente dei Pquadro. Hanno collaborato anche Luca Carboni, James Blunt e Daniele Magro, paroliere anche di Emma Marrone e Chiara Galiazzo. L'ultimo brano del disco \u00e8 scritto dallo stesso Michele Bravi."}
{"id": "5007546", "revid": "110157", "url": "https://it.wikipedia.org/wiki?curid=5007546", "title": "The Essential Billy Joel", "text": "The Essential Billy Joel \u00e8 una compilation del cantautore statunitense Billy Joel pubblicata dalla Sony BMG nel 2001. \nRiedizione 2008.\nLa riedizione del disco, pubblicata nell'agosto 2008, contiene un terzo CD ed \u00e8 intitolata \"The Essential 3.0\"\nCertificazioni.\nL'edizione standard (2001) \u00e8 stata certificata triplo disco di platino dalla RIAA."}
{"id": "5007549", "revid": "110157", "url": "https://it.wikipedia.org/wiki?curid=5007549", "title": "Cattedrale della Trinit\u00e0 (Accra)", "text": "La cattedrale della Trinit\u00e0 \u00e8 la cattedrale anglicana di Accra ed \u00e8 la sede della diocesi anglicana di Accra.\nLa chiesa \u00e8 stata completata nel 1894 grazie al finanziamento del governo coloniale britannico ed era inizialmente frequentata da coloni. Nel 1909 la chiesa \u00e8 stato elevata a cattedrale al momento della creazione della diocesi di Accra."}
{"id": "5007553", "revid": "1305772", "url": "https://it.wikipedia.org/wiki?curid=5007553", "title": "Andrew Dalby", "text": "Biografia.\nNato a Liverpool nel 1947, ha studiato latino, francese e greco presso la \"Bristol Grammar School\" e l'Universit\u00e0 di Cambridge. In quest'ultima ha studiato, inoltre, linguistica e lingue romanze, laureandosi nel 1970.\nHa lavorato per quindici anni alla \"Cambridge University Library\", specializzandosi sul Sud-est asiatico.\nFra il 1982 e il 1983 ha collaborato con Sao Saimong nella catalogazione della \"Collezione Scott\" di manoscritti e documenti provenienti dalla Birmania (soprattutto dallo Shan) e dall'Indocina. Dalby ha, inoltre, pubblicato una biografia del funzionario coloniale ed esploratore James George Scott, iniziatore della collezione. A questo scopo \u00e8 tornato a Cambridge per prendere lezioni di sanscrito, hindi e p\u0101li, mentre ha studiato birmano e thailandese a Londra.\nQui contribu\u00ec alla creazione della libreria del Regent's College e al rinnovo della libreria presso London House (Goodenough College). Fu anche bibliotecario onorario dell'Institute of Linguists per il cui giornale, \"The Linguist\", scrive regolarmente.\nIl suo dottorato part time al Birkbeck College di Londra in storia antica (1987-93), gli permise di migliorare il suo latino e greco. Il suo \"Dictionary of Languages\" fu pubblicato nel 1998. Nel 2002 pubblic\u00f2 \"Language in Danger\", sull'estinzione delle lingue e la minaccia di un futuro monolingue.\nAmbito di ricerca.\nI classici.\nNel 2006 pubblica negli USA il libro \"Rediscovering Homer\" proponendo una sua versione della \"Teoria dell'origine siciliana dell'Odissea\" promulgata da Samuel Butler argomentando la tesi in modo pi\u00f9 solido. Rafforzando l'ipotesi che il poeta fosse una donna, attraverso un'analisi comparata ed antropologica di come le donne conservano canzoni, storie e leggende popolari.\nLa storia della gastronomia.\nMolti sono i suoi scritti sul cibo e la cucina. Il primo nel 1995, \"Siren Feasts\", molto diffuso in Grecia, vinse un Runciman Award. Ha contribuito al giornale di Alan Davidson \"Petits Propos Culinaires\" ed in collaborazione con Sally Grainger ha scritto il \"The Classical Cookbook\", raccolta di ricette antiche recuperate dall'apicio di Marco Gavio Apicio ed altre fonti romane e greche. Inoltre ha scritto \"Dangerous Tastes\", sulla storia delle spezie, giudicato libro dell'anno 2001 dall'associazione Guild of Food Writers. Tra gli altri scritti ricordiamo il libro biografico \"Bacchus\" dove \u00e8 presente una rivisitazione della storia di Prosimno e del prezzo richiesto per guidare Dioniso nell'Ade.\nLo studio delle lingue.\nNel libro \"Language in Danger: The Loss of Linguistic Diversity and the Threat to Our Future\", si concentra sul declino e l'estinzione delle lingue dall'antichit\u00e0 all'era moderna. La perdita \u00e8 dovuta all'emergere di grandi raggruppamenti politici centralizzati, la diffusione delle tecnologie di comunicazione e l'egemonia della lingua inglese. In esso descrive le lingue in pericolo e parla del significato della loro scomparsa, che stima si verifichi al ritmo di una ogni due settimane.\nEgli afferma che il mondo \u00e8 impoverito da ogni lingua persa perch\u00e9 rappresenta \"le conoscenze locali e i modi di guardare alla condizione umana che muore con l'ultimo oratore\". Usando come esempio l'ascesa del latino e le estinzioni che si sono verificate intorno al Mediterraneo in epoca classica, individua uno schema simile con l'irlandese, il gallese e varie lingue native americane e degli indigeni australiani che sono state bandite in favore della lingua inglese.\nContribuisce all'uso della lingua latina partecipando attivamente alle voci di Vicipaedia."}
{"id": "5007556", "revid": "83531", "url": "https://it.wikipedia.org/wiki?curid=5007556", "title": "Unione Sportiva Molfetta 1955-1956", "text": "Questa voce raccoglie le informazioni riguardanti l'Unione Sportiva Molfetta nelle competizioni ufficiali della stagione 1955-1956."}
{"id": "5007558", "revid": "599013", "url": "https://it.wikipedia.org/wiki?curid=5007558", "title": "Aldo Prata Pizzala", "text": "Carriera.\nCresciuto nel Cusano Milanino e nel Lecco, \u00e8 poi passato alla Pro Vercelli, dove ha disputato due stagioni in Serie B. Ancora in B col Fanfulla nel 1941-1942, vi ritorn\u00f2 nel dopoguerra, dopo un'esperienza alla Salernitana in C."}
{"id": "5007560", "revid": "767487", "url": "https://it.wikipedia.org/wiki?curid=5007560", "title": "Renata Cuneo", "text": "Biografia.\nFrequent\u00f2 l'Accademia di belle arti di Firenze, perfezionandosi presso lo studio di Felice Carena.\nNel 1929 rientr\u00f2 nella sua citt\u00e0 natale, aderendo al futurismo e risultando influenzata nella sua ricerca artistica dalle opere di Arturo Martini.\nNel 1937 affronta i primi lavori su ceramica] e nel 1942 divenne la prima donna ad esporre alla Biennale d'arte di Venezia con una mostra personale. Dagli anni cinquanta le sue opere si incentrano sulla natura religiosa della vita. \nNel 1981 a Palazzo Strozzi, il comune di Firenze organizz\u00f2 una mostra antologica delle sue opere.\nMolte delle sue creazioni sono ora conservate nel Museo Renata Cuneo di Savona."}
{"id": "5007570", "revid": "384917", "url": "https://it.wikipedia.org/wiki?curid=5007570", "title": "Albero genealogico di Paperino", "text": ""}
{"id": "5007571", "revid": "384917", "url": "https://it.wikipedia.org/wiki?curid=5007571", "title": "Albero genealogico di Paperone", "text": ""}
{"id": "5007572", "revid": "384917", "url": "https://it.wikipedia.org/wiki?curid=5007572", "title": "Albero genealogico di Paperon de' Paperoni", "text": ""}
{"id": "5007581", "revid": "1943251", "url": "https://it.wikipedia.org/wiki?curid=5007581", "title": "Cavallo Americano", "text": "Cavallo Americano \u00e8 famoso nella storia statunitense per essere stato una guida indiana dello United States Army ed un capo Oglala che promosse la convivenza pacifica con i bianchi e l'educazione del proprio popolo. Cavallo Americano si oppose a Cavallo Pazzo durante la Grande guerra Sioux del 1876-1877 ed il movimento della Danza degli spiriti del 1890, e fu un delegato Lakota a Washington.\nGiovent\u00f9.\nCavallo Americano era originariamente noto come Manishnee ed il suo soprannome era \"Spider\" (Ragno). Quando nacque, suo nonno disse: 'Mettetelo al sole! Lasciate che chieda al bisnonno, il sole, il sangue caldo di un guerriero!'. Il padre Orso Seduto, capo dei Veri Oglala, fu ucciso in battaglia quando Cavallo Americano era ancora giovane, per cui fu allevato da uno zio. Da giovane partecip\u00f2 alle scorrerie contro Crow e Shoshoni.\nCavallo Americano aveva circa 10 anni quando fu attaccato da guerrieri Crow mentre stava portando a bere una mandria di pony. Bench\u00e9 avesse poche possibilit\u00e0 di fuga, data la vicinanza del nemico, si dimostr\u00f2 astuto ed intraprendente. Url\u00f2 contro i pony per convincerli a correre a casa, mentre lui si tuff\u00f2 in un bosco di salici e vi si nascose. Una parte della mandria fu catturata quando ormai era quasi giunta al campo, rendendo possibile una controcarica, alla fine della quale i Crow fuggirono con i pony. La madre era affranta, convinta che suo figlio fosse stato ucciso o catturato, ma il ragazzo torn\u00f2 illeso all'accampamento. Quando gli si chiese della sua fuga rispose: \"Sapevo che non avrebbero rincorso una piccola preda quando ne avevano davanti una tanto grossa\".\nUn giorno fu scoperto un piccolo gruppo di Shoshoni nelle vicinanze. Nel pieno dell'eccitazione e dei preparativi per l'attacco, il giovane Cavallo Americano vide un grosso cervo dalla coda nera. Incapace di resistere alla tentazione, lanci\u00f2 una freccia al cuore del cervo. Con i suoi compagni affamati si avvent\u00f2 sull'animale per togliergli il fegato e mangiarlo crudo. Si dice che uno degli uomini sia stato ucciso da un calcio dell'animale morente, ma i guerrieri ne morsero il fegato prima di partire all'inseguimento dei nemici in rotta. Si parla ancora oggi di come Cavallo Americano uccidesse un animale e banchettasse tra l'imboscata e l'attacco.\nGuida indiana dello United States Army.\nNei primi anni 1870 Cavallo Americano si trasfer\u00ec nell'agenzia di Nuvola Rossa. Si alle\u00f2 con i Wagluhe di Fort Robinson e divenne cognato del capo Nuvola Rossa. Cavallo Americano fu subito assunto come guida indiana, e fu utilizzato spesso per calmare i giovani e reclutare nuove guide.\nUccisione di Sioux Jim.\nIl colonnello Ranald Slidell MacKenzie, appena giunto a Camp Robinson, seppe che Sioux Jim si trovava tra i Wagluhe o nel villaggio Loafer guidato da Cavallo Blu. La mattina presto il maggiore Gordan guid\u00f2 quattro compagnie di cavalleria al villaggio per arrestare Sioux Jim. Sioux Jim non fu trovato, ma Gordan ne cattur\u00f2 la moglie ed uno dei figli, e li riport\u00f2 a Camp Robinson imprigionandoli. Capo Cavallo Blu fu arrestato per breve tempo per non aver ubbidito all'ordine di Mackenzie di denunciare gli indiani \"ostili\" presenti nel suo villaggio Waghule. Poco dopo la partenza delle truppe, Sioux Jim torn\u00f2 al villaggio dove Cavallo Americano lo aspettava per arrestarlo. Nello scontro, Cavallo Americano spar\u00f2 ed uccise Sioux Jim. La data della morte di Sioux Jim deriva dai resoconti di Mackenzie ai generali Crook e Sheridan, entrambi datati 2 settembre 1876. Secondo Eastman Cavallo Americano si limit\u00f2 a ferire Jim, mentre fu un suo aiutante a sparare il colpo decisivo.\nAdozione del nome di Cavallo Americano.\nVi sono due capi Lakota Oglala di nome Cavallo Americano nella storia statunitense. Lo storico George E. Hyde fa distinzione chiamando \"Capo Cavallo Americano il Vecchio\" il figlio del vecchio capo Smoke e cugino di Nuvola Rossa, e \"Capo Cavallo Americano il Giovane\" il figlio di Orso Seduto e cognato di Nuvola Rossa.\nIl capo Cavallo Americano il Vecchio (Wa\u0161\u00ed\u010du\u014b T\u021fa\u0161\u00fa\u014bke) (1830-9 settembre 1876) divenne famoso come guerriero per il suo carisma, il coraggio spartano e l'onore. Cavallo Americano il Vecchio \u00e8 famoso nella storia statunitense come uno dei principali capi alleati di Cavallo Pazzo durante la guerra di Nuvola Rossa e nella battaglia del Little Bighorn durante la grande guerra Sioux del 1876-1877. Cavallo Americano il Vecchio era figlio del vecchio capo Smoke, capo Oglala ed uno degli ultimi grandi Shirt Wearers, \"Ogle Tanka Un\", una prestigiosa societ\u00e0 guerriera Lakota. Fu firmatario del trattato di Fort Laramie del 1868 con Nuvola Rossa e Cavallo Blu, suoi fratelli. Circa un mese dopo la firma del trattato del 1868, Cavallo Americano il Vecchio fu scelto come Shirt Wearer con Cavallo Pazzo, Giovane-Uomo-Impaurito-Dai-Suoi-Cavalli e Uomo Che Possiede Una Spada. Il 9 settembre 1876 Cavallo Americano il Vecchio fu ferito mortalmente nella battaglia di Slim Buttes mentre combatteva per proteggere la propria famiglia dall'invasione dei bianchi di \"\u201cPaha Sapa\u201c\" (Colline Nere).\nCavallo Americano il Giovane guadagn\u00f2 importanza durante la grande guerra Sioux del 1876-1877. Dopo aver saputo della morte di Cavallo Americano il Vecchio nella battaglia di Slim Buttes, Manishnee colse l'opportunit\u00e0 di farsi chiamare Cavallo Americano. Cavallo Americano il Giovane non era parente di Cavallo Americano il Vecchio. Era figlio di Orso Seduto, capo dei Veri Oglala, una trib\u00f9 Oglala nemica del popolo di Smoke. Nel 1890 Cavallo Americano il Giovane disse a Charles Alexander Eastman di aver ereditato nome e titolo dello zio Cavallo Americano il Vecchio ucciso a Sim Buttes nel 1876. In seguito Cavallo Americano il Giovane disse che Cavallo Americano il Vecchio non era stato ucciso a Slim Buttes, ma da un capo poco importante di nome Piuma di Ferro o Scudo di Ferro. Disse anche che aveva personalmente ucciso il capitano William Judd Fetterman nella battaglia di Fetterman durante la guerra di Nuvola Rossa. Per questo le biografie di Cavallo Americano il Vecchio e Cavallo Americano il Giovane sono state unificate da alcuni storici. Sembra che in seguito Cavallo Americano abbia lasciato la guida del suo gruppo di guerrieri all'amico e ranchero James Cook. La clava del massacro di Fetterman \u00e8 esposta presso il Agate Fossil Beds National Monument del Nebraska, un tempo parte del ranch di Cook. Il resoconto dell'autopsia militare ed i racconti indiani della battaglia dicono che Fetterman fu colpito da Cavallo Americano con una clava da guerra lunga un metro. Il guerriero scese poi da cavallo e gli tagli\u00f2 la gola. Come per l'amico Cavallo Pazzo, non esistono fotografie o disegni di Cavallo Americano il Vecchio.\nArresto di Cavallo Pazzo.\nIl 6 maggio 1877 Cavallo Pazzo si arrese a Fort Robinson. Nei successivi quattro mesi visse nel proprio villaggio nei pressi dell'agenzia di Nuvola Rossa. Cavallo Americano ed altri capi Oglala erano convinti che Cavallo Pazzo fosse una minaccia all'ordine pubblico, odiando i bianchi e volendo tornare a nord dalla moglie alla prima occasione. Temendo che un'ulteriore resistenza potesse minare i negoziati di pace che si stavano tenendo a Washington, i capi Oglala discussero su come \"tranquillizzare\" Cavallo Pazzo. Ma Cavallo Pazzo si rifiut\u00f2 di partecipare all'incontro. Le voci del desiderio di Cavallo Pazzo di tornare al suo vecchio stile di vita iniziarono a girare nelle agenzie di Nuvola Rossa e Coda Chiazzata. Venuto a conoscenza dell'imminente crisi nell'agenzia di Nuvola Rossa, il generale Crook corse a Fort Robinson. Crook credeva che un dialogo privato con Cavallo Pazzo avrebbe ammorbidito la situazione, e part\u00ec per l'accampamento. Fu fermato da Vestito da Donna il quale aveva un messaggio che avvisava Crook della volont\u00e0 di Cavallo Pazzo di ucciderlo nell'imminente consiglio. Crook si convinse che Cavallo Pazzo non stava scherzando, e torn\u00f2 a Camp Robinson da dove mand\u00f2 un messaggio di convocazione per i vari capi. Cavallo Pazzo ignor\u00f2 la richiesta. I capi dissero a Crook che non approvavano la condotta di Cavallo Pazzo e che erano pronti a seguire il generale. Disse loro che avrebbero dovuto mostrare la loro lealt\u00e0 arrestando Cavallo Pazzo. Si consultarono ed informarono Crook del fatto che avrebbero voluto farlo, ma che Cavallo Pazzo era un uomo disperato, e che secondo alcuni di loro sarebbe stato meglio ucciderlo. Crook esit\u00f2, e disse che in questo modo sarebbe diventato un assassino. Alla fine raggiunsero un accordo nel quale Cavallo Americano, Nuvola Rossa, Piccola Ferita e Giovane-Uomo-Impaurito-Dal-Suo-Cavallo accettarono di unirsi ai soldati per arrestare Cavallo Pazzo.\nLa mattina del 4 settembre 1877 otto compagnie del 3\u00ba cavalleria e 400 indiani si recarono presso il villaggio di Cavallo Pazzo, scoprendo che era fuggito durante la notte. Cavallo Pazzo era fuggito quasi da solo, ma torn\u00f2 poco dopo all'agenzia di Coda Chiazzata con la moglie malata e fu arrestato dagli agenti indiani. Il mattino del 5 settembre 1877 Cavallo Pazzo ed il tenente Jesse M. Lee, agente indiano presso Coda Chiazzata, partirono per Fort Robinson. Giunti alla sera, il tenente Lee fu informato che avrebbe dovuto consegnare Cavallo Pazzo al capitano James Kennington, che l'avrebbe accompagnato al corpo di guardia. Una volta all'interno Cavallo Pazzo lott\u00f2 con la guardia e Piccolo Grande Uomo e cerc\u00f2 di fuggire. Subito fuori dalla porta Cavallo Pazzo fu trafitto dalla baionetta di una delle guardie. Fu portato nell'ufficio dell'aiutante, dove fu curato dall'assistente chirurgo, il dottor Valentine McGillycuddy, e mor\u00ec quella stessa notte.\nI Wagluhe.\nI Wagluhe sono una delle sette trib\u00f9 di Lakota Oglala. La trib\u00f9 Wagluhe \u00e8 nota anche come Trib\u00f9 Mocassino. Le sette trib\u00f9 di Oglala Sioux sono Wagluhe, Ite Sica, Oyukpe, Wazaza, Tapisleca, Payabaya e Kiyaksa. Capo Smoke era un Oglala, uno degli ultimi grandi Shirt Wearers, una prestigiosa societ\u00e0 guerriera. Il popolo di Smoke era una delle pi\u00f9 importanti famiglie Lakota del XVIII e XIX secolo. Smoke fu uno dei primi capi Lakota ad apprezzare il potere dei bianchi e la necessit\u00e0 di un'alleanza. Nel 1849 Smoke trasfer\u00ec il proprio campo Wagluhe a Fort Laramie dove lo United States Army aveva stanziato una guarnigione nella vecchia trading post per proteggere i convogli di rifornimenti dei migranti bianchi che percorrevano la pista dell'Oregon. Le famiglie Lakota degli altri campi che preferivano la sicurezza di Fort Laramie si unirono all'accampamento di Smoke. Smoke era consapevole della potenza dei bianchi, del loro numero e della conseguente futilit\u00e0 di una guerra. Osserv\u00f2 ed impar\u00f2 le usanze dei bianchi. Alla fine degli anni 1850 alcuni Lakota dei campi di caccia al bisonte iniziarono ad irridere il campo di Smoke a Fort Laramie definendoli Wagluhe (Mocassini), ovvero il termine che usavano per indicare chi viveva con i parenti della moglie. D'altra parte alcuni Wagluhe consideravano i Lakota selvaggi degli zoticoni. Nel conflitto degli anni 1860 Fort Laramie assunse un'importanza militare e fu il punto di partenza dello United States Army nel corso della guerra di Nuvola Rossa. Nel 1864 Smoke mor\u00ec e fu sostituito da Grande Bocca.\nTradizionalmente, nelle guerre tra trib\u00f9, un combattimento tra 50 guerrieri in cui due uomini restavano uccisi era considerata una grande battaglia. I Wagluhe di Fort Laramie seppero dei 50\u00a0000 caduti nei tre giorni della battaglia di Gettysburg del luglio 1863, e capirono cosa intendevano i bianchi parlando di battaglia. I Wagluhe ne impararono le usanze, ed erano considerati dagli statunitensi e dagli agenti indiani la trib\u00f9 pi\u00f9 progredita dei Lakota. I Wagluhe formarono un'amministrazione civile a Fort Laramie e Smoke nomin\u00f2 Cavallo Blu e Grande Bocca primi ufficiali di polizia. L'esercito statunitense concluse che, nonostante rimanessero dubbi sulla loro affidabilit\u00e0, il ruolo dei Wagluhe come guide, amministratori civili e mediatori fu assolutamente essenziale. I Wagluhe furono i primi Oglala a far frequentare ai propri figli la Carlisle Indian Industrial School di Carlisle (Pennsylvania) ed i primi a partecipare al Wild Westing del colonnello \"Buffalo Bill\" Cody.\nDopo la battaglia del Little Bighorn e l'arresto di Cavallo Blu, Cavallo Americano divenne il portavoce della fazione progressista nell'agenzia di Nuvola Rossa e promosse una cooperazione nei programmi riformatori. Cavallo Americano fu influente ed energico nel sostenere la causa governativa. Quando Cavallo Americano divenne un capo i Wagluhe si divisero in tre trib\u00f9. Cavallo Blu rimase a capo di una di loro e Cavallo Americano e Tre Orsi guidarono le altre due. Anche Camicia Rossa fu un capo popolare e tenente di Tre Orsi. Questi capi avevano molto in comune. Cavallo Blu, Cavallo Americano, Tre Orsi e Camicia Rossa furono tutti tra le altre cose guide del 4\u00ba reggimento cavalleria.\nConferenze di pace a Washington.\nCavallo Americano fu delegato a molti negoziati di pace a Washington. Durante i tumulti del 1865-1877, Cavallo Americano sostenne la necessit\u00e0 di allearsi al governo ad ogni costo, convinto dell'inutilit\u00e0 di una resistenza. Riusc\u00ec a calmare il popolo fino all'uccisione di Cavallo Pazzo. Quando scoppi\u00f2 la crisi Cavallo Americano fu tra le persone che sostennero il governo. Da questo momento divenne un partecipante attivo negli affari dei Teton Sioux. Era famoso anche per la sua eloquenza, quasi sempre conciliante, non rinunciando a denunciare a volte i voltafaccia dei bianchi. Aveva modi gentili ed aveva un'ottima dialettica.\nWild Westing.\nIl Wild Westing divenne molto popolare tra i Lakota, e fu per loro un'opportunit\u00e0 di sopravvivenza in un periodo in cui si credeva che i nativi americani fossero una razza in estinzione la cui unica speranza per la sopravvivenza fosse la trasformazione culturale. Tra il 1887 e la prima guerra mondiale oltre 1000 nativi parteciparono al Wild Westing di Buffalo Bill. Molti artisti di Wild Westing furono Oglala originari di Pine Ridge (Dakota del Sud). In un periodo in cui il Bureau of Indian Affairs ne promuoveva l'assimilazione, il colonnello Buffalo Bill Cody utilizz\u00f2 la propria influenza con gli ufficiali governativi per ottenere la protezione degli artisti del suo Wild West.\nNel 1886 Cavallo Americano prese il posto di Toro Seduto come protagonista per la stagione 1886-1887. Un giornalista chiese a Cavallo Americano cosa pensasse dell'est ed egli rispose: \"Ho visto cos\u00ec tante cose stupende e belle che sento il desiderio di andare nella foresta e coprire la testa con una coperta, cos\u00ec che non possa vedere altro e che possa avere il tempo di pensare a quello che ho gi\u00e0 visto\". Il 31 marzo 1887 Cavallo Americano, Cavallo Blu e Camicia Rossa con le rispettive famiglie si imbarcarono sulla \"S.S. State of Nebraska\" a New York City ed iniziarono un nuovo viaggio per i Lakota, attraversando l'oceano e giungendo in Inghilterra con Buffalo Bill per esibirsi per il Giubileo d'oro della regina Vittoria, per poi proseguire con spettacoli a Birmingham, Salford e Londra per cinque mesi. La truppa era composta da 97 indiani, 18 bisonti, 2 cervi, 10 alci, 10 muli, 5 manzi del Texas, 4 asini e 108 cavalli.\nBuffalo Bill tratt\u00f2 i suoi dipendenti nativi americani alla pari dei cowboy bianchi. I Wild Wester ricevevano buoni salari, trasporti, alloggio, cibo abbondante e regali di vestiti e soldi da Buffalo Bill alla fine di ogni stagione. I Wild Wester erano impiegati come attori, interpreti e reclutatori. Gli uomini ricevevano soldi per s\u00e9 e per le loro famiglie rimaste nella riserva. Le donne ricevevano compensi extra per i bambini, ed inoltre vendevano anche prodotti di artigianato tradizionale Lakota. Lo spettacolo assoldava famosi maschi anziani indiani per apparire nelle parate. Noto come \"Show Indians\", i Wild Westers Oglala si facevano chiamare \"Oskate Wicasa\" o \"Show Man\", un titolo onorifico. Nel 1887 il Wild Westing era diventato una tradizione familiare per molte centinaia di famiglie di Pine Ridge, in modo simile a quanto accade al giorno d'oggi per le famiglie circensi. I figli di Cavallo Americano, Ben Cavallo Americano e Samuel Cavallo Americano facevano parte del Carlisle Wild Westers e fungevano anche da interpreti.\nCarlisle Indian Industrial School.\nStoria.\nLa Carlisle Indian Industrial School di Carlisle (Pennsylvania) fu il collegio modello indiano degli Stati Uniti d'America dal 1879 al 1918. Carlisle fu il primo collegio indiano posto lontano dalla riserva, nell'est degli Stati Uniti, in un ambiente libero dai pregiudizi dell'ovest e dall'influenza delle culture native. Carlisle offriva un percorso di opportunit\u00e0 e speranza nel periodo in cui le persone credevano che i nativi fossero una razza in estinzione. Carlisle fu fondata sul principio che i nativi americani fossero uguali ai bianchi e che i loro figli, immersi nella cultura dei bianchi, avrebbero migliorato la propria conoscenza. Nel corso degli anni Carlisle si trasform\u00f2 da scuola commerciale a scuola di preparazione con facolt\u00e0 uniche. Frequentare la Carlisle era considerato da alcuni indiani come andare a Yale, Princeton o Cambridge e la tradizione familiare di frequentare la Carlisle (in stile Harvard) divenne un orgoglio. Carlisle fu una scuola unica e produsse una nuova generazione di capi nativi americani.\nCapitano Pratt e Cavallo Americano.\nCavallo Americano fu uno dei sostenitori dell'educazione per gli indiani, e suo figlio Samuel ed il nipote Robert furono tra i primi studenti della Carlisle. Mentre reclutava a Pine Ridge, il capitano Richard Henry Pratt trov\u00f2 una dura opposizione da parte di Nuvola Rossa il quale rifiutava l'educazione dei bianchi e non aveva figli in et\u00e0 scolare. Ma Pratt non pot\u00e9 fare a meno di notare che Cavallo Americano si interess\u00f2 molto a quello che stava dicendo. Cavallo Americano era cresciuto con un'influente politica tribale ed era a capo di un'ampia famiglia con due mogli ed almeno dieci figli. Era diventato un uomo sofisticato che si divideva tra la tradizione Lakota e la societ\u00e0 bianca che lo circondava. Era diventato un politico scaltro e la sua amicizia con i bianchi fu un modo per ottenere concessioni per s\u00e9 e per il suo popolo. Pi\u00f9 di tutti Cavallo Americano era orgoglioso della propria sagacia. Aveva capito di dover scendere a compromessi con i bianchi, e forse addirittura vivere con loro, che gli piacesse o meno. Cavallo Americano accett\u00f2 di iscrivere due figli e una figlia alla prima classe: Ben Cavallo Americano, Samuel Cavallo Americano e Maggie Stands Looking. Charles Alexander Eastman sostenne che \"le sue figlie erano le pi\u00f9 belle ragazze indiane di sangue puro che abbia mai visto\".\nMaggie Stands Looking.\nMaggie Stands Looking fu una degli studenti modello del capitano Pratt.\nMaggie Stands Looking fece parte della prima ondata di nativi presi da Rosebud. Secondo quanto scritto da Pratt nel suo libro \"Battlefield and Classroom\", Maggie ebbe difficolt\u00e0 ad adattarsi al suo nuovo stile di vita di Carlisle. Una volta schiaffeggi\u00f2 Miss Hyde, la matrona, quando questa insistette sul fatto che Maggie rifacesse il letto ogni giorno e tenesse la camera pulita. Come molti degli studenti della Carlisle, Maggie fu arruolata nell'Outing Program. Invece di riconsegnare i bambini indiani alle loro famiglie nei mesi estivi, il processo di detribalizzazione proseguiva consegnandoli a famiglie non indiane.\nCarlisle Wild Westers.\nCome Ben Cavallo Americano e Samuel Cavallo Americano, molti Wild Wester Oglala Lakota originari della riserva di Pine Ridge frequentarono la Carlisle. I Carlisle Wild Westers erano attirati dall'avventura, dalla paga e dall'opportunit\u00e0 di essere assunti come attori, accompagnatori, interpreti e reclutatori. I Wild Wester di Pine Ridge iscrissero i propri figli alla Carlisle Indian Industrial School dall'inizio del 1879 fino alla chiusura avvenuta nel 1918. Nel 1879 i capi Oglala Lakota Cavallo Blu, Cavallo Americano e Camicia Rossa iscrissero i figli alla prima classe della Carlisle. Volevano che i figli imparassero l'inglese, sviluppassero capacit\u00e0 commerciali ed apprendessero le tradizioni dei bianchi. \"Questi primi bambini Sioux giunti alla Carlisle potrebbero non essersi trovati bene. Ma era la loro unica opportunit\u00e0 di futuro\".\nOpposizione alla Danza degli spiriti.\n\"Fu durante l'ultima battaglia del suo popolo, al tempo della mania del Messia nel 1890-1891 che Cavallo Americano dimostr\u00f2 come mai prima la sua grandezza. Mentre molti suoi amici furono assorbiti dal nuovo pensiero, lui si tenne in disparte e sugger\u00ec al suo popolo di fare lo stesso. Quando si trasform\u00f2 in un enorme terremoto tra le nazioni vi si oppose fermamente. A tutti gli indiani che non aderirono alla Danza degli spiriti fu ordinato di recarsi nell'agenzia di Pine Ridge. Cavallo Americano fu il primo a portarvi il proprio popolo. Ero l\u00ec al tempo e parlai con lui quotidianamente. Quando Piccolo fu arrestato i suoi seguaci attaccarono la polizia indiana, il che probabilmente avrebbe portato ad un massacro generalizzato. So che questa mossa disperata fu contrastata fin dall'inizio da Cavallo Americano, e si crede che la sua stessa vita fosse stata minacciata\".\n\"Il giorno del \"Grande Problema\", quando migliaia di indiani si riunirono presso l'agenzia, questo uomo Piccolo, che era rimasto nascosto, cammin\u00f2 coraggiosamente tra loro. Ovviamente la polizia lo arrest\u00f2 a vista, e fu portato al posto di guardia. Combatt\u00e9 con loro ma fu sconfitto. Un gruppo di guerrieri cerc\u00f2 di salvarlo, e ci fu confusione ed un grido generale di \"Veloci con loro! Uccideteli tutti!\". Vidi Cavallo Americano uscire a piedi dall'ufficio dell'agente e calmare la folla inferocita. \"Perch\u00e9 lo fate?\" chiese. \"Fermatevi, uomini, fermatevi e pensate prima di agire! Ucciderete i vostri bambini, le vostre donne, si, distruggerete la vostra nazione oggi?\". Rimase in piedi di fronte a loro come una statua e gli uomini che stavano trattenendo i due poliziotti si fermarono un istante. Prosegu\u00ec: \"Siete coraggiosi oggi perch\u00e9 siete pi\u00f9 dei bianchi, ma cosa farete domani? Ci sono ferrovie su ogni lato. I soldati giungeranno da ogni direzione a migliaia e vi circonderanno. Avete poco cibo e munizioni. Sar\u00e0 la fine per il vostro popolo. Fermatevi, vi dico, fermatevi ora!\". Jack Nuvola Rossa, figlio del vecchio capo, corse da lui e gli punt\u00f2 una pistola sul volto. \"Siete tu e gli uomini come te\", grid\u00f2, \"ad aver ridotto la nostra razza in schiavit\u00f9 e fame!\". Cavallo Americano non si tir\u00f2 indietro ma rientr\u00f2 nell'ufficio, seguito da Jack ancora con la pistola. La sua calma e eloquenza avevano salvato la giornata. Altri poliziotti ebbero il tempo di raggiungere il posto, e con molti amici indiani presero il comando della situazione. Quando entrai nell'ufficio lo trovai solo ed apparentemente calmo. \"Dove sono l'agente e gli impiegati?\" chiesi. \"Sono fuggiti dalla porta sul retro\", rispose, sorridendo. \"Penso che siano in cantina. Questi sciocchi ci avevano quasi preso di sorpresa, ma penso che sia finita\".\nPrima parata inaugurale di Theodore Roosevelt nel 1905.\nIl 4 marzo 1905 i Wild Wester e la Carlisle misero in scena immagini contrastanti dei nativi americani nella prima parata inaugurale di Theodore Roosevelt. Sei famosi capi trib\u00f9, Geronimo (Apache), Quanah Parker (Comanche), Buckskin Charlie (Ute), Cavallo Americano (Sioux), Hollow Horn Bear (Sioux) e Piccola Piuma (Blackfoot) si incontrarono a Carlisle (Pennsylvania) per organizzare la parata con i cadetti di Carlisle e la relativa banda. Theodore Roosevelt assistette con la moglie, la figlia ed altri ospiti famosi ed insieme osservarono i cadetti di West Point e del famoso 7\u00ba cavalleria del generale George Armstrong Custer che combatterono la battaglia del Little Bighorn marciare su Pennsylvania Avenue. Quando il gruppo di Wild Wester ed i cadetti della Carlisle furono visibili, il presidente Roosevelt sventol\u00f2 vigorosamente il proprio cappello e tutti con lui si alzarono in piedi per vedere i sei famosi capi indiani a cavallo adornati con pitture facciali e copricapi di piume, seguiti dai 46 membri della Carlisle Indian School Band e da un gruppo di 350 cadetti in armi della Carlisle. A guidare il gruppo era Geronimo, vestito da guerriero Apache al centro della strada. Si disse che: \"I capi fecero scalpore, eclissando tutto il resto della parata\" e \"tutti gli occhi erano puntati sui sei capi, i cadetti ricevettero una breve citazione nei giornali e nessuno si preoccup\u00f2 di fotografarli\".\nMaggiore Israel McCreight.\nCavallo Americano era sempre un ospite benvenuto a The Wigwam, la casa del maggiore Israel McCreight situata a Du Bois (Pennsylvania). The Wigwam era un ritiro per politici, uomini d'affari, giornalisti ed avventurieri dell'epoca del progresso. Du Bois, snodo ferroviario centro-settentrionale lungo la Eastern Continental Divide, era una tappa molto frequentata dai viaggiatori. I Wild Wester avevano bisogno di un posto in cui rilassarsi, e The Wigwam era una casa calda e confortevole in cui gli indiani potessero fare gli indiani, dormire in pelli di bisonte e tipi, camminare nel bosco, fare una colazione abbondante, fumare le loro pipe e raccontare le storie e le gesta. In un'occasione 150 indiani del Wild West di Buffalo Bill si accamparono nella foresta di The Wigwam. I capi Cavallo Americano, Cavallo Blu, Jim Grass, Cavallo Mulinello, Gambe di Tacchino, Orso Solitario, Nuvola di Ferro, Cane Orso, Ragazzo Giallo, Pioggia in Faccia, Hollow Horn Bear, Kills-Close-To-Lodge, Aquila Rossa, Bella Faccia (Eta Waste), Benjamin Brave (Ohitika) e Toro Tonante visitarono The Wigwam. Anche i leggendari capi Crow Molti Colpi e Cane Corvo lo visitarono. Il 22 giugno 1908 McCreight fu adottato come capo onorario degli Oglala Lakota e gli fu dato il nome di Cante Tanke (\"Grande Cuore\"). In quell'occasione Buffalo Bill si trovava a Du Bois con il congresso Wild West di Rough Riders. Dodicimila persone al giorno assistevano allo show di Buffalo Bill e 150 Oglala si trovavano in citt\u00e0 con 150 cavalli. La cerimonia fu tenuta da Coda di Ferro nella tenda di Buffalo Bill, e vi parteciparono Cavallo Americano, Orso Solitario, Cavallo Mulinello e 100 Wild Wester Oglala Lakota.\nConto degli inverni di Cavallo Americano.\nCavallo Americano era uno storico Lakota e scrisse un \"conto degli inverni\" su un pezzo di tessuto in cui descrisse oltre un secolo di storia Lakota, dal 1775 al 1878. Gli anni Lakota erano il periodo di tempo tra la prima nevicata dell'inverno e la prima dell'inverno successivo. Agli anni veniva dato un nome in base agli eventi che sarebbe stato facile ricordare. Ad esempio, il conto degli inverni di Falco Volante per il 1866 quando avvennero i fatti di Fetterman durante la guerra di Nuvola Rossa viene definito \"Wasicu opawinge wica ktepi\" o \"Uccisero cento uomini bianchi\". Allo stesso modo il 1876 \u00e8 \"Marpiya llute sunkipi\" o \" presero i cavalli di Nuvola Rossa\" (lo United States Army lo fece dopo la battaglia del Little Bighorn), mentre il 1877 \u00e8 \"Tasunka witko ktepi\" o \"Uccisero Cavallo Pazzo\" ed il 1890 \u00e8 \"Si-tanka ktepi\" o \"Quando uccisero Grande Piede\" (il massacro di Wounded Knee). Nel 1879 Cavallo Americano scrisse il conto degli inverni su carta su richiesta di William H. Corbusier, un chirurgo dell'esercito. Corbusier lo mand\u00f2 allo Smithsonian assieme ad una spiegazione degli anni. Cavallo Americano disse che il conto degli inverni era stato tenuto dalla sua famiglia per generazioni, e che era stato consegnato da suo nonno al padre e poi a lui. Cavallo Americano era nato l'anno in cui rubarono molti cavalli da Flatheads (1840-1841). La sua morte \u00e8 segnata nel calendario di Niente Orecchie per l'anno 1908-1909.\nUltimi anni.\nCavallo Americano mor\u00ec per cause naturali nei pressi di Kyle, Pine Ridge, Dakota del Sud, il 16 dicembre 1908 e venne sepolto presso il Cimitero della Sanata Croce della cittadina medesima."}
{"id": "5007582", "revid": "19933", "url": "https://it.wikipedia.org/wiki?curid=5007582", "title": "American Horse", "text": ""}
{"id": "5007583", "revid": "19933", "url": "https://it.wikipedia.org/wiki?curid=5007583", "title": "Washicun Tashunka", "text": ""}
{"id": "5007586", "revid": "287204", "url": "https://it.wikipedia.org/wiki?curid=5007586", "title": "\u00darvalsdeild 2014", "text": "La \u00darvalsdeild 2014 (detta anche \"Pepsi \u00darvalsdeild\" per motivi di sponsorizzazione) \u00e8 stata la 103\u00aa edizione della massima divisione del calcio islandese. La stagione \u00e8 iniziata il 4 maggio e si \u00e8 conclusa il 4 ottobre 2014. Il KR Reykjav\u00edk \u00e8 la squadra detentrice del titolo.\nFormula.\nLe 12 squadre partecipanti si affrontano in un girone di andata e ritorno, per un totale di 22 giornate.\nLa squadra campione di Islanda ha il diritto a partecipare alla UEFA Champions League 2015-2016 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2015-2016 partendo dal primo turno di qualificazione.\nLa vincitrice della Coppa nazionale \u00e8 ammessa alla UEFA Europa League 2015-2016 partendo dal primo turno di qualificazione.\nLe ultime due classificate retrocedono direttamente in 1. deild karla."}
{"id": "5007588", "revid": "103012358", "url": "https://it.wikipedia.org/wiki?curid=5007588", "title": "Unione Sportiva Piombino 1955-1956", "text": "Questa voce raccoglie le informazioni riguardanti l'Unione Sportiva Piombino nelle competizioni ufficiali della stagione 1955-1956."}
{"id": "5007593", "revid": "1982", "url": "https://it.wikipedia.org/wiki?curid=5007593", "title": "Silvia Balletti", "text": "Fu certamente la pi\u00f9 nota attrice teatrale del suo tempo. Era conosciuta con il suo nome d'arte, Silvia, dal nome del personaggio che interpretava: la prima amorosa.\nLa sua carriera fu brillantissima e dur\u00f2 praticamente tutta la vita: l'abbandono delle scene precedette di poco la morte. Donna di gran carattere, ebbe un ruolo che and\u00f2 molto al di l\u00e0 della semplice interpretazione. La sua forte personalit\u00e0 influenz\u00f2 notevolmente anche la produzione teatrale, soprattutto per quanto riguarda Marivaux, col quale costru\u00ec un lungo sodalizio di gran successo. \nBiografia.\nDalla nascita al debutto.\nSilvia Balletti nacque nel 1701 a Tolosa. All'epoca, in osservanza al decreto di allontanamento da Parigi che comminava il divieto di tenere rappresentazioni a meno di 30 leghe dalla capitale, i comici italiani potevano esercitare la professione solo in provincia, il che per\u00f2 non significa che la loro situazione economica e sociale fosse di particolare disagio. I genitori erano due comici di origine veneziana, con ogni probabilit\u00e0 aggregati alla compagnia italiana di Giuseppe Tortoriti (Pascariello): Antonio Benozzi e Clara Mascara. \nI documenti relativi al battesimo di Silvia chiariscono notevolmente lo status sociale dei genitori e pi\u00f9 in generale dei comici italiani in Francia, dopo il decreto di espulsione dalla capitale del 1697. Secondo l'usanza del tempo, la neonata, subito dopo la nascita, fu portata in chiesa e sottoposta a un battesimo sommario (\"ondoyement\"). Successivamente, il 18 luglio 1701, fu battezzata con il rito solenne. Alla cerimonia, che si tenne nella cattedrale di Sainte-\u00c9tienne, parteciparono personaggi di notevole rilievo: Jean Mathias du Riquet padrino, Rose Guionne de Monyer (o Mosnier), madrina, suo marito Raymond de Tifault, Jacques Barth\u00e9l\u00e9my de Gramont, barone di Lanta.\nSilvia trascorse l'infanzia e l'adolescenza a Tolosa e, in occasione della riapertura della Com\u00e9die Italienne, che avvenne nel 1716, si trasfer\u00ec a Parigi per raggiungere la compagnia di Luigi Riccoboni, insieme al padre Antonio, al fratello Bonaventura e alla sorella minore Maria. Non vi sono notizie circa l'attivit\u00e0 teatrale di Silvia prima del trasferimento a Parigi ma si ritiene che debba aver avuto qualche esperienza di palcoscenico, altrimenti non avrebbe potuto partecipare alle rappresentazioni, in una situazione tanto delicata per la compagnia che doveva, dopo quasi vent'anni di chiusura, rinnovare i successi della Com\u00e9die Italienne nella sede storica dell'H\u00f4tel de Bourgogne. \nLa compagnia debutt\u00f2, il 18 maggio 1716, con la commedia \"L'Heureuse Surprise\" (L'Inganno fortunato). Il successo fu clamoroso e l'incasso della serata ammont\u00f2 a ben 4.000 livres. Poco dopo gli attori italiani presero possesso della sede storica cio\u00e8 l'H\u00f4tel de Bourgogne, alla quale erano stati posti i sigilli il 14 maggio 1697. e la sera del primo giugno 1716 and\u00f2 in scena, alla presenza del Reggente, la commedia in tre atti \"La folle suppos\u00e9e\" (La Finta pazza).\nLe rappresentazioni che si susseguirono portarono ad una affermazione sempre pi\u00f9 decisa di Silvia e la giovane attrice arriv\u00f2 ben presto a ricoprire il ruolo prestigioso di \u201cprima amorosa\u201d. L'attivit\u00e0 prosegu\u00ec con grande successo, tuttavia si and\u00f2 delineando sin dall'inizio il conflitto tra i gusti del pubblico, che era rimasto legato alla rappresentazione tradizionale delle maschere italiane, e i progetti di Riccoboni che era un riformatore e intendeva passare dalla forma basata su canovacci, con largo spazio lasciato all'improvvisazione, a un teatro basato su testi scritti. \nInoltre c'era il problema della lingua, poich\u00e9 il pubblico non intendeva l'italiano; fu quindi necessario adattarsi rapidamente e in questo Silvia fu avvantaggiata perch\u00e9 il suo francese era reso ancora pi\u00f9 accattivante dal leggero accento italiano. Il cambiamento in realt\u00e0 era gi\u00e0 avvenuto in precedenza, cio\u00e8 a partire dal 1680, allorch\u00e9 il repertorio era basato su lavori in francese interpretati per\u00f2 dalle maschere italiane, con la tradizionale distribuzione dei ruoli che rappresentavano i vari caratteri. Quindi il cammino era gi\u00e0 tracciato e non restava che adeguarsi.\nIl matrimonio.\nLa consuetudine di scena di Silvia con Giuseppe Balletti, in arte \u201cMario\u201d, port\u00f2 a un fidanzamento e, in breve tempo, a progetti di matrimonio. Il promesso sposo si trov\u00f2 ad affrontare il problema della consanguineit\u00e0 in quanto i due erano cugini primi. Inoltre l'autorit\u00e0 ecclesiastica era piuttosto restia ad ammettere ai sacramenti, compreso il matrimonio, gli attori, ai quali peraltro veniva anche negata la sepoltura in terra consacrata. A questo punto, per superare le difficolt\u00e0, si fece ricorso alla protezione di Thomas-Simon Gueullette, consigliere del re e singolare figura di magistrato allo Chatelet (giurisdizione penale), appartenente alla cosiddetta nobilt\u00e0 di toga, appassionato di lettere e soprattutto di teatro. \nEssendosi trovato in una situazione analoga, in quanto aveva sposato nel 1715 la propria cugina germana e forte della sua posizione a corte, riusc\u00ec in breve tempo a condurre in porto le nozze che ebbero luogo il primo luglio 1720 a Drancy-le-Grand nella chiesa di Saint-Germain d'Auxerre. Il contratto di nozze specificava che la sposa apportava 8.000 livres in quote della compagnia pi\u00f9 mobili, arredi, biancheria e vestiario per un valore di 15.000 livres; lo sposo apportava una somma equivalente in quote della Com\u00e9die e beni di vario genere per un valore di 8.000 livres. Le cifre in questione sono da giudicare molto elevate in assoluto e soprattutto tenuto conto della giovane et\u00e0 degli sposi, quindi si presume derivassero da donazioni delle famiglie d'origine.\nL'incontro con Marivaux.\nIl 17 ottobre 1720 and\u00f2 in scena \"Arlequin poli par l'amour\" di Marivaux. Inizia con questa rappresentazione un sodalizio tra l'autore emergente e Silvia, attrice ormai affermata, che produsse frutti insperati anche se fu talvolta interrotto da dissapori e incomprensioni. Rimane dubbio se la frequentazione sia rimasta soltanto sul piano professionale o se i due abbiano vissuto una vicenda sentimentale. \nIl primo incontro ci \u00e8 stato trasmesso in maniera probabilmente romanzata: si diceva che Marivaux avesse fatto recapitare a Silvia, in modo anonimo, il copione della commedia e che lei, colpita dalla freschezza dell'opera, si fosse adoperata per farla mandare in scena. Successivamente l'autore sembra avesse chiesto a Silvia di farle visita e trovato accanto a lei il copione, avesse chiesto il permesso di leggerlo. La lettura fu una rivelazione e l'attrice avrebbe esclamato: \u201d\"Vous \u00eates le diable\u2026. ou l'auteur\"\u201d (Siete il diavolo\u2026 o l'autore), al che Marivaux avrebbe risposto: \u201c\"Madame, je ne suis pas le diable\"\u201d (Signora, non sono il diavolo).\nL'aneddoto, a prescindere dalla verit\u00e0 storica, chiarisce esattamente quale fu il rapporto tra il commediografo e l'attrice. Marivaux intu\u00ec la ricchezza dei mezzi espressivi di Silvia e cerc\u00f2 di accordare opera e interprete in modo da trarre il risultato migliore. Difficile dire se sia stata l'attrice a conformarsi allo stile di recitazione proposto oppure l'autore che, ispirato da Silvia, le abbia \u201ccucito\u201d addosso personaggi dallo stile nuovo e inconfondibile. A giudicare dall'immenso successo che port\u00f2 Silvia a diventare l'idolo della Francia e a farla giudicare insostituibile, verrebbe da pensare che il merito fu essenzialmente suo ma non \u00e8 da sottovalutare la finezza di ingegno e di carattere del commediografo. In definitiva anche in questo caso, come in tanti altri, le doti di ognuno dei componenti il sodalizio artistico furono amplificate dalla presenza e dal talento dell'altro.\nIl 3 maggio 1722 viene rappresentata la commedia \"La Surprise de l'amour\" che sancisce la definitiva consacrazione di Silvia come protagonista oscurando definitivamente la rivale di sempre: Elena Balletti. Si rafforza ulteriormente la collaborazione con Marivaux e si afferma uno stile che dar\u00e0 luogo addirittura a termini verbali di nuovo conio: nasce il \u201cmarivaudage\u201d cio\u00e8 il gioco amoroso del corteggiamento raffinato, elegante e sottile nei sentimenti. \nNel 1723 muore il Reggente, sale al trono Luigi XV e per i comici italiani il momento \u00e8 delicato. Era stato il Reggente a chiamarli in Francia e ad offrire sempre protezione e sostegno. Ma la crisi \u00e8 presto superata: gli attori ottengono dal re l'ambito titolo di \u201cCom\u00e9diens Ordinaires du Roy\u201d.\nNel 1724 Silvia d\u00e0 alla luce il primo figlio Antonio Stefano, battezzato il 14 maggio. A quattro anni dalle nozze la famiglia si consolida e l'intesa dei due coniugi \u00e8 all'apparenza perfetta.\nIl \"m\u00e9nage\" matrimoniale, in realt\u00e0, data la personalit\u00e0 dei due attori, era tutt'altro che tranquillo. Il condividere vita quotidiana e professione, nonch\u00e9 un successo e una notoriet\u00e0 che andavano aumentando sempre pi\u00f9, provocava notevoli contraccolpi nell'ambito familiare. \nDi una grossa crisi tra Silvia e il marito rimane una testimonianza in una lettera, scritta da un personaggio molto particolare: Charlotte A\u00efss\u00e9. Nel suo epistolario, sotto la data del novembre 1726, si pu\u00f2 leggere: \"La povera Silvia \u00e8 stata l\u00ec l\u00ec per morire: sostengono che abbia un giovane amante a cui tiene molto e che il marito geloso l'abbia picchiata brutalmente facendola abortire di due bambini, al terzo mese.\"\nLa pienezza del successo.\nMalgrado i dissapori coniugali la coppia continua a mietere successi. Qualcosa per\u00f2 cambia nella struttura della compagnia. In origine, all'atto dell'arrivo a Parigi, le regole scritte su cui si basava il funzionamento del sodalizio non davano alcuna rappresentanza n\u00e9 potere decisionale alle attrici. \nMa la sera del 27 aprile 1729 \u00e8 Silvia che rivolge il \"compliment\" al pubblico. Si trattava di una breve presentazione con cui un attore si assumeva il compito di ingraziarsi gli spettatori. Il fatto che l'onere fosse sempre assunto da un attore manifestava chiaramente come le attrici non avessero voce in capitolo. E di conseguenza, con l'assunzione del compito da parte di un'attrice, si vuole trasmettere un messaggio preciso. Silvia con la sua forza di carattere ha preteso di assumere un ruolo decisionale sia nell'assemblea della compagnia che nei confronti del pubblico e non esita a esporre con chiarezza la situazione e il nuovo ruolo che si \u00e8 assunta.\nIl decennio che inizia nel 1730 coincider\u00e0 per Marivaux con il culmine della produttivit\u00e0. Passa di successo in successo. Il 23 gennaio 1730 si rappresenta \"Le Jeu de l'amour et du hasard\" (Il gioco dell'amore e del caso) e il lavoro riceve le consuete lodi della critica.\nPochi mesi dopo Silvia d\u00e0 alla luce il secondo figlio, Luigi Giuseppe, che viene battezzato il 19 aprile. \nIl 23 agosto 1731 va in scena \"L'amante difficile\" e il Mercure de France (settembre 1731) commenta \"\u201c..Silvia interpreta alla perfezione il ruolo dell'amante difficile\u2026 con tutta la grazia e la vivacit\u00e0 che le sono proprie.\u201d\" \nSegue, il 10 settembre 1731, \"Le Je ne sais quoi\" di Boissy con musica di Mouret. Sull'edizione a stampa della commedia apparir\u00e0 un'incisione di Laurent Cars, tratta da un quadro di Nicolas Lancret, in cui Silvia e Thomassin si mostrano sulla scena al culmine del successo.\nIl 26 luglio 1732 Silvia torna a interpretare una commedia di Marivaux: \"L'\u00c9cole des m\u00e8res\" e la critica commenta \"\u201cSilvia interpreta il suo personaggio con l'ingenuit\u00e0 che ha reso il suo talento cos\u00ec prezioso\u201d\"\nAnche quando si rappresentano opere di scarsa qualit\u00e0, come nel caso di \"Arlequin apprenti philosophe\" di Davesne (15 aprile 1733), la critica osserva che \"\u201c...per quanto il soggetto sia banale e scontato tuttavia l'interpretazione di Silvia \u00e8 convincente\u201d\".\nNel 1736 nasce il terzo figlio Guglielmo Luigi battezzato il 23 ottobre.\nUn grave lutto colpisce la compagnia nel 1739: il 19 agosto muore Tommaso Visentini, il beniamino del pubblico parigino che lo ha affettuosamente soprannominato \"Thomassin\". \u00c8 da sempre Arlecchino, il partner di Silvia e, oltre al trauma emotivo, la compagnia deve risolvere l'arduo problema della sua sostituzione sulla scena. Si succedono vari interpreti ma nessuno riesce ad eguagliare lo scomparso. Dopo che numerosi attori si sono cimentati nell'impresa, il ruolo viene finalmente assunto con successo da Antonio Costantini.\nNel 1740 nasce l'ultima figlia di Silvia, Maria Maddalena, battezzata il 4 aprile, che in famiglia verr\u00e0 affettuosamente chiamata Manon.\nNegli anni successivi la carriera di Silvia continua con immutato successo che apparentemente l'et\u00e0 non riesce a scalfire.\nL'incontro con Casanova.\nBench\u00e9 fosse un personaggio notissimo, ben poche sono le notizie sulle vicende private dell'attrice e meno che mai sul suo carattere. Con un'unica eccezione importante: le Memorie di Giacomo Casanova. Arrivato a Parigi nel 1750, in compagnia del figlio primogenito di Silvia, Antonio Stefano Balletti, che \u00e8 suo amico, il venticinquenne avventuriero incontra la celebre attrice e ne rimane molto colpito. Va notato che pur essendo figlio di attori, Casanova non fu mai tenero, nel giudizio morale, con le attrici e Silvia costituisce una delle rarissime eccezioni. Di lei, ormai alle soglie dei cinquant'anni, d\u00e0 una descrizione molto vivida: alle porte di Parigi la madre amorevole corre incontro in carrozza al figlio prediletto. Le vetture si fermano, Silvia scende dalla sua e con grande naturalezza invita lo sconosciuto a cena.\nDel successivo incontro, Casanova fa una narrazione accurata, descrivendo minuziosamente l'attrice la cui \"fama era alle stelle\u2026\". Per quanto si sforzi di rendere con la maggiore precisione possibile l'aspetto e il carattere di Silvia, si trova in difficolt\u00e0 e dichiara che il suo fascino e persino il suo aspetto sono enigmatici. Casanova ha percepito, e rielaborato a distanza di quarant'anni allorch\u00e9 scrive le Memorie, il mistero, quel \u201ccerto non so che\u201d di cui nessuno ha saputo mai dare una interpretazione soddisfacente.\nCasanova scrive che Silvia era \"elegante, nobile nel contegno e nel tratto, disinvolta, affabile, allegra, sottile nei suoi ragionamenti, cortese con tutti, intelligentissima e per nulla pretenziosa\" e dopo aggiunge che per\u00f2 \"Il suo volto era un enigma, come donna, infatti, era interessante e piaceva a tutti, tuttavia, guardandola, non la si poteva dir bella\u2026 com'era dunque? Bella ma secondo leggi e proporzioni ignote a tutti\u2026\". Poco dopo aggiunge che, oltre alle doti menzionate, ne aveva una che la rendeva unica nel suo ambiente: \"era una donna onesta\". Per questo, aggiunge, fu onorata non solo dalla protezione ma anche dall'amicizia di dame dell'alta societ\u00e0; per questo nessuno os\u00f2 mai disapprovarla o fischiarla in teatro, poi conclude: \"Era voce comune che Silvia fosse una donna al di sopra della sua condizione\". \nIl giudizio \u00e8 da ritenersi molto autorevole per la personalit\u00e0 dell'autore e per la lunga consuetudine che ebbe con la famiglia da lui frequentata, quasi quotidianamente, per lunghissimi periodi e appare corretto anche se sembra in contrasto con l'episodio, sopra riportato, delle percosse ricevute dal marito a causa di un presunto tradimento ed anche con alcuni rapporti di polizia in cui si segnalava che Silvia manteneva Casanova essendone l'amante.\nPer comprendere la situazione va considerato che il giudizio morale nei confronti delle attrici era all'epoca assai severo, cosa che Casanova sapeva benissimo e che condivideva in larga misura. Quindi non si sarebbe lanciato, rischiando il ridicolo, in un simile elogio se effettivamente non fosse stato convinto di quanto affermava. Certamente va anche considerato che, a tanta distanza di tempo, la nostalgia e l'affetto possono averlo indotto a calcare la mano ma sostanzialmente esprimeva quella che era la valutazione corrente nei confronti di Silvia e che trova conferme e riflessi in molte cronache del tempo, in cui ci si riferisce alla sua persona sempre con grande rispetto e considerazione.\nSicuramente ebbe un peso nel giudizio anche il generoso trattamento ricevuto, in particolare in occasione del secondo viaggio a Parigi allorch\u00e9 Casanova, fuggito dai Piombi, era giunto (1757) nella capitale francese sicuro di trovare tutti gli appoggi del caso. In quell'occasione fu trattato come un membro della famiglia e in seguito il legame si rafforz\u00f2 ulteriormente quando si fidanz\u00f2 con la giovane figlia di Silvia, Manon. Dall'unica lettera che ci \u00e8 pervenuta, scritta da Silvia il 9 settembre 1757 e indirizzata a Casanova, al di l\u00e0 del contenuto, si percepisce il tono piuttosto giudizioso e quasi materno, ben lontano da quello che avrebbe usato una ex amante.\nRitiro dalle scene e morte.\nDopo una ininterrotta stagione di trionfi Silvia, che era passata a causa dell'et\u00e0 dal ruolo di \u201cprima amorosa\u201d a quello di \u201cmadre nobile\u201d, si ritir\u00f2 dalla scene nel febbraio del 1758 e, nel settembre dello stesso anno mor\u00ec, a 57 anni d'et\u00e0. Consapevole della fine, chiama il notaio e fa redigere minuziosamente le sue ultime volont\u00e0 la cui lettura consente di valutare il tenore di vita agiato in cui era vissuta e la cospicua fortuna accumulata. \nDi ci\u00f2 rimane anche testimonianza nell'atto di matrimonio della figlia Manon che, a due anni dalla scomparsa della madre, fu in grado di portare in dote una considerevole sostanza della quale facevano parte anche due rendite vitalizie costituite rispettivamente dal re Luigi XV e dalla Pompadour a testimonianza del favore di cui la famiglia Balletti godeva presso la Corte.\nDopo la morte, per espressa volont\u00e0 testamentaria, si attesero due giorni prima di procedere alla sepoltura. Silvia si rese conto che la richiesta sarebbe stata giudicata puerile e si scus\u00f2 per questa debolezza \"\u201c\u2026on trouvera cela bien pu\u00e9ril mais c'est une faiblesse humaine qu'on voudra bien me perdonner\u201d\". Silvia fu sepolta nella chiesa di Saint Saveur ora non pi\u00f9 esistente. Contrariamente a quanto avveniva normalmente per gli attori, cui veniva negata la sepoltura in terra consacrata, i componenti della compagnia italiana godevano di un privilegio in quanto tutti insigniti del titolo di \"\u201cofficier du roi\u201d\" con il quale venivano citati nel registro dei morti della parrocchia di Saint Saveur\nIl giudizio critico.\nIl giudizio dei contemporanei su Silvia fu quasi unanimemente positivo e spesso ampiamente celebrativo. Innumerevoli le testimonianze in tal senso: oltre all'apprezzamento di Federico il Grande, vi sono costanti riconoscimenti di addetti ai lavori, critici e in genere personaggi del mondo dello spettacolo. La fama di Silvia era immensa e non si spense con la sua morte, un esempio si trova nelle Memorie di Carlo Goldoni, scritte a Parigi in tarda et\u00e0, in cui il commediografo ricorda \"\u2026madamigella Silvia, che fece le delizie della Com\u00e9die Italienne a Parigi\u2026.\" \nLe critiche dei contemporanei furono sempre lusinghiere e praticamente unanimi. Antoine de L\u00e9ris nel suo Dictionaire portatif 1754, alla voce \u201cSilvia\u201d, scrive \u2026\"eccellente attrice, una delle pi\u00f9 perfette che siano apparse da lungo tempo..\"\nLe voci dei detrattori sono rare e forse influenzate da circostanze personali. Si ricorda il giudizio estremamente duro di Friedrich Melchior von Grimm, che per\u00f2 aveva assistito a interpretazioni di Silvia solo negli ultimi anni della sua carriera, da valutare anche alla luce dei suoi gusti personali in materia di teatro e degli altalenanti rapporti che ebbe sempre con gli artisti.\nI luoghi di Silvia.\nSilvia frequent\u00f2 tutta la vita il quartiere in cui vivevano attori e teatranti in genere, nei pressi dell'Opera, della Com\u00e9die Fran\u00e7aise e della Com\u00e9die Italienne. Il reticolo di strade tra la Rue Mauconseil, la Rue des Deux Portes Saint-Sauveur, ora Rue Dussoubs, e la Rue du Petit-Lion, ora Rue Tiquetonne. Le dimore si adattarono col tempo ai bisogni della famiglia che era gi\u00e0 abbastanza numerosa all'atto del trasferimento a Parigi e and\u00f2 via via aumentando. L'ultima abitazione era \u201cimportante\u201d, a testimonianza della raggiunta tranquillit\u00e0 economica. La famiglia Balletti subaffitt\u00f2 una porzione del palazzo locato a Charles Simon Favart, personaggio di spicco nel mondo teatrale parigino, sito al civico 13 della attuale Rue Tiquetonne, rimasto immutato, almeno nell'aspetto esterno. L\u00ec Silvia trascorse gli ultimi anni della sua vita e mor\u00ec.\nIconografia.\nIl successo che le arrise per tutta la vita, i mezzi che ne derivarono, le frequentazioni altolocate e l'immensa notoriet\u00e0, fecero s\u00ec che l'iconografia di Silvia fosse molto ricca. Il tema \u00e8 assai complesso perch\u00e9 la certezza dell'identificazione, in alcuni casi assoluta, \u00e8 dubbia in altri. Alcune opere sono andate perdute e di altre rimane non il quadro d'origine ma le incisioni eseguite sulla base del quadro originale che, essendo tirate in molti esemplari sono, per forza di cose, sopravvissute pi\u00f9 facilmente. In alcuni casi l'identificazione \u00e8 ricavabile dall'atteggiamento, dal costume, dal ruolo scenico o dalla vicinanza con la cugina Elena Balletti, in arte Flaminia, vicino alla quale spesso fu ritratta. Quest'ultima \u00e8 facilmente riconoscibile per la struttura fisica snella, l'altezza sopra la media e il lungo collo, tratti che coincidono perfettamente nelle varie opere.\nNon sempre l'identificazione pu\u00f2 essere certa in quanto la qualit\u00e0 delle incisioni talvolta \u00e8 di basso livello e numerose opere, che in passato sono state giudicate ritratti dell'attrice, col tempo si sono poi rivelate attribuzioni inesatte, talvolta scambiando Silvia con la figlia Manon. \nLa datazione del ritratto si basa spesso sui tratti somatici che via via rivelano un'et\u00e0 pi\u00f9 avanzata, possiamo distinguere tra ritratti di attribuzione certa, anche a motivo della rassomiglianza dei tratti in pi\u00f9 opere, e altri quadri in cui vengono rappresentati pi\u00f9 personaggi della compagnia, alcuni dei quali di facilissima identificazione e altri presuntivamente identificabili per et\u00e0, sesso, abito, ruolo di scena o atteggiamento."}
{"id": "5007597", "revid": "4175", "url": "https://it.wikipedia.org/wiki?curid=5007597", "title": "Tour degli Anglo-Welsh 1908", "text": ""}
{"id": "5007598", "revid": "599013", "url": "https://it.wikipedia.org/wiki?curid=5007598", "title": "Jos\u00e9 Ciprian Alfonso", "text": "Carriera.\nHa esordito con la maglia della Nazionale cubana nel 2013."}
{"id": "5007599", "revid": "38120", "url": "https://it.wikipedia.org/wiki?curid=5007599", "title": "Don Balletto", "text": ""}
{"id": "5007601", "revid": "1226", "url": "https://it.wikipedia.org/wiki?curid=5007601", "title": "Dario Armani", "text": ""}
{"id": "5007602", "revid": "1226", "url": "https://it.wikipedia.org/wiki?curid=5007602", "title": "Ademaro Garbi", "text": ""}
{"id": "5007603", "revid": "367445", "url": "https://it.wikipedia.org/wiki?curid=5007603", "title": "Filtro bilaterale", "text": "Un filtro bilaterale \u00e8 un filtro digitale non lineare che riduce il rumore delle immagini preservando i contorni. Assegna ai pixel dei pesi che dipendono sia dalla loro vicinanza in termini di distanza geometrica (dominio), che di somiglianza fotometrica (codominio).\nFiltraggio sul dominio.\nL'idea su cui si basano molti filtri per la rimozione del rumore \u00e8 che le immagini variano lentamente, ovvero pixel vicini tendono ad avere valori simili. Risulta, quindi, intuitivo che facendone la media si pu\u00f2 facilmente eliminare il rumore, mantenendo pressoch\u00e9 inalterato il segnale originale.\nAd esempio un filtro applicato all'immagine formula_1, pu\u00f2 essere definito come:\nformula_2\ndove formula_3 \u00e8 una misura di distanza geometrica tra i pixel formula_4 e formula_5, mentre formula_6 \u00e8 la componente di normalizzazione necessaria a mantenere il guadagno in continua del filtro.\nQuesta idea, per\u00f2, si rivela decisamente sbagliata in corrispondenza dei contorni di oggetti, presso i quali il segnale varia bruscamente.\nUn filtro che opera solo nel dominio di un'immagine, pesando i valori assunti dai pixel esclusivamente secondo la loro distanza, risulta inadeguato e comporta lo smussamento dei contorni presenti nell'immagine.\nFiltraggio sul codominio.\nAnzich\u00e9 prendere in considerazione solo la distanza geometrica dei pixel, si pu\u00f2 esaminare anche la loro somiglianza in termini di vicinanza dei valori assunti da ciascun pixel (intensit\u00e0 di colore, profondit\u00e0, ecc...). \nDefinendo:\nformula_7\nsi pu\u00f2 ottenere la combinazione delle due strategie ottenendo un filtri bilaterale:\nformula_8\ndove formula_9 \u00e8 una misura di distanza fotometrica tra i valori assunti dai pixel formula_4 e formula_5, mentre formula_12 e formula_13.\nIl filtraggio sul codominio non \u00e8 altro che una trasformazione della mappa colore (o mappa di profondit\u00e0, ecc...) dell'immagine e, da sola, risulterebbe di scarso interesse. In combinazione con il filtraggio sul dominio, per\u00f2, si ottiene una rimappatura che varia nei diversi punti dell'immagine, consentendo di ottenere un buon filtraggio anche in prossimit\u00e0 dei contorni.\nCaso gaussiano.\nUn caso di particolare interesse \u00e8 quello in cui le funzioni di distanza formula_3 e di somiglianza formula_9 sono gaussiane. Ovvero:\nformula_16\nformula_17\nLimiti.\nSoprattutto per alti valori dei parametri formula_18 e formula_19, possono emergere degli effetti indesiderati, il principale dei quali \u00e8 l\"'effetto cartoon\" (o \"staircase effect\"). Aumentando il potere di smoothing, infatti, si possono formare aree di colore omogeneo simili a quelle presenti nei fumetti o nei cartoni animati.\nIn certe situazioni questo \u00e8 un effetto desiderato e pu\u00f2 essere riprodotto con efficacia iterando pi\u00f9 volte l'applicazione del filtro bilaterale."}
{"id": "5007604", "revid": "1226", "url": "https://it.wikipedia.org/wiki?curid=5007604", "title": "Silvar", "text": ""}
{"id": "5007605", "revid": "599013", "url": "https://it.wikipedia.org/wiki?curid=5007605", "title": "Alexei Zu\u00e1snabar", "text": "Carriera.\nHa esordito con la Nazionale cubana nel 2012."}
{"id": "5007609", "revid": "1924342", "url": "https://it.wikipedia.org/wiki?curid=5007609", "title": "Pretty Hurts", "text": "Pretty Hurts \u00e8 un singolo della cantante statunitense Beyonc\u00e9, pubblicato il 2 giugno 2014 come quarto estratto dal quinto album in studio, \"Beyonc\u00e9\".\nAntefatti.\nIl brano \"Pretty Hurts\" \u00e8 stato inizialmente scritto da Sia e Ammo per la cantante statunitense Katy Perry, la quale per\u00f2 non lesse mai la traccia inviatale da Sia, accendendo una discussione tra le due popstar. La traccia fu poi inviata ai produttori di Rihanna e Beyonc\u00e9. I primi non la scelsero, preferendo \"Diamonds\", quindi la produzione \u00e8 stata affidata ai produttori della seconda. Beyonc\u00e9 ha rivelato che \"dal primo momento che sent\u00ec la canzone la voleva ad ogni costo, poich\u00e9 la sentiva propria\".La canzone infatti rispecchiava la tematica dell'album (trovare la bellezza nelle imperfezioni) ed appoggiava il pensiero della pop-star contro l'industria della bellezza, l'essere giudicata e l'insicurezza delle donne La canzone viene rivista e riscritta da Sia, Beyonc\u00e9 ed Ammo, lasciando agli ultimi due la produzione.\nVideo musicale.\nIl videoclip \u00e8 stato girato da Melina Matsoukas ed \u00e8 stato pubblicato in data 24 aprile 2014 sul sito web e sul canale YouTube di Beyonc\u00e9.\nPremi e riconoscimenti.\nIl video \u00e8 stato nominato agli MTV Video Music Awards 2014 in 4 categorie: \"Best Editing, Best Direction,Best Cinematography e Best Video with a Message,\" vincendo le ultime due.\nLa canzone ha vinto la categoria \"Best Song with a Social Message\" agli MTV Europe Music Awards 2014."}
{"id": "5007610", "revid": "117165774", "url": "https://it.wikipedia.org/wiki?curid=5007610", "title": "Balletto (disambigua)", "text": ""}
{"id": "5007611", "revid": "1728", "url": "https://it.wikipedia.org/wiki?curid=5007611", "title": "Balletti (disambigua)", "text": ""}
{"id": "5007614", "revid": "400694", "url": "https://it.wikipedia.org/wiki?curid=5007614", "title": "Incubator", "text": ""}
{"id": "5007615", "revid": "767487", "url": "https://it.wikipedia.org/wiki?curid=5007615", "title": "Armando Coroneaux", "text": "Carriera.\nHa esordito con la Nazionale cubana nel 2008."}
{"id": "5007616", "revid": "1494169", "url": "https://it.wikipedia.org/wiki?curid=5007616", "title": "Balletta", "text": ""}
{"id": "5007617", "revid": "1442080", "url": "https://it.wikipedia.org/wiki?curid=5007617", "title": "Phanerorhynchus armatus", "text": "Il fanerorinco (Phanerorhynchus armatus) \u00e8 un pesce osseo estinto, appartenente agli attinotterigi. Visse nel Carbonifero superiore (Pennsylvaniano, circa 320 - 310 milioni di anni fa) e i suoi resti fossili sono stati ritrovati in Europa.\nDescrizione.\nQuesto animale era di piccole dimensioni e gli esemplari pi\u00f9 grandi non superavano i 15 centimetri di lunghezza. Diversamente da molti altri pesci ossei arcaici (come \"Cheirolepis \"o \"Palaeoniscum\"), il corpo di \"Phanerorhynchus \"era rivestito da squame estremamente spesse e grandi. Il numero dei raggi delle pinne era ridotto e l'articolazione primitiva di queste ultime era andata perduta. Il rostro allungato ricordava vagamente quello degli storioni. Vi era una fila di squame centrali, che seguivano la linea laterale; al di sopra e al di sotto di questa erano presenti altre due file di squame allungatissime. \nClassificazione.\n\"Phanerorhynchus armatus \"venne descritto per la prima volta da Gill nel 1923, e venne poi attribuito a un ordine a s\u00e9 stante (Phanerorhynchida) a causa delle sue peculiarit\u00e0 anatomiche. Si suppone che \"Phanerorhynchus \"(il cui nome significa \"rostro evidente\") sia parte di una radiazione evolutiva di pesci ossei primitivi, un tempo noti collettivamente come paleonisciformi, diversificatisi gi\u00e0 nel corso del Devoniano e poi ulteriormente evolutisi nel Carbonifero e nel Permiano. \"Phanerorhynchus\", in ogni caso, non sembra essere strettamente imparentato ad alcuna forma nota, anche se per alcuni versi sembrerebbe richiamare i successivi \"Saurichthys\", \"Birgeria \"e gli storioni."}
{"id": "5007618", "revid": "599013", "url": "https://it.wikipedia.org/wiki?curid=5007618", "title": "Miguel \u00c1ngel S\u00e1nchez", "text": "Carriera.\nHa esordito con la Nazionale cubana nel 2013."}
{"id": "5007620", "revid": "716642", "url": "https://it.wikipedia.org/wiki?curid=5007620", "title": "Associazione Calcio Prato 1955-1956", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1955-1956."}
{"id": "5007621", "revid": "22356", "url": "https://it.wikipedia.org/wiki?curid=5007621", "title": "Phanerorhynchus", "text": ""}
{"id": "5007623", "revid": "287204", "url": "https://it.wikipedia.org/wiki?curid=5007623", "title": "Basket Biassono 2008-2009", "text": "2008-09:"}
{"id": "5007624", "revid": "1013577", "url": "https://it.wikipedia.org/wiki?curid=5007624", "title": "Famiglia Inzerillo", "text": ""}
{"id": "5007626", "revid": "1013577", "url": "https://it.wikipedia.org/wiki?curid=5007626", "title": "Famiglia Motisi", "text": ""}
{"id": "5007635", "revid": "767487", "url": "https://it.wikipedia.org/wiki?curid=5007635", "title": "Giovanni Bellezza", "text": "Biografia.\nBronzista e cesellatore di primaria importanza, venne incaricato, nel 1842, dal Comune di Milano di creare i doni che la cittadinanza offr\u00ec a Vittorio Emanuele II in occasione delle nozze celebrate con Maria Adelaide d'Asburgo-Lorena.\nNel 1854 cesell\u00f2 il paliotto presente nel Duomo di Milano, nella cappella della Madonna dell'Albero. \nNel 1856, richiesto dall'imperatore d'Austria Francesco Giuseppe, esegu\u00ec due reliquiari in oro, di fattura ripresa dalle opere del XVI secolo create da Nicola da Milano su disegno di Benvenuto Cellini, sottratte nel 1848 dalle truppe austriache e fuse. Questi reliquiari sono attualmente conservati presso la basilica di Sant'Andrea a Mantova.\nUn suo busto in marmo venne collocato nel loggiato superiore dell'Accademia di Brera."}
{"id": "5007636", "revid": "1310927", "url": "https://it.wikipedia.org/wiki?curid=5007636", "title": "Jorge Lu\u00eds Corrales", "text": "Carriera.\nNazionale.\nHa esordito con la nazionale cubana nel 2011."}
{"id": "5007637", "revid": "339392", "url": "https://it.wikipedia.org/wiki?curid=5007637", "title": "Associazione Sportiva Dilettantistica A. Toma Maglie", "text": ""}
{"id": "5007639", "revid": "729019", "url": "https://it.wikipedia.org/wiki?curid=5007639", "title": "Torneo di Wimbledon 1929 - Doppio femminile", "text": "Phoebe Watson e Peggy Saunders hanno battuto in finale Phyllis Covell e Dorothy Barron 6-4, 8-6."}
{"id": "5007641", "revid": "984922", "url": "https://it.wikipedia.org/wiki?curid=5007641", "title": "Renay Malblanche", "text": "Carriera.\nHa esordito con la Nazionale cubana nel 2012."}
{"id": "5007643", "revid": "30610", "url": "https://it.wikipedia.org/wiki?curid=5007643", "title": "Societ\u00e0 Sportiva Sambenedettese 1955-1956", "text": "Questa voce raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1955-1956."}
{"id": "5007646", "revid": "729019", "url": "https://it.wikipedia.org/wiki?curid=5007646", "title": "Torneo di Wimbledon 1930 - Doppio femminile", "text": "Helen Wills Moody e Elizabeth Ryan hanno battuto in finale Edith Cross e Sarah Palfrey 6-2, 9-7."}
{"id": "5007649", "revid": "156341", "url": "https://it.wikipedia.org/wiki?curid=5007649", "title": "Basket Biassono", "text": ""}
{"id": "5007658", "revid": "47112", "url": "https://it.wikipedia.org/wiki?curid=5007658", "title": "Downsampling", "text": ""}
{"id": "5007660", "revid": "916580", "url": "https://it.wikipedia.org/wiki?curid=5007660", "title": "Ascoglossa", "text": ""}
{"id": "5007662", "revid": "3732", "url": "https://it.wikipedia.org/wiki?curid=5007662", "title": "Piazza del Popolo (Ravenna)", "text": "Piazza del Popolo \u00e8 la principale piazza di Ravenna.\nStoria.\nL'origine della piazza va fatta risalire al tardo XIII secolo, quando la famiglia Da Polenta divent\u00f2 padrona della citt\u00e0. Il centro politico divenne la residenza di Bernardino da Polenta, che il nobile aveva costruito sui resti di un antico palazzo costruito sulla riva del Padenna, il fiume cittadino. La Casa di Bernardino non \u00e8 da confondere con la \"Domus Magna\" della famiglia Da Polenta, che si trovava qualche centinaio di metri pi\u00f9 a sud, nell'attuale via G. Mazzini.\nContestualmente fu creata la piazza del Comune, allargando la strada prospiciente alla residenza signorile. Nella seconda met\u00e0 del XIV secolo sul lato sud della piazza fu costruito il palazzo del Rettore di Romagna. Nel 1444 i veneziani, che avevano preso Ravenna tre anni prima, trasferirono la sede del Comune in un palazzo di nuova costruzione (detto \"palazzetto veneziano\"), eretto tra il palazzo del Rettore e la vecchia sede comunale. Inoltre eseguirono lavori di abbellimento: nel 1483 selciarono la pavimentazione ed eressero due colonne in granito, sulla vetta delle quali posero il Leone di San Marco e la statua di Sant'Apollinare. \nIl dominio veneziano termin\u00f2 nel 1509. Dopo il ritorno di Ravenna nello Stato Pontificio, la citt\u00e0 divenne capoluogo della Legazione di Romagna. Negli anni 1530 i ravennati abbatterono il Leone di San Marco; la sommit\u00e0 della colonna rimase spoglia per circa un secolo.\nNel 1544 il palazzo del Rettore fu ampliato, inglobando parte del palazzo veneziano, e divenne palazzo Apostolico, sede del cardinal legato e di tutti i dicasteri.\nNel 1639 il Consiglio della Comunit\u00e0 accett\u00f2 una cospicua donazione del monastero di San Vitale e deliber\u00f2 l'installazione della statua del santo sulla seconda colonna marmorea della piazza. L'operazione fu eseguita nel 1644.\nNel 1681 il palazzo dei Da Polenta fu abbattuto e sostituito dall'attuale palazzo Comunale, conosciuto oggi dai ravennati come \u00abPalazzo Merlato\u00bb. Del precedente palazzo patrizio si salvarono, oltre alle colonne portanti, solo poche parti: la scala d'accesso (che risale almeno al 1411), la pigna e il voltone a cavalcavia (con affreschi di notevole pregio risalenti alla prima met\u00e0 del XVI secolo).\nNel 1696 il palazzo Apostolico fu interamente ristrutturato e ampliato per ordine del cardinal legato Francesco Barberini.\nSono degni di nota anche altri edifici civili situati nella piazza, quali: \nDal giugno 1969 la piazza \u00e8 chiusa al traffico veicolare ed \u00e8 completamente pedonalizzata. \u00c8 stata la prima piazza di Ravenna ad essere stata chiusa al traffico."}
{"id": "5007665", "revid": "38120", "url": "https://it.wikipedia.org/wiki?curid=5007665", "title": "Piazza del popolo", "text": ""}
{"id": "5007669", "revid": "767487", "url": "https://it.wikipedia.org/wiki?curid=5007669", "title": "Altin Hoxha", "text": ""}
{"id": "5007685", "revid": "767487", "url": "https://it.wikipedia.org/wiki?curid=5007685", "title": "Shaqir Stafa", "text": ""}
{"id": "5007689", "revid": "3732", "url": "https://it.wikipedia.org/wiki?curid=5007689", "title": "Madonna del Sudore", "text": "La Madonna del Sudore \u00e8 un'immagine trecentesca della Madonna custodita in una cappella laterale del duomo di Ravenna.\nSecondo la tradizione popolare un soldato, uscito ubriaco da un'osteria, colp\u00ec con un coltello la Sacra immagine (l'opera si trovava allora in una via aperta della citt\u00e0), la quale cominci\u00f2 a \"sudare\" sangue.\nI fedeli attribuirono all'intercessione della Madonna del Sudore anche il fatto che la citt\u00e0 di Ravenna fu risparmiata dall'epidemia di peste del 1630. In segno di devozione edificarono una cappella in suo onore nel 1630 all'interno del Duomo (dove \u00e8 tuttora custodita)."}
{"id": "5007690", "revid": "38120", "url": "https://it.wikipedia.org/wiki?curid=5007690", "title": "Madonna del sudore", "text": ""}
{"id": "5007701", "revid": "767487", "url": "https://it.wikipedia.org/wiki?curid=5007701", "title": "Mario Morina", "text": "Carriera.\nClub.\nHa debuttato nel campionato albanese nel 2010 con la maglia del .\nStatistiche.\nPresenze e reti nei club.\n\"Statistiche aggiornate al 18 maggio 2019.\""}
{"id": "5007702", "revid": "66416813", "url": "https://it.wikipedia.org/wiki?curid=5007702", "title": "Three Days to Kill", "text": ""}
{"id": "5007708", "revid": "729019", "url": "https://it.wikipedia.org/wiki?curid=5007708", "title": "Rete tranviaria di Angarsk", "text": "La rete tranviaria di Angarsk \u00e8 la rete tranviaria che serve la citt\u00e0 russa di Angarsk.\nRete.\nLa rete si compone di 8 linee:"}
{"id": "5007709", "revid": "46291", "url": "https://it.wikipedia.org/wiki?curid=5007709", "title": "Campanula raineri", "text": "La campanula dell'arciduca (nome scientifico Campanula raineri ) \u00e8 una pianta erbacea perenne, dai fiori blu a forma di campana, appartenente alla famiglia delle Campanulaceae.\nEtimologia.\nIl nome generico (\"campanula\") deriva dalla forma a campana del fiore; in particolare il vocabolo deriva dal latino e significa: \"piccola campana\".\nDalle documentazioni risulta che il primo ad usare il nome botanico di \u201cCampanula\u201d sia stato il naturalista belga Rembert Dodoens, vissuto fra il 1517 e il 1585. Tale nome comunque era in uso gi\u00e0 da tempo, anche se modificato, in molte lingue europee. Infatti nel francese arcaico queste piante venivano chiamate \u201cCampanelles\u201d (oggi si dicono \u201cCampanules\u201d o \u201cClochettes\u201d), mentre in tedesco vengono dette \u201cGlockenblumen\u201d e in inglese \u201cBell-flower\u201d o \u201cBlue-bell\u201d. In italiano vengono chiamare \u201cCampanelle\u201d. Tutte forme queste che derivano ovviamente dalla lingua latina. L'epiteto specifico (\"raineri\") \u00e8 stato dato in onore di Rainer de Haarbach M. (1793 - 1847) di Graz, studioso della flora delle Prealpi Venete. Secondo altre etimologie il nome deriva dall'arciduca Ranieri d'Austria (1783 - 1853), vicer\u00e9 del regno Lombardo-Veneto.\nIl binomio scientifico della pianta di questa voce \u00e8 stato proposto dalla botanica Candida Lena Perpenti (1764 - 1846) nella pubblicazione \"Bibliot. Ital. Giorn. Lett. 5: 134\" del 1817.\nDescrizione.\nQueste piante raggiungono una altezza di 5 \u2013 10\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Il portamento di questa specie \u00e8 densamente cespuglioso con fusti inseriti nella roccia.\nFusto.\nLa parte aerea del fusto \u00e8 breve e pi\u00f9 o meno eretta.\nFoglie.\nLe foglie hanno delle forme ellittiche o pi\u00f9 o meno spatolate, sono ottuse e i bordi sono dentellati.\nInfiorescenza.\nL'infiorescenza \u00e8 quella tipica dei racemi poco numerosi (racemi lassi) con piccoli fusti.\nFiore.\nI fiori sono peduncolati e grandi; sono tetra-ciclici, ossia sono presenti 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono gamopetali, ermafroditi e attinomorfi.\nFrutti.\nI frutti sono delle capsule ovoidi; sono poricide 3-loculari, con deiscenza laterale o nella parte apicale. I semi sono molto minuti.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Campanula raineri\" (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. Il genere di questa voce appartiene alla sottofamiglia Campanuloideae (una delle cinque sottofamiglie nella quale \u00e8 stata suddivisa la famiglia Campanulaceae) comprendente circa 50 generi (\"Campanula\" \u00e8 uno di questi). Il genere \"Campanula\" a sua volta comprende 449 specie (circa 50 nella flora italiana) a distribuzione soprattutto circumboreale.\nIl Sistema Cronquist assegna al genere \"Campanula\" la famiglia delle Campanulaceae e l'ordine delle Campanulales mentre la moderna classificazione APG la colloca nell'ordine delle Asterales (stessa famiglia). Sempre in base alla classificazione APG sono cambiati anche i livelli superiori (vedi tabella all'inizio a destra).\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa campanula di Rainer in altre lingue \u00e8 chiamata nei seguenti modi:"}
{"id": "5007712", "revid": "3732", "url": "https://it.wikipedia.org/wiki?curid=5007712", "title": "Madonna Greca (Ravenna)", "text": "La Madonna Greca \u00e8 un'immagine sacra della Madonna custodita nella Basilica di Santa Maria in Porto a Ravenna. \u00c8 anche la patrona della citt\u00e0 di Ravenna, dell'Arcidiocesi di Ravenna-Cervia e del Vicariato del Mare.\nSi tratta di un bassorilievo bizantino scolpito in marmo pario, risalente a un'et\u00e0 anteriore al Concilio di Efeso (431).\nSecondo la tradizione, l'immagine giunse a Ravenna miracolosamente da Costantinopoli nel 1100, il giorno della Domenica \"in albis\". Fu rinvenuta sulla spiaggia dai monaci di Santa Maria in Porto.\nSecondo molti commentatori della \"Divina Commedia\", Dante Alighieri si riferirebbe alla chiesa di Santa Maria in Porto nel XXI Canto del Paradiso quando usa l'espressione \"la casa di Nostra donna in sul lito Adriano\".\nLa Madonna Greca fu conservata nella chiesa di Porto Fuori fino al 1503, quando i monaci dovettero trasferirsi dentro le mura di Ravenna. In quell'anno l'immagine fu sistemata in una cappella all'interno del nuovo chiostro. Papa Giulio II, ospite dei monaci ravennati nel 1511 durante il suo viaggio in Romagna, promosse la costruzione di una nuova chiesa intitolata alla sacra immagine: la Basilica di Santa Maria in Porto, che fu edificata lungo via di Roma. Nel 1570 avvenne la solenne traslazione dell'immagine all'interno della basilica: il bassorilievo fu collocato in una cappella laterale, dove ancora oggi \u00e8 esposta.\nIl 16 aprile 1952 Papa Pio XII benedisse la nuova corona aurea donata dall'Arcivescovo ravennate in sostituzione di quella rubata da ignoti due anni prima.\nOgni anno nella Domenica \"in albis\" viene celebrata la Festa della Madonna Greca, con una processione che parte dal canale Candiano e termina all'interno della basilica."}
{"id": "5007713", "revid": "38120", "url": "https://it.wikipedia.org/wiki?curid=5007713", "title": "Madonna Greca", "text": ""}
{"id": "5007715", "revid": "287204", "url": "https://it.wikipedia.org/wiki?curid=5007715", "title": "Polizoi Arb\u00ebri", "text": "Carriera.\nClub.\nIl 1\u00ba luglio 2011 viene acquistato a titolo definitivo dal per 25.000 euro.\nStatistiche.\nPresenze e reti nei club.\n\"Statistiche aggiornate all'8 settembre 2016.\""}
{"id": "5007719", "revid": "217432", "url": "https://it.wikipedia.org/wiki?curid=5007719", "title": "Noto Servizio", "text": ""}
{"id": "5007723", "revid": "47767", "url": "https://it.wikipedia.org/wiki?curid=5007723", "title": "Uther (nome)", "text": "Origine e diffusione.\nDeriva dal pi\u00f9 antico \"Uthyr\", che generalmente viene ricondotto al termine gallese \"uthr\" (cio\u00e8 \"terribile\", sia nel senso di \"orribile\", \"spaventoso\", che di \"grandioso\", \"meraviglioso\"). Altre fonti, evidenziando l'esistenza di personaggi scandinavi chiamati in questo modo, ipotizzano un'origine norrena, o alternativamente viene connesso alla radice germanica \"aud\" (\"ricchezza\", il che lo renderebbe sostanzialmente una variante di Oddone), oppure considerato una forma gallese di Vittorio.\nIl nome \u00e8 di tradizione letteraria, portato nel ciclo arturiano da Uther Pendragon, il padre di re Art\u00f9.\nOnomastico.\nIl nome \u00e8 adespota, cio\u00e8 privo di santo patrono; l'onomastico si pu\u00f2 festeggiare il 1\u00ba novembre, festa di Ognissanti."}
{"id": "5007725", "revid": "968255", "url": "https://it.wikipedia.org/wiki?curid=5007725", "title": "HM Bark Endeavour", "text": ""}
{"id": "5007733", "revid": "125479739", "url": "https://it.wikipedia.org/wiki?curid=5007733", "title": "Discografia di Phil Collins", "text": "La seguente \u00e8 una discografia comprensiva del cantante britannico Phil Collins, come solista al di fuori dei Genesis.\nIl debutto solista di Collins, \"Face Value\", \u00e8 stato anticipato dal famoso singolo \"In the Air Tonight\" nel gennaio 1981. L'album ha raggiunto la prima posizione della Official Albums Chart ed \u00e8 stato certificato cinque volte disco di platino dalla British Phonographic Industry (BPI). Il secondo album \"Hello, I Must Be Going!\" \u00e8 stato distribuito nel 1982 e includeva la hit \"You Can't Hurry Love\", che ha raggiunto il primo posto nel Regno Unito. Nel 1984 Collins ha composto il brano \"Against All Odds (Take a Look at Me Now)\" per la colonna sonora del film \"Due vite in gioco\"; il singolo ha raggiunto il primo posto della Billboard Hot 100 negli Stati Uniti e il secondo nel Regno Unito. Quello stesso anno ha eseguito in duetto con Philip Bailey il brano \"Easy Lover\", che ha raggiunto il secondo posto negli Stati Uniti ed ha trascorso quattro settimane alla prima posizione nel Regno Unito.\nNel 1985 Collins ha pubblicato il suo terzo album, \"No Jacket Required\", contenente le hit \"Sussudio\" e \"One More Night\". Ha inoltre eseguito in duetto con Marilyn Martin il singolo \"Separate Lives\" per la colonna sonora del film \"Il sole a mezzanotte\", che ha raggiunto il primo posto negli Stati Uniti. \"No Jacket Required\" ha conquistato il numero uno sia negli Stati Uniti che nel Regno Unito; \u00e8 il lavoro pi\u00f9 venduto di tutta la sua carriera ed \u00e8 stato certificato disco di diamante dalla Recording Industry Association of America (RIAA). Nel 1988 Collins ha registrato i brani \"A Groovy Kind of Love\" e \"Two Hearts\" per la colonna sonora del film \"Buster\" che lo vedeva anche impegnato come attore protagonista; entrambi i singoli raggiunsero la prima posizione negli Stati Uniti. Nel 1989 Collins ha prodotto un altro album di grande successo, \"...But Seriously\", contenente il singolo \"Another Day in Paradise\" che ha raggiunto il primo posto negli Stati Uniti e il secondo nel Regno Unito. Ha fatto seguito il disco dal vivo \"Serious Hits... Live!\" nel 1990.\nIl quinto album di Collins, \"Both Sides\", \u00e8 stato pubblicato nel novembre 1993; nonostante non abbia fatto registrare le vendite dei lavori precedenti, ha comunque debuttato al primo posto nel Regno Unito. Il sesto album \"Dance into the Light\" \u00e8 stato distribuito nel 1996 e ha ottenuto ancora minor successo, fermandosi al quarto posto nel Regno Unito. Nel 1988 \u00e8 uscita la raccolta \"...Hits\", che ha riportato Collins al primo posto in classifica e alle vendite multi-platino negli Stati Uniti e nel Regno Unito. Il disco presentava come inedito una cover di \"True Colors\" di Cyndi Lauper. Nel 1999 Collins ha interamente eseguito la colonna sonora del film d'animazione Disney \"Tarzan\", registrata in lingua inglese, italiana, francese, tedesca e spagnola. Il settimo album \"Testify\" \u00e8 stato distribuito nel 2002 e ha ottenuto discreto successo solo in Europa. Nel 2003 Collins ritorna a collaborare con la Disney, stavolta alla colonna sonora del film \"Koda, fratello orso\". Pochi mesi dopo aver pubblicato il disco di cover \"Going Back\", Collins dichiara ufficialmente il suo ritiro dalle scene musicali nel marzo 2011, tuttavia smentito quattro anni dopo in occasione dell'annuncio delle nuove ristampe di tutti i suoi album in studio."}
{"id": "5007735", "revid": "767487", "url": "https://it.wikipedia.org/wiki?curid=5007735", "title": "Ardit Shehaj", "text": ""}
{"id": "5007740", "revid": "363629", "url": "https://it.wikipedia.org/wiki?curid=5007740", "title": "US Classic", "text": ""}
{"id": "5007745", "revid": "117661350", "url": "https://it.wikipedia.org/wiki?curid=5007745", "title": "Ed\u00e9n Pastora", "text": "Negli anni del regime dei Somoza (1936-1979) Pastora era il leader del \"Fronte Sud\", il pi\u00f9 grande gruppo guerrigliero del sud Nicaragua, secondo solo al Fronte Sandinista di Liberazione Nazionale (FSLN) nel nord.\nIl suo gruppo \u00e8 stato il primo a chiamarsi \"sandinista\" ed \u00e8 stato il primo ad allearsi col FSLN, il gruppo che poi divenne popolare come Fronte Sandinista. Nel 1982, pochi anni dopo la vittoria sandinista, si stacc\u00f2 dal governo del FSLN e form\u00f2 l'Alleanza Rivoluzionaria Democratica (ARDE) con l'obiettivo di opporsi politicamente e militarmente agli \"pseudo-sandinisti\". e candidandosi presidente alle elezioni del 2006. Dal 2010 torn\u00f2 nel FSLN assumendo nuovi incarichi dirigenziali.\nBiografia.\nInfanzia e giovinezza.\nFiglio di P\u00e1nfilo Pastora e di Elsi G\u00f3mez, era il pi\u00f9 giovane di sette fratelli. Si spos\u00f2 dapprima con la messicana Desira Lamas e successivamente con Concepci\u00f3n \"Cony\" Sandino di Ciudad Dar\u00edo da cui ebbe una figlia, Marisol. Dalla terza moglie Yolanda Torres ebbe quattro figli.\nIl padre fu ucciso quando egli aveva appena compiuto otto anni. Dell'omicidio venne accusato il generale Camilo Gonz\u00e1lez, capo dello stato maggiore della guardia nazionale, perch\u00e9 interessato ad una propriet\u00e0 appartenente alla famiglia Pastora.\nEd\u00e9n Pastora studi\u00f2 in un collegio gesuita prima di iscriversi all'Universit\u00e0 messicana di Guadalajara, dove frequent\u00f2 medicina. In seguito agli incidenti avvenuti nel luglio 1959 nella citt\u00e0 di Le\u00f3n, che costarono la vita a quattro studenti e ferirono pi\u00f9 di cento persone, abbandon\u00f2 gli studi e torn\u00f2 in Nicaragua per partecipare alla lotta armata contro il governo Somoza.\nL'impegno rivoluzionario.\nIl 22 agosto del 1978 Pastora guid\u00f2 l'operazione \"Muerte al Somocismo, Carlos Fonseca Amador\" (da lui stesso ribattezzata \"Operaci\u00f3n Chanchera\"): a capo di un \"commando\" di ribelli, travestiti con le uniformi della Guardia Nazionale, occup\u00f2 il palazzo del congresso in quel momento riunito in seduta plenaria, riuscendo a respingere per due giorni gli attacchi dell'esercito regolare. In cambio degli ostaggi, ottenne la liberazione di una settantina di prigionieri politici, un milione di dollari e un biglietto aereo per Cuba. La foto di Pastora, da quel momento per tutta la stampa internazionale \"Comandante Cero\", con basco nero e fucile in mano, che sale sulla scaletta dell'aereo, fece il giro del mondo.\nDue mesi dopo il leader del movimento sandinista, Daniel Ortega, nomin\u00f2 Pastora capo dello stato maggiore dell'esercito ribelle, che dopo il trionfo della rivoluzione sandinista assunse la posizione di viceministro nel dipartimento degli interni occupato da Tom\u00e1s Borge. Nel luglio dello stesso anno ricevette anche la nomina di capo delle milizie del Fronte di liberazione nazionale sandinista (FSLN), anche se venne escluso dalla giunta militare dei nove comandanti incaricati di guidare il paese dopo la dittatura.\nNel dicembre 1981 Pastora, in rotta con i capi del Fronte, rassegn\u00f2 le dimissioni, e l'anno successivo entr\u00f2 in clandestinit\u00e0; fond\u00f2 quindi l'Alianza Revolucionaria Democratica (ARDE), formazione paramilitare in aperto conflitto con i compagni di un tempo. Pur di perseguire gli obiettivi rivoluzionari, non esita ad accettare i finanziamenti della CIA. e a cercare armi anche in italia I Sandinisti, pur di fermare le sue mire, arrivarono ad assoldare alcuni militanti dell'ETA per eliminarlo, ma il piano fall\u00ec.\nNel 1984 Pastora prese il controllo di alcuni territori affacciati sulla costa atlantica e fond\u00f2 la \u201cLibera Repubblica di San Juan del Nord\u201d. Si vide poi costretto ad abbandonare i territori per ritirarsi al confine tra il Nicaragua e la Costa Rica Il 30 maggio dello stesso anno, mentre guidava una conferenza stampa per denunciare l'accordo CIA-Ortega, venne fatto esplodere un ordigno nella stanza in cui erano riuniti i giornalisti. Il Comandante si salv\u00f2 miracolosamente ma undici presenti tra cui tre giornalisti morirono a causa della deflagrazione. L'anno successivo, dopo intensi combattimenti al confine con la Costa Rica, i Sandinisti riuscirono ad abbattere l'elicottero con cui il comandante stava sorvolando le basi ribelli. Ferito ad una gamba, trov\u00f2 rifugio a Panama e decise poco tempo dopo di ritirarsi dalla guerriglia.\nL'impegno politico.\nNel 1992 Pastora fond\u00f2 il Movimento di Azione Democratica (MAD), contrario ad alleanze sia con il regime corrotto dei sandinisti sia con i liberali filo-americani (cio\u00e8 tercerista) e nel 1993present\u00f2 la sua candidatura per la presidenza del paese alle elezioni del novembre 1996, ma il Consiglio Supremo delle elezioni lo escluse poich\u00e9 la Costituzione proibisce la presentazione di un candidato con doppia cittadinanza, nicaraguense e costaricana nel caso di Pastora.\nPastora si present\u00f2 anche alle elezioni presidenziali del 2006, prendendo per\u00f2 solamente lo 0,6% dei voti.\nNel 2010, ormai riappacificato con i compagni di un tempo, guid\u00f2 l'esercito nell'occupazione dell'isola Calero in Costa Rica rivendicandone l'appartenenza al paese nicaraguense; una sentenza della Corte internazionale di giustizia dell'Aia obbligher\u00e0 il governo di Ortega a restituire l'isola ai costaricensi.\nMorte.\nNegli ultimi anni visse nel comune di San Juan, dove il governo Ortega gli aveva donato alcune terre. Qui si occup\u00f2 del dragaggio del fiume locale.\nPastora \u00e8 morto il 16 giugno 2020, per problemi respiratori; la famiglia ha smentito che si trattasse del Covid-19."}
{"id": "5007758", "revid": "767487", "url": "https://it.wikipedia.org/wiki?curid=5007758", "title": "HV Kras/Volendam", "text": "Il HV Kras/Volendam \u00e8 una squadra di pallamano maschile olandese con sede a Volendam."}
{"id": "5007764", "revid": "92920", "url": "https://it.wikipedia.org/wiki?curid=5007764", "title": "CERH Champions League 1998-1999", "text": "La CERH Champions League 1998-1999 \u00e8 stata la 34\u00aa edizione della massima competizione europea di hockey su pista riservata alle squadre di club, la 3\u00aa con tale denominazione. Il torneo ha avuto inizio il 14 novembre 1998 e si \u00e8 concluso il 2 maggio 1999.\nIl titolo \u00e8 stato conquistato dall' per la sesta volta nella sua storia.\nRisultati.\nFinal four.\nLe Final Four della manifestazione si sono disputate a Igualada dal 1\u00ba al 2 maggio 1999."}
{"id": "5007766", "revid": "21880", "url": "https://it.wikipedia.org/wiki?curid=5007766", "title": "Callipogon", "text": "Callipogon \u00e8 un genere di coleotteri appartenenti alla famiglia dei Cerambicidi (sottofamiglia Prioninae, trib\u00f9 Callipogonini).\nTassonomia.\nIl genere si compone di 6 sottogeneri:"}
{"id": "5007768", "revid": "767487", "url": "https://it.wikipedia.org/wiki?curid=5007768", "title": "Half of Me", "text": "Half of Me \u00e8 un singolo della cantante britannica Geri Halliwell, pubblicato il 25 ottobre 2013 dalla Sony Music esclusivamente in Australia.\nVideo musicale.\nIl video musicale \u00e8 stato girato il giorno 16 ottobre 2013 e pubblicato il 28 dello stesso mese. Nel video si vede Geri che balla con modelli a torso nudo e con orsi in costume.\nIl video \u00e8 il decimo da solista per la cantante e il ventunesimo in cui appare in video musicale, contando i video insieme alle Spice Girls."}
{"id": "5007770", "revid": "1318658", "url": "https://it.wikipedia.org/wiki?curid=5007770", "title": "42nd Street", "text": ""}
{"id": "5007771", "revid": "161273", "url": "https://it.wikipedia.org/wiki?curid=5007771", "title": "Oltre il Cielo. Missili &amp; Razzi", "text": ""}
{"id": "5007778", "revid": "155634", "url": "https://it.wikipedia.org/wiki?curid=5007778", "title": "Torneo di Wimbledon 1931 - Doppio femminile", "text": "Dorothy Shepherd e Phyllis Mudford hanno battuto in finale Doris Metaxa e Josane Sigart 6-3, 3-6, 4-6."}
{"id": "5007787", "revid": "1442080", "url": "https://it.wikipedia.org/wiki?curid=5007787", "title": "Tim Bentinck", "text": "Dal 1979 \u00e8 sposato con Judith Ann Emerson, ed ha avuto due figli: William (1984) e Jasper (1988).\nHa iniziato la sua carriera nel 1979, ed ha fatto inoltre qualche doppiaggio, come nel film \"La carica dei 101 II - Macchia, un eroe a Londra\" in cui d\u00e0 la voce a Rudy.\nDoppiatori italiani.\nNelle versioni in italiano dei suoi lavori, Tim Bentinck \u00e8 stato doppiato da:\nDa doppiatore \u00e8 sostituito da:"}
{"id": "5007792", "revid": "224230", "url": "https://it.wikipedia.org/wiki?curid=5007792", "title": "Giuramento di fedelt\u00e0 al Fascismo", "text": ""}
{"id": "5007797", "revid": "254401", "url": "https://it.wikipedia.org/wiki?curid=5007797", "title": "Chiesa di Santa Maria in Passione", "text": "La chiesa di Santa Maria in Passione \u00e8 stato un edificio religioso del centro storico di Genova, situata nell'omonima piazza sulla collina di Castello, nel quartiere del Molo. Chiuso nell'Ottocento per le leggi di soppressione degli ordini religiosi emanate dal governo sabaudo, il complesso comprendente la chiesa fu dapprima trasformato in caserma e infine divenne sede dell'O.N.M.I., prima di venire quasi completamente distrutto durante la seconda guerra mondiale.\nDal 5 ottobre 2014 \u00e8 aperta al pubblico La Libera Collina di Castello, un nuovo Parco culturale urbano nel sito archeologico di Santa Maria in Passione.\nUno spazio culturale, luogo d'incontro e autoformazione: dove studenti, abitanti e persone operanti nel mondo dell'artigianato, della cultura e dell'arte possono sviluppare il proprio lavoro e condividerlo con la citt\u00e0.\nTante storie diverse che si raccontano, un percorso di cura attiva del bene nella forma dell'autogoverno e dell'autonomia.\nStoria.\nOrigini.\nSarebbe attestata al 1323 l'esistenza di una prima comunit\u00e0 religiosa delle monache agostiniane della Madonna della Piet\u00e0, poi di Santa Maria di Misericordia detta in Passione, che probabilmente fino al 1407 aveva sede in un altro edificio conventuale della zona. Nella prima met\u00e0 del Quattrocento \u00e8 attestato lo spostamento dell'ordine monastico presso la chiesa di San Silvestro, costruita nel XII secolo e andata completamente distrutta dai bombardamenti aerei della seconda guerra mondiale, che faceva parte della residenza medioevale dell'arcivescovo genovese e che dal 1449 ospitava un monastero delle Domenicane di Pisa. Da allora le monache della Madonna della Piet\u00e0 vennero chiamate anche \"Povere di San Silvestro\". E proprio per esigenze di spazi, dovute alla presenza nello stesso monastero di due diverse comunit\u00e0 di suore, le monache di Santa Maria in Passione avviarono la costruzione di una nuova sede conventuale con una propria chiesa (\"una capella con campana et altare\") accanto a quella di San Silvestro; il nuovo complesso, realizzato su una gi\u00e0 esistente casa degli Embriaci risalente al XIII secolo, fu iniziato nel 1457 e completato nel 1462. L'anno seguente papa Pio II, su richiesta delle stesse monache, proclam\u00f2 formalmente la loro appartenenza alla regola agostiniana.\nLa ricostruzione del XVI secolo.\nIntorno alla met\u00e0 del XVI secolo, con il crescere della comunit\u00e0 delle monache di Santa Maria in Passione, che negli anni precedenti avevano accolto altre congregazioni minori, si rese necessario un ampliamento del complesso. La chiesa, completamente ricostruita, venne consacrata, in un anno non precisato tra il 1553 e il 1559, dal vescovo Egidio Falcetta. Nel 1582 \u00e8 accertata la visita da parte del visitatore apostolico Francesco Bossi. Verso la met\u00e0 del XVII secolo gli interni della chiesa subirono un \"aggiornamento architettonico\" in stile barocco e con nuove modifiche strutturali: le crociere vennero trasformate in volte a vela, furono eliminati i costoloni e arrotondati gli angoli e gli archi acuti. Anche le decorazioni pittoriche conobbero una nuova fase con la realizzazione di affreschi e dipinti da parte dei pi\u00f9 importanti esponenti della pittura barocca genovese, tra i quali Valerio Castello, Domenico Piola (chiamato a collaborare dallo stesso Valerio Castello, al quale era stato commissionato l'intero ciclo degli affreschi) e Lazzaro Tavarone. Della chiesa originaria rimase inalterato solo il campanile.\nLa chiusura del convento.\nCon la fine della Repubblica di Genova e l'avvento della Repubblica Ligure napoleonica (1797) l'ordine religioso fu soppresso e la chiesa chiusa al culto; le monache vennero trasferite nel monastero di San Sebastiano. Solamente con la caduta del Primo Impero francese e il passaggio della Liguria nel Regno di Sardegna mentre dal 1818 gli antichi spazi conventuali accolsero le Canonichesse lateranensi dei soppressi monasteri di Santa Maria delle Grazie \"la nuova\", San Bartolomeo dell'Olivella e Sant'Andrea della Porta. Nel 1889, appellandosi a quanto stabilito da una nuova legge sulla soppressione degli ordini religiosi emanata dal Regno d'Italia nel 1866, il sindaco di Genova stabil\u00ec un nuovo abbandono del sito conventuale per far posto alla caserma delle Guardie di citt\u00e0. In seguito fu sede della Guardia di Finanza e infine dell'O.N.M.I.\nLa distruzione bellica e il progetto di recupero.\nL'ex complesso monastico, come quello vicino di San Silvestro, fu quasi completamente distrutto dai bombardamenti aerei della seconda guerra mondiale. Un primo bombardamento il 22 ottobre 1942 provoc\u00f2 l'incendio del tetto, ma il pi\u00f9 distruttivo fu un secondo attacco il 4 settembre 1944 che rase quasi al suolo la sommit\u00e0 della collina di Castello; i bombardamenti distrussero quasi completamente gli affreschi e provocarono gravi danni alle murature esterne che in parte dovettero essere demolite. Rimase invece quasi integro il campanile che fu consolidato e in seguito restaurato. Insieme con la chiesa venne completamente distrutto il vicino oratorio di Santa Maria, San Bernardo e dei Santissimi Re Magi, appartenente alla confraternita dei Tre Re Magi, del quale nulla rimane, salvo una lapide commemorativa. Fondato nel XIV secolo, aveva la volta affrescata da Lazzaro Tavarone.\nIl complesso rimase in rovina per decenni, finch\u00e9 a partire dagli anni settanta un progetto elaborato dal Comune di Genova e seguito dall'architetto Ignazio Gardella ha dato spazio a interventi di recupero di questa area del centro storico con la costruzione della nuova sede della Facolt\u00e0 di Architettura dell'Universit\u00e0 di Genova sul sito dell'ex convento di San Silvestro, della Fondazione Niccol\u00f2 Paganini e della sede dell'Osservatorio Urbano Permanente, creato per promuovere iniziative di risanamento e valorizzazione del centro storico; a partire dagli anni novanta un altro progetto (\"Progetto Civis Sistema\") prevede, inoltre, altri interventi di conservazione e recupero.\nDescrizione.\nIl complesso con i vari ampliamenti succedutisi nei secoli si presentava come una serie di volumi articolati su pi\u00f9 piani che dalla chiesa (separata dal convento dalla via S. Maria in Passione) scendeva fino alla sottostante via Mascherona.\nDella chiesa, oltre al campanile, sono rimaste la parte inferiore della facciata, parte dei muri perimetrali e la parte absidale, oltre ad alcuni resti del convento nella zona compresa tra la chiesa e la nuova sede della Facolt\u00e0 di Architettura. Nel rispetto degli antichi disegni sono state ripristinate la piazza e la salita di S. Maria in Passione e il giardino del convento e consolidati il campanile e le superstiti strutture della chiesa, realizzando una copertura sulla zona absidale per proteggere dagli agenti atmosferici i decori ancora visibili ed un'altra sulle rovine del convento. Sono stati anche realizzati alcuni locali nell'area dell'ex convento da destinare a sede dell'Osservatorio.\nIn quello che rimane della facciata sono visibili i gli archi del portico del palazzo medioevale degli Embriaci sulle cui strutture era stata edificata la chiesa, della quale \u00e8 ancora leggibile la planimetria, a navata unica, con il presbiterio allo stesso livello e il coro sopraelevato. Le pareti erano decorate da affreschi raffiguranti la storia della Passione ed episodi del Vangelo, andati quasi completamente distrutti, salvo alcuni frammenti, oggi conservati nel museo di Sant'Agostino.\nOpere d'arte.\nIl bombardamento del 1944 oltre ad aver provocato ingentissimi danni alla struttura ha causato la perdita totale delle decorazioni pittoriche originali (sia medioevali che barocche) e buona parte delle opere artistiche quali tele, quadri e statue ivi conservate. Grazie a diverse testimonianze fotografiche del 1943-1958 conservate nell'Archivio del Comune di Genova (servizio Beni Culturali) e nell'Archivio Fotografico della Soprintendenza per i Beni Artistici e Storici della Liguria si \u00e8 potuto stilare un elenco, parziale, degli elementi decorativi e delle opere custodite all'interno della chiesa prima del bombardamento o comunque trasferite durante o dopo la guerra.\nTra i quadri:\nTra gli affreschi perduti:"}
{"id": "5007804", "revid": "709406", "url": "https://it.wikipedia.org/wiki?curid=5007804", "title": "Glicol dietilenico", "text": ""}
{"id": "5007851", "revid": "6923", "url": "https://it.wikipedia.org/wiki?curid=5007851", "title": "Rally di Sardegna 2014", "text": "L'11\u00aa edizione del Rally Italia Sardegna, sesta prova del Campionato del mondo rally 2014, si \u00e8 corsa dal 5 all'8 giugno ed \u00e8 stata vinta dal francese S\u00e9bastien Ogier."}
{"id": "5007864", "revid": "214753", "url": "https://it.wikipedia.org/wiki?curid=5007864", "title": "Rally d'Italia Sardegna 2014", "text": ""}
{"id": "5007876", "revid": "599013", "url": "https://it.wikipedia.org/wiki?curid=5007876", "title": "Cattedrale di Wiener Neustadt", "text": "Lex cattedrale di Wiener Neustadt o cattedrale dell'Assunta e di San Ruperto (in tedesco Dom Mari\u00e4 Himmelfahrt und Sankt Rupert) si trova a Wiener Neustadt, in Austria. La chiesa \u00e8 stata cattedrale della diocesi di Wiener Neustadt dal 1468 al 1785, anno di soppressione della diocesi.\nStoria.\nLa posizione e l'orientamento della cattedrale rientrano nella pianificazione della citt\u00e0 nel Medioevo. La navata centrale \u00e8 orientata a nord e ad ovest in allineamento con il sorgere del sole nel giorno di Pentecoste, il 24 maggio 1192, data in cui il duca Leopoldo V \u00e8 investito dall'imperatore Enrico VI.\nNel 1207 ha avuto inizio la costruzione della cattedrale in stile romanico. L'edificio venne inaugurato nel 1279. Dal 1588 al 1630, Melchior Khlesl \u00e8 amministratore della diocesi e fa erigere il primo pulpito barocco. L'altare barocco con la pala di Giandomenico Cignaroli raffigurante l'Assunzione di Maria viene inaugurato nel 1776. Nel 1886 le torri, pericolanti, sono state demolite e in seguito ricostruite sotto la direzione dell'architetto viennese Richard Jordan.\nIl 6 marzo 2012 un incendio doloso compromette seriamente la cattedrale, che rimane chiusa per sei mesi per permettere le riparazioni."}
{"id": "5007890", "revid": "89752198", "url": "https://it.wikipedia.org/wiki?curid=5007890", "title": "Toline (Pisogne)", "text": "Toline \u00e8 una frazione del comune di Pisogne, in bassa Val Camonica, provincia di Brescia.\nI vicini di Toline nel XIV secolo pagavano le decima ai Federici di Erbanno. Il 16 luglio 1713 un'inondazione minacci\u00f2 il paese, ma pass\u00f2 indenne e sorsero numerosi ex voto a San Rocco, Sebastiano, Defendente, Pantaleone e Madonna del Carmine.\nGli scut\u00fcm sono nei dialetti camuni dei soprannomi o nomiglioli, a volte personali, altre indicanti tratti caratteristici di una comunit\u00e0. Quello che contraddistingue gli abitanti di Toline \u00e8 P\u00e8la fich."}
{"id": "5007892", "revid": "544909", "url": "https://it.wikipedia.org/wiki?curid=5007892", "title": "Fountainbleau", "text": ""}
{"id": "5007895", "revid": "880827", "url": "https://it.wikipedia.org/wiki?curid=5007895", "title": "Duomo di Wiener Neustadt", "text": ""}
{"id": "5007903", "revid": "125492060", "url": "https://it.wikipedia.org/wiki?curid=5007903", "title": "Palazzo di Teodorico", "text": "Il cosiddetto palazzo di Teodorico o Teoderico \u00e8 un avanzo murario situato a Ravenna, lungo la via di Roma e vicino alla basilica di Sant'Apollinare Nuovo.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nDescrizione.\n\u00c8 chiamato per tradizione, \"Palazzo di Teodorico\", ma in realt\u00e0, questa facciata \u00e8 quello che resta di una serie di costruzioni di epoche diverse.\nQuanto resta oggi della costruzione si riduce al blocco di facciata. Resta ancora in discussione l'originaria funzione della fabbrica. Nei primissimi anni del Novecento alcuni studiosi (fra i quali Corrado Ricci, Alessandro Testi Rasponi, Giuseppe Galassi e Gaetano Savini) ritennero che potesse essere una costruzione nata nel VII-VIII secolo e legata al complesso palaziale nato per ospitare gli Esarchi (governatori della citt\u00e0). Nel 1921 Giuseppe Gerola, allora Soprintendente a Ravenna, formul\u00f2 invece l'ipotesi che si trattasse degli avanzi della chiesa di San Salvatore ad Calchi (distrutta agli inizi del XVI secolo); questa ipotesi fu sviluppata qualche anno dopo da Paolo Verzone. \nNegli anni '50 del Novecento l'archeologo don Mario Mazzotti ha realizzato alcune indagini archeologiche allo scopo di potere meglio comprendere la storia dell'edificio, senza tuttavia giungere a conclusioni convincenti.\nLo studio storico del sito cominci\u00f2 dopo la scoperta di alcuni mosaici pavimentali nel XIX secolo."}
{"id": "5007905", "revid": "38120", "url": "https://it.wikipedia.org/wiki?curid=5007905", "title": "Palazzo di Teoderico", "text": ""}
{"id": "5007906", "revid": "38120", "url": "https://it.wikipedia.org/wiki?curid=5007906", "title": "Cosiddetto palazzo di Teoderico", "text": ""}
{"id": "5007907", "revid": "38120", "url": "https://it.wikipedia.org/wiki?curid=5007907", "title": "Cosiddetto palazzo di Teodorico", "text": ""}
{"id": "5007910", "revid": "1075510", "url": "https://it.wikipedia.org/wiki?curid=5007910", "title": "Alessandro Serpieri (1823-1885)", "text": " Svolse gran parte del suo lavoro ad Urbino dove, oltre a svolgere la sua attivit\u00e0 di scienziato, fu docente sia del Collegio dei Padri Scolopi sia dell'Universit\u00e0.\nBiografia.\nAlessandro Serpieri nacque a San Giovanni in Marignano il 31 ottobre del 1823. Fu a Rimini che Alessandro ricevette la sua prima educazione, impar\u00f2 a leggere e a scrivere sia l'italiano che il latino sotto la guida dei fratelli sacerdoti Speranza. Frequent\u00f2 poi il collegio dei Padri delle Scuole Pie di Urbino fino all'et\u00e0 di 15 anni. Il collegio ebbe un'importante influenza sulla vita del ragazzo, fondato dal pontefice urbinate Clemente XI, era infatti retto dai monaci Scolopi noti per il valore del loro insegnamento scientifico e culturale. In questo ambiente nacque in Alessandro anche la vocazione al sacerdozio. Entr\u00f2 come novizio delle Scuole Pie presso il collegio di Firenze, dove, concluso il tirocinio nel 1840 si dedic\u00f2 ai primi studi astronomici, grazie anche alla presenza del prestigioso osservatorio fiorentino. Ebbe noti e validi insegnanti nel Collegio fiorentino, tra i quali Giovanni Inghirami (sismologo e astronomo), Geremia Barsottini, maestro di Giosu\u00e8 Carducci. \nGi\u00e0 nel 1843, il giovane Alessandro, riusc\u00ec ad ottenere una cattedra presso il Convitto Tolomei di Siena, insegnando matematica e filosofia fino al 1846. Nello stesso anno ottenne sia la cattedra di fisica e filosofia presso il Collegio d'Urbino, sia la cattedra di fisica presso l'Universit\u00e0 di Urbino. Notevole fu l'attaccamento di Serpieri a questa citt\u00e0, infatti quasi tutte universit\u00e0 italiane gli offrirono una cattedra ma lui, puntualmente, rifiut\u00f2 sempre. Il 2 luglio 1848 venne consacrato sacerdote ed ebbe l'incarico di Ministro presso il convento degli Scolopi, dove si occup\u00f2 dei giovani e della loro educazione morale e intellettuale. \nNon molto pi\u00f9 tardi ebbe anche l'incarico di Rettore dell'universit\u00e0. Tra i suoi studenti ebbe anche il poeta Giovanni Pascoli che frequent\u00f2 il Collegio di padri Scolopi dal 1862 al 1871. Nella citt\u00e0 di Urbino svolse anche la sua prolifica attivit\u00e0 di scienziato dove produsse trenta scritti di astronomia, undici di fisica (alcuni dei quali tradotti in varie lingue), quindici di meteorologia e quattordici di sismologia, comprendenti sia elaborazioni teoriche che accurate raccolte di dati; scrisse anche riguardo a questioni religiose, filosofiche e pedagogiche, e infine \u00e8 considerevole anche un epistolario contenente circa mille lettere autografe. Sia al collegio che all'Universit\u00e0 il suo approccio didattico era basato sulla partecipazione attiva degli studenti alle sue lezioni, che erano costantemente sollecitati a completare per proprio conto i ragionamenti e le dimostrazioni inerenti alle leggi studiate. \nOgni anno accademico era per Serpieri occasione di ampliare e trattare nuovi temi, riprendeva e aggiornava di continuo le sue lezioni, dedicando particolare cura al metodo di insegnamento dei concetti. Tuttavia la sua attivit\u00e0 di professore non era solo mirata all'insegnamento di contenuti conoscitivi, ci\u00f2 che desiderava trasmettere era la passione allo studio e alla scoperta, ma questo fu possibile solo grazie alla sua intensa attivit\u00e0 di scienziato ricercatore. Questa incessante attivit\u00e0 ebbe per\u00f2 fine nel 1884 quando, in seguito ad un provvedimento che prevedeva la secolarizzazione degli istituti di istruzione religiosi, Alessandro Serpieri lasci\u00f2 la citt\u00e0. Serpieri non fu tuttavia costretto a lasciare la citt\u00e0, dato il suo prestigio gli fu concesso di mantenere il suo posto, ma decise comunque di andarsene insieme a tutti i suoi confratelli. Si trasfer\u00ec presso il collegio di Badia Fiesolana dove ottenne presto il ruolo di rettore. Pot\u00e9 quindi, grazie a questo incarico, continuare i suoi studi, e tenne anche qualche lezione nel Liceo degli Scolopi di Firenze. Mor\u00ec il 22 febbraio 1885, all'et\u00e0 di 61 anni, non riuscendo mai pi\u00f9 a ritornare alla sua amata Urbino.\nI contributi scientifici.\nAstronomia.\nAlessandro Serpieri si occup\u00f2 di astronomia sin dall'epoca dei suoi primi studi. Data la ristrettezza economica e la scarsit\u00e0 di strumenti, nella citt\u00e0 di Urbino si limit\u00f2 allo studio di fenomeni astronomici visibili ad occhio nudo, si concentr\u00f2 maggiormente sullo studio delle stelle cadenti, delle aurore boreali e della luce zodiacale. Grazie alle numerose osservazioni compil\u00f2 una serie di effemeridi molto dettagliate e precise che furono utilizzate da numerosi scienziati in Europa. In merito allo studio degli sciami meteorici Alessandro Serpieri dedic\u00f2 gli anni dal 1847 al 1875, pubblicando undici scritti. In particolare Serpieri riusc\u00ec a determinare con precisione la forma e la posizione di alcuni radianti, tra cui quello dello sciame meteorico delle Perseidi. Questi studi furono pubblicati in un articolo del 1867 \"\u201cSulla teoria fisica delle stelle cadenti\u201d\". Dagli suoi studi sulle stelle cadenti nacque anche una ricca corrispondenza con Giovanni Schiaparelli, il quale si confront\u00f2 con Serpieri per elaborare la sua ipotesi secondo la quale le stelle cadenti sono originate dai detriti lasciati dalle comete. Per quanto riguarda lo studio della luce zodiacale e delle aurore boreali, Serpieri elabor\u00f2 una teoria \"\u201ccosmico-atmosferica\u201d\" (teoria che fu poi smentita) secondo la quale i due fenomeni sarebbero entrambi originati dall'interazione della radiazione solare con l'atmosfera.\nSismologia.\nA partire dal 12 marzo 1873, giorno nel quale un violento terremoto scosse la penisola italiana, Alessandro Serpieri si dedic\u00f2 allo studio approfondito e sistematico degli eventi sismici in Italia. A seguito di tale evento infatti lo scienziato intraprese la raccolta di enormi quantit\u00e0 dati sul sisma, servendosi di un sismografo da lui stesso costruito, oltre che delle testimonianze di una vasta rete di corrispondenti e delle osservazioni in prima persona. Dalla raccolta dei dati selezion\u00f2 le informazioni che ritenne pi\u00f9 significative, ed elaborandole riusc\u00ec a definire la fisionomia del sisma con grande precisione. In un'analisi successiva rilev\u00f2 alcune aree della superficie terrestre che risultavano essere le prime colpite dal sisma. Quindi cerc\u00f2 di spiegare la propagazione delle scosse in analogia con il fenomeno delle stelle cadenti: come le stelle cadenti sembrano provenire e diramarsi a partire da un punto radiante, cos\u00ec la scossa sismica si propaga a partire da un \"\u201cradiante sismico\u201d\". Un'altra importante osservazione che fece fu sullo strano comportamento degli animali nei minuti precedenti al sisma. Secondo l'interpretazione Serpieri, infatti, il sisma \u00e8 preceduto da perturbazioni elettriche e magnetiche, alle quali gli animali sono sensibili. Questa ipotesi fu confermata dal fatto che in occasione dei terremoti si erano notate nelle stazioni telegrafiche frequenti perturbazioni galvanometriche. Cos\u00ec nacque in lui l'idea che gli uffici telegrafici potessero essere trasformati all'occasione in osservatori sismici. Questa idea fu colta con grande entusiasmo dalla direzione italiana dei Telegrafi Italiani, che nel 1873 stabil\u00ec che in caso di terremoto le comunicazioni si dovessero interrompere per studiare e registrare tutte le correnti accidentali che si formavano durante il corso del sisma. Nacque cos\u00ec, grazie a Serpieri, il primo servizio telegrafico di corrispondenza sismica in Italia. Per quanto riguarda l'aspetto teorico, si schier\u00f2 apertamente contro la \"\u201cteoria plutonica\u201d\", ipotizzando che il sisma sia originato a causa di grandi esplosioni nella profondit\u00e0 del suolo dovute a attivit\u00e0 vulcaniche sotterranee capaci di sollevare le rocce soprastanti. Questa teoria del \"\u201cvulcanismo profondo\u201d\", ebbe molto seguito e fu sviluppata da Giuseppe Mercalli e Carlo de Stefani, ed \u00e8 tuttora usata come spiegazione di alcuni eventi sismici. Il contributo di Serpieri alla sismologia fu straordinario, in un'epoca in cui era ancora una disciplina pionieristica, seppe concepire modernamente la sismologia come fisica terrestre, ponendo le fondamenta per una nuova disciplina, basata sulla raccolta dei dati e sulla loro elaborazione. Il suo lavoro sismologico \u00e8 contenuto in due saggi, che riscossero successo anche all'estero: \"\u201cIl terremoto e le sue leggi - Teorie e predizioni\u201d\" del 1873 e \"\u201cIl Terremoto\u201d\" del 1878.\nMeteorologia.\nMolto importante fu anche il lavoro svolto in campo meteorologico: dal primo maggio 1850 fino a tutto il 1883 Serpieri annot\u00f2 con cura, giorno per giorno, pressione, temperatura, umidit\u00e0, precipitazioni, vento, concentrazione di ozono, aspetto delle nubi e intensit\u00e0 della nebbia. Da questo lavoro nacquero numerosi scritti come \"\u201cBullettino meteorologico di Urbino\u201d\" del 1866 o \"\u201cI Registri delle Osservazioni\u201d\" contenenti numerose tabelle di dati. Grazie questa attivit\u00e0 di registrazione oggi, la citt\u00e0 di Urbino, pu\u00f2 vantare il pi\u00f9 ampio e antico registro di dati meteorologici d'Italia. Sempre nel 1850, insieme alle prime osservazioni meteorologiche Serpieri fond\u00f2 il primo osservatorio meteorologico delle Marche, con lo scopo di far progredire la meteorologia (scienza appena nata all'epoca) e di educare i giovani allo studio dell'atmosfera. Nonostante la volont\u00e0 dello scienziato di fondare un osservatorio nazionale, solamente nel 1880 fu effettivamente fondata la Societ\u00e0 Meteorologica Italiana, a Torino, alla quale Serpieri collabor\u00f2 attivamente.\nFisica.\nPer quanto riguarda gli studi in campo fisico da citare sono tre saggi scritti tra il 1868 e il 1884: \"\u201cSulla forza\u201d\", \"\u201cPotenziale elettrico\u201d\" e \"\u201cMisure assolute\u201d\", che ebbero notevole successo anche all'estero. Nonostante le ristrettezze economiche dell'Universit\u00e0, Serpieri raggiunse diversi risultati importanti: riusc\u00ec a verificare la possibilit\u00e0 di trasmissione simultanea di correnti elettriche opposte in uno stesso filo, ed effettu\u00f2 alcuni esperimenti sui telefoni evidenziandone alcune lacune rispetto alle elaborazioni teoriche sul loro funzionamento. Pubblic\u00f2 inoltre delle relazioni su alcune esperienze con i tubi catodici ideati dall'inglese William Crookes, che lo rendevano il primo fisico in Italia, insieme ad Augusto Righi, ad occuparsi dell'argomento. Nel saggio \"\u201cLa forza considerata nelle sue principali trasformazioni\u201d\" del 1868, egli proponeva una visione unitaria dei fenomeni fisici unificati sotto lo stesso concetto di forza. In particolare indagava i fenomeni concernenti i quattro grandi campi di studio della fisica ottocentesca: termodinamica, ottica, elettricit\u00e0 e magnetismo, con il tentativo di sostituire la pluralit\u00e0 degli \u201cimponderabili\u201d (si credeva all'epoca che i fenomeni fisici fossero causati da perturbazioni in particolari fluidi imponderabili) con una semplice dinamica della materia ponderabile fondata sul concetto di forza. L'obiettivo era quindi quello di semplificare l'articolazione interna alla fisica al fine di rendere pi\u00f9 efficace il progresso dell'indagine fisica. Questo lavoro avrebbe dovuto essere molto pi\u00f9 ampliato e integrato in un progetto pi\u00f9 ampio ma, purtroppo, le sue condizioni di salute si facevano via via sempre pi\u00f9 gravi. Tuttavia pi\u00f9 che per il valore teorico, le opere di Serpieri furono apprezzate soprattutto per il loro valore divulgativo e didattico.\nLa divulgazione scientifica.\nL'obiettivo della gran parte delle sue opere era la divulgazione di concetti scientifici per un pubblico sempre pi\u00f9 vasto, e il suo linguaggio di esposizione semplice e chiaro rende ancor pi\u00f9 efficace le sue opere. \u00c8 considerato in questo senso un capolavoro il saggio \"\u201cIl potenziale elettrico nell'insegnamento elementare della elettrostatica\u201d\" del 1882 con il quale introduceva in maniera semplificata ed elementare il concetto di potenziale elettrico, senza ricorrere al calcolo infinitesimale. Il metodo usato nella trattazione di questi concetti era rigoroso e semplice, facendo appello alla matematica pi\u00f9 elementare; in questo modo era possibile l'insegnamento del potenziale elettrico anche ad un livello non universitario. Ad ampliamento di questo scritto usc\u00ec il trattato \"\u201cMisure assolute\u201d\" del 1884. Sono quindi le qualit\u00e0 formative del sapere scientifico che emergono dai suoi lavori, nell'ottica che studiare la scienza significhi educare la mente al ragionamento e all'amore per la verit\u00e0 e che quindi questo processo di istruzione abbia anche valore di formazione morale."}
{"id": "5007913", "revid": "6923", "url": "https://it.wikipedia.org/wiki?curid=5007913", "title": "Tiny Tim (razzo)", "text": "Il Tiny Tim era un razzo di 298\u00a0mm e veniva montato sugli aerei F6F, F8F-1 ed il modello seguente F8F-1B.\nIl razzo era prodotto con l'uso di tubi da oleodotto, e pertanto, in calibro 298\u00a0mm (11,75 pollici); dentro aveva il corpo bomba dell'ordigno semiperforante da 225\u00a0kg, che conteneva 58\u00a0kg di esplosivo TNT. Il primo lancio avvenne nell'aprile 1944. L'arma sarebbe stata formidabile per attaccare anche bersagli come le corazzate; addirittura venne ipotizzato di usare i Corsair dei Marines per attaccare le rampe di lancio dei missili V-1. Ma non si verific\u00f2, anche perch\u00e9 queste bombe-razzo erano ancora inaffidabili e solo nel dicembre 1944 ne venne dichiarata l'operativit\u00e0. Provate da vari aerei, i Corsair erano i loro tipici vettori e potevano portarne due (da 292\u00a0kg l'una) assieme a 8 razzi \"normali\". La dotazione non fu mai molto consistente e al massimo un reparto ne aveva un paio. Ebbero uso solo sporadico ad Okinawa."}
{"id": "5007914", "revid": "287204", "url": "https://it.wikipedia.org/wiki?curid=5007914", "title": "Fontainebleau (disambigua)", "text": ""}
{"id": "5007917", "revid": "4175", "url": "https://it.wikipedia.org/wiki?curid=5007917", "title": "John O'Shea (1957)", "text": ""}
{"id": "5007921", "revid": "226458", "url": "https://it.wikipedia.org/wiki?curid=5007921", "title": "John O'Shea", "text": "John O'Shea pu\u00f2 riferirsi a:"}
{"id": "5007930", "revid": "767487", "url": "https://it.wikipedia.org/wiki?curid=5007930", "title": "Ordine di Agostinho Neto", "text": "LOrdine di Agostinho Neto \u00e8 un'onorificenza dell'Angola. \u00c8 intitolato ad Agostinho Neto, primo presidente della repubblica dopo l'indipendenza dal Portogallo. Fino al 2004 era la pi\u00f9 alta onorificenza dell'Angola, ma con la riforma del sistema angolano di onorificenze \u00e8 retrocessa al secondo posto.\nL'ordine \u00e8 composto da un unico grado ed \u00e8 concesso a cittadini angolani e stranieri; tra questi ultimi vi sono soprattutto capi di stato e di governo e leader politici.\nInsegne.\nIl \"nastro\" \u00e8 di colore rosso, con una stella a cinque punte su sfondo giallo e tre strisce verticali di colore giallo, nero e rosso sul bordo destro."}
{"id": "5007957", "revid": "122930994", "url": "https://it.wikipedia.org/wiki?curid=5007957", "title": "Beffroi di Bruges", "text": "Il Beffroi, o in neerlandese Belfort, \u00e8 la torre civica medievale che sorge nel centro storico di Bruges, in Belgio.\n\u00c8 uno dei simboli della citt\u00e0, ospitava in passato un tesoro e gli archivi comunali, e fungeva da punto di osservazione per avvistare gli incendi e altri pericoli.\nMisura un'altezza di 83 metri, e, da pi\u00f9 di quattro secoli, si presenta leggermente inclinato verso sinistra di 1,19 metri. Visitabile, conta 366 gradini e ospita un carillon composto da 47 campane.\nStoria e descrizione.\nSul luogo dell'attuale torre civica e mercato coperto, si trovava una prima costruzione sormontata da una torre in legno eretta nel 1240. Gli edifici ospitavano i mercati della lana e dei tessuti e dei magazzini. La torre aveva gi\u00e0 una funzione amministrativa e custodiva una cassaforte e gli archivi cittadini. L'edificio dei mercati presentava gi\u00e0 le forme attuali, un imponente fronte in laterizi su due livelli, aperto da possenti bifore, coronato da merlature e dotato di torrette angolari.\nUn incendio distrusse la torre nel 1280 e gli archivi andarono persi. Allora si decise la costruzione di un vero e proprio municipio, sulla piazzadel Burg, dove ricollocare gran parte degli uffici amministrativi.\nLa torre venne subito ricostruita fra il 1282 e il 1296 con i due corpi quadrati digradanti e una guglia in legno di coronamento. \nIl mercato coperto si estese progressivamente nel corso del XV secolo, e tra il 1483 e il 1487 venne aggiunta la parte superiore, ottagonale, della torre, in pietra bianca affiancata da quattro pinnacoli e sormontata da una nuova guglia lignea portante una statua di San Michele.\nTuttavia nel 1493 un fulmine diede il via ad un nuovo incendio che distrusse ancora la parte superiore e con essa le campane civiche. Subito ricostruita, la nuova guglia lignea venne coronata dal leone rampante delle Fiandre.\nNel XVI secolo venne aggiunta una galleria dietro il mercato coperto, cos\u00ec come al primo piano del cortile interno. Inoltre la facciata, sul Grote Markt venne dotata dell'edicola con la nicchia che ospita la statua della \"Madonna col Bambino\", opera rinascimentale del 1523 di Lanceloot Blondeel.\nNel 1741 un altro incendio distrusse ancora una volta la guglia della torre. Venne restaurata nel 1753 e ricevette l'attuale coronamento neogotico nel 1822.\nIl carillon.\nPrima del XVI secolo le campane della torre erano azionate manualmente e il loro suono regolava lo svolgimento della vita cittadina, come l'apertura e chiusura delle porte civiche, l'inizio e la fine del lavoro (era proibito all'epoca lavorare con una luminosit\u00e0 insufficiente), il permesso di girar per strada senza torce e le varie festivit\u00e0.\nDal 1523 un tamburo, azionato da un orologio, automatizz\u00f2 certe campane, come quelle delle ore. Grazie alla creazione di questo carillon fu anche possibile di suonare certe partizioni musicali sia religiose che profane. Infatti a partire dal 1604 le autorit\u00e0 cittadine assunsero un suonatore di carillon per le melodie domenicali, dei giorni festivi e di mercato.\nNel 1675 il carrello era composto da 35 campane, costruito dal'anversese Melchior de Haze. Dopo l'incendio del 1741 il carillon venne dotato delle attuali 47 campane, fuse da Joris Dumery, e con un peso totale di 27,5 tonnellate."}
{"id": "5007958", "revid": "767487", "url": "https://it.wikipedia.org/wiki?curid=5007958", "title": "Beffroi di Gand", "text": "Il Beffroi di Gand, o in fiammingo \"Belfort Gent\", \u00e8 la torre civica e uno dei tre campanili medievali allineati del centro storico della citt\u00e0 fiamminga di Gand, in Belgio (gli altri due appartengono alla cattedrale di San Bavone e alla chiesa di San Nicola).\nMisura 95 metri di altezza e costituisce uno dei pi\u00f9 bei Beffroi d'Europa; simbolo dell'autonomia e dell'indipendenza della citt\u00e0 di Gand.\nInoltre fa parte della lista delle Torri campanarie di Belgio e Francia iscritta nei Patrimoni mondiali dell'umanit\u00e0 dell'UNESCO.\nStoria e descrizione.\nIl Beffroi venne eretto in stile gotico a partire dal 1313. Nel 1323 quattro piani su sei erano stati gi\u00e0 innalzati. Fra il 1377 e il 1380 venne aggiunto un coronamento ligneo temporaneo al quale fu issato il leggendario \"Draak van Gent\", il Drago di Gand, segnavento, come simbolo di custodia del tesoro.\nIn seguito i coronamenti, sempre lignei, furono pi\u00f9 volte cambiati; fino a che nel 1851, vi venne issata una guglia di ghisa in stile neogotico. Tuttavia gi\u00e0 mezzo secolo dopo la guglia presentava notevoli segni di degrado, cos\u00ec si approfitto dell'imminente Esposizione universale del 1913 per riedificarla. Il progetto venne presentato da Valentin Vaerwyck e subito approvato e messo in opera.\nNel corso dei secoli assunse funzioni diverse. Dal 1402 vi vennero conservati i \"Privilegi cittadini\" e le \"Carte civiche\", chiusi in un forziere, a sua volta custodito nella \"Stanza segreta\" della torre. Tuttavia nel 1539 vennero trasferiti a Lilla, per tornare in citt\u00e0 nel 1578 per mano dei calvinisti durante le lotte contro Filippo II di Spagna. Ma vennero portati nel Municipio. Dal 1633 il Beffroi venne utilizzato solo come archivio della \"Corporazione di San Michele\".\nParallelamente la struttura serv\u00ec anche da torre di guardia della citt\u00e0, soprattutto inerente al temutissimo al fuoco. Dal 1442 le guardie civiche vi risiedettero al suo interno, e insieme a sei trombettisti, formarono il \"Corpo di vigilanza della citt\u00e0\" che assicur\u00f2, attraverso il suono delle campane, una guardia continua su Gand fino al 1869.\nIl carillon di campane.\nAll'inizio le campane furono utilizzate solo in contesti religiosi, ma pi\u00f9 le citt\u00e0 si svilupparono e pi\u00f9 le campane svolsero funzioni pi\u00f9 diverse nella vita quotidiana. La \"Campana dell'Allerta\", detta anche \"Roland\" (dal nome del nordico paladino Rolando) venne issata sul beffroi nel 1325, e dal 1378 suon\u00f2 anche le ore. Se suonava all'allerta, il suo suono veniva preceduto dai rintocchi di tre piccole campane dai toni differenti: era l'inizio del carillon. Negli anni il carillon di Gand venne man mano ingrandito; oggi conta ben 54 campane."}
{"id": "5007959", "revid": "339392", "url": "https://it.wikipedia.org/wiki?curid=5007959", "title": "Belfort (Bruges)", "text": ""}
{"id": "5007960", "revid": "339392", "url": "https://it.wikipedia.org/wiki?curid=5007960", "title": "Belfort (Gand)", "text": ""}
{"id": "5007976", "revid": "1543377", "url": "https://it.wikipedia.org/wiki?curid=5007976", "title": "Callipogonini", "text": "I Callipogonini sono una trib\u00f9 di coleotteri della famiglia dei Cerambicidi, sottofamiglia Prioninae.\nDenominazioni.\nLa trib\u00f9 \u00e8 stata descritta dall'entomologo francese James Livingston Thomson nel 1860.\nMorfologia.\nI Callipogonini sono riconoscibili fra gli altri Prioninae per il loro ampio e rettangolare primo segmento del torace negli esemplari maschi, spesso con due placche triangolari lucenti sul disco, ed il terzo articolo delle antenne fortemente allungate. Essi differiscono dai Macrotomini, ai quali sono fortemente affini, per avere gli occhi molto reniformi. Le elitre hanno molto raramente delle costole longitudinali.\nDistribuzione.\nI Callipogoni sono diffusi soprattutto nell'America del Sud ed in Africa. Negli altri continenti essi hanno una diffusione pi\u00f9 limitata: in Nordamerica, Europa e Medio Oriente non sono presenti che alcune specie del genere \"Ergates\", come in Asia orientale (Territorio del Litorale) non esiste che una sola specie endemica di \"Callipogon\"."}
{"id": "5007978", "revid": "6923", "url": "https://it.wikipedia.org/wiki?curid=5007978", "title": "Nomos Glash\u00fctte", "text": "Nomos Glash\u00fctte/SA \u00e8 una manifattura orologiaia tedesca con sede a Glash\u00fctte in Sassonia che produce e distribuisce orologi meccanici sia a carica manuale sia, a partire dal 2015, a carica automatica.\nStoria.\nNel 1990 Roland Schwertner di D\u00fcsseldorf, esperto informatico e fotografo, fece registrare il marchio NOMOS Glash\u00fctte/SA. La societ\u00e0 \u00e8 diretta da Uwe Ahrendt, socio gerente e responsabile della produzione a Glash\u00fctte, Judith Borowski, socio responsabile del marchio e del design e dal fondatore Roland Schwertner che ancora oggi ricopre il ruolo di direttore del reparto vendite.\nNel 2005 fu presentato il primo calibro automatico in-house, e NOMOS Glash\u00fctte divent\u00f2 manifattura. Da allora tutti i calibri sono costruiti e montati in loco.\nLa sede della manifattura orologiaia \u00e8 a Glash\u00fctte, cittadina sassone dal ricco patrimonio storico, sinonimo dell'alta orologeria. La denominazione d\u2019origine \"Glash\u00fctte\" \u00e8 tutelata per legge: perch\u00e9 ad un orologio si possa aggiungere la dicitura \"Glash\u00fctte\", il produttore deve realizzare almeno il 50 percento dei componenti del calibro in loco. Nomos Glash\u00fctte ne produce fino al 95 percento a Glash\u00fctte.\nNomos Glash\u00fctte ha tre sedi nella cittadina sassone. Nell\u2019ex edificio della stazione ferroviaria si trova il reparto amministrativo, nella cosiddetta Chronometrie, uno stabilimento in alto sulla collina chiamata \"Erbenhang\", lavora una gran parte degli orologiai dipendenti. Nel settembre del 2017 fu poi inaugurato il nuovo stabilimento produttivo a Schlottwitz, un quartiere di Glash\u00fctte.\nNomos Glash\u00fctte \u00e8 membro del Deutscher Werkbund, l\u2019associazione tedesca che ha preceduto il movimento Bauhaus. Essa rappresenta gli interessi delle imprese che uniscono il lavoro manuale alla produzione industriale e al design con funzionalit\u00e0.\nI modelli.\nNel 1992 Nomos Glash\u00fctte present\u00f2 quattro modelli di base: Tangente, Orion, Ludwig e Tetra, seguiti dai modelli Tangomat (2005), Club (2007), Z\u00fcrich (2009), Ahoi (2013), Metro (2014), Minimatik (2015) e Autobahn (2018). Nel 2013 furono presentati Lambda e Lux, due segnatempo d\u2019alta orologeria in oro.\nI calibri.\nDall\u2019aprile del 2005 Nomos Glash\u00fctte monta soltanto calibri prodotti in-house, i cui componenti derivano quasi tutti dalla manifattura. Dal 2015 in poi questi calibri sono successivamente allestiti dello scappamento proprietario (Nomos Swing-System) e portano la denominazione DUW Deutsche Uhrenwerke.\nIl calibro pi\u00f9 recente, DUW 6101, fu lanciato nel 2018. Porta la denominazione \"neomatik datario\". \"neomatik\" \u00e8 sinonimo di calibri automatici particolarmente sottili, riprogettati da cima a fondo dalla manifattura, come anche il DUW 3001 presentato nel 2015.\nI movimenti automatici.\nNomos Glash\u00fctte possiede diversi brevetti: per il meccanismo del datario, l\u2019indicatore di carica e lo scappamento.\nI movimenti proprietari di Nomos Glash\u00fctte sono muniti della tipica platina a tre quarti di Glash\u00fctte, sono placcati di rodio, impreziositi dalla rifinitura Glash\u00fctte e dal perlage Nomos. Altre particolarit\u00e0: meccanismo a secondi morti, regolazione fine in sei posizioni, cricco d\u2019arresto Nomos tradizionale di Glash\u00fctte; viti blu temperate, finitura a raggi di sole sulla ruota del cricco e sulla ruota della corona. Ulteriori caratteristiche particolari dei calibri DUW 1001 e 2002: regolazione fine a collo di cigno, bilanciere inciso a mano, chatons in oro avvitati, riserva di carica di 84 ore, doppio bariletto, bilanciere compensato con viti.\nRiconoscimenti.\nGli orologi Nomos hanno ricevuto pi\u00f9 di 150 rinomati premi di design (fino al dicembre 2018), tra cui l\u2019iF Design Award, il Good Design Award, il red dot Design Award, il German Design Award, il premio \"Goldene Unruh\" della rivista tedesca \"Uhren Magazin\", il premio del pubblico \"Uhr des Jahres\u00a0\u2013 Orologio dell\u2019Anno\" del giornale \"Welt am Sonntag\" e il Chrono Award austriaco.\nCome prima marca non svizzera, dopo il premio per A. Lange &amp; S\u00f6hne, a Nomos Glash\u00fctte \u00e8 stato conferito il Grand Prix d\u2019Horlogerie de Gen\u00e8ve (GPHG) \u2013 l\u2019Oscar dell\u2019arte orologiaia.\nAltro.\nDal 1906 al 1910 esisteva la \"Nomos-Uhr-Gesellschaft, Guido M\u00fcller &amp; Co.\", un\u2019impresa che importava orologi svizzeri per poi distribuirli con la molto prestigiosa (e proficua) dicitura \"Glash\u00fctte/Sachsen\". La societ\u00e0 A. Lange &amp; S\u00f6hne intraprese i necessari passi legali per impedire questa prassi commerciale, di conseguenza l\u2019originaria societ\u00e0 Nomos dovette cessare l\u2019attivit\u00e0. Comunque, l\u2019unica caratteristica che la \"Nomos-Uhr-Gesellschaft\" e la Nomos Glash\u00fctte/SA hanno in comune \u00e8 la denominazione \"Nomos\"."}
{"id": "5007979", "revid": "104458", "url": "https://it.wikipedia.org/wiki?curid=5007979", "title": "Polyakov", "text": ""}
{"id": "5007980", "revid": "28592", "url": "https://it.wikipedia.org/wiki?curid=5007980", "title": "Sinagoga grande corale di San Pietroburgo", "text": ""}
{"id": "5007986", "revid": "104458", "url": "https://it.wikipedia.org/wiki?curid=5007986", "title": "Vladislav Polyakov", "text": ""}
{"id": "5007988", "revid": "610351", "url": "https://it.wikipedia.org/wiki?curid=5007988", "title": "Arthur Lewis", "text": ""}
{"id": "5007996", "revid": "729019", "url": "https://it.wikipedia.org/wiki?curid=5007996", "title": "Isola di Boracay", "text": "Boracay (pronuncia: Bor\u00e0cai) \u00e8 un'isola delle Filippine situata all'estremit\u00e0 settentrionale dell'isola di Panay, nella provincia di Aklan che ha per capoluogo Kalibo, nella Visayas Occidentale. Si affaccia a est sul Mar di Sibuyan e a ovest sul Mare di Sulu. Boracay ha una superficie di circa 10 chilometri quadrati, un'elevazione massima di 100 metri ed era abitata, nel 2010, da poco meno di 30 000 abitanti.\nL'isola \u00e8 amministrativamente parte della Municipalit\u00e0 di Malay e ne ospita 3 Baranggay: Balabag, Manoc-Manoc e Yapak.\nMorfologia.\nBoracay \u00e8 un'appendice della grande isola di Panay da cui \u00e8 separata da uno stretto tratto di mare e alla quale \u00e8 collegata da un regolare servizio di piccoli traghetti e ferry che fanno servizio dal Caticlan \"Jetty Port\" all'isola.\nL'isola ha una forma circa rettangolare con il lato pi\u00f9 lungo disposto sull'asse nord-nord-ovest - sud-sud-est per una lunghezza di circa 10 chilometri e una larghezza di circa 3 chilometri nel punto pi\u00f9 largo nella zona settentrionale: gran parte del lato occidentale \u00e8 occupata da una lunga spiaggia bianca che ospita un grandissimo numero di hotel e alberghi che fanno dell'isola di Boracay una delle pi\u00f9 importanti mete turistiche delle Filippine; il versante nord \u00e8 caratterizzato da una spiaggia di sabbia di conchiglie chiamata \"Puka Shell Beach\" mentre parte del lato est \u00e8 occupato dalla spiaggia di \"Bulabog\".\nIl punto pi\u00f9 alto si incontra a circa met\u00e0 dell'isola, dove una altura di circa 100 metri di altezza e a picco sul mare guarda a est sul Mare di Sibuyan.\nL'isola di Boracay, similmente alle altre isole presenti nell'arcipelago delle Filippine e a quella latitudini, \u00e8 ricoperta di vegetazione tropicale tipica di quei climi: palme da cocco, pittospori, alstonie, \"Canarium ovatum\" per citare alcune delle piante pi\u00f9 comuni. Tuttavia il grande successo che l'isola di Boracay ha ottenuto sul fronte del turismo internazionale sta minacciando l'originale ecosistema dell'isola che appare fortemente urbanizzata sia sulle coste che nell'entroterra, con la continua nascita di nuovi resort e la conseguente parziale deforestazione del luogo.\nLo sviluppo del turismo.\nIl turismo sull'isola di Boracay vive dall'anno 2001 un grande sviluppo: la presenza di turisti stranieri \u00e8 passata dai 76 000 del 2001 ai quasi 280 000 del 2011, mentre il numero di presenze di turisti filippini \u00e8 passato da 188 000 a 470 000; fra gli stranieri dominano i coreani, seguiti dai cittadini di Taiwan e dai cinesi. I periodi di massima affluenza di turisti stranieri sono i mesi di agosto, di febbraio e di luglio.\nLa parte pi\u00f9 frequentata e nota dell'isola, oltre ad essere la pi\u00f9 sviluppata in termini di strutture ricettive, \u00e8 il lato ovest, occupato in gran parte dalla famosa \"White beach\" (la spiaggia bianca) sulla quale si affacciano direttamente decine di piccoli e grandi alberghi, bar, ristoranti e locali notturni spesso aperti giorno e notte. La lunga spiaggia \u00e8 suddivisa in tre zone chiamate \"Station 1\", \"Station 2\" e \"Station 3\" che accolgono la gran parte delle strutture alberghiere e dei locali per turisti ma che sono anche le zone pi\u00f9 popolari e meno lussuose dell'isola. I grandi alberghi internazionali sono raccolti nella parte pi\u00f9 a nord, pi\u00f9 isolati e spesso dotati di spiagge private.\nL'isola \u00e8 servita da due aeroporti: il pi\u00f9 vicino \u00e8 l'Aeroporto di Caticlan e si trova nel territorio della municipalit\u00e0 di Malay; l'aeroporto di Kalibo, invece, si trova a circa 70 chilometri dall'isola ed \u00e8 collegato a Boracay da regolari servizi di pullman.\nFauna.\nL'isola di Boracay, similmente a molte altre delle Filippine, ospita varie specie di animali endemici di quell'arcipelago: di particolare interesse alcune specie di pipistrelli, fra i quali il pipistrello della frutta dal muso corto di Peters (\"Cynopterus luzoniensis\"), il rossetto di Geoffroy (\"Rousettus amplexicaudatus\"), il pipistrello della frutta dalla lingua lunga minore (\"Macroglossus minimus\"), il pipistrello della frutta muschiato maggiore (\"Ptenochirus jagori\")."}
{"id": "5007999", "revid": "287204", "url": "https://it.wikipedia.org/wiki?curid=5007999", "title": "Nastri d'argento 2014", "text": "La 69\u00aa edizione dei Nastri d'argento si \u00e8 tenuta il 28 giugno 2014 al Teatro antico di Taormina.\nLe candidature sono state annunciate il 29 maggio al MAXXI di Roma. Nella stessa occasione sono stati consegnati i Nastri alla carriera a Francesco Rosi, Piero Tosi e Marina Cicogna ed il Nastro dell'anno a \"La sedia della felicit\u00e0\", ultimo film di Carlo Mazzacurati, regista scomparso pochi mesi prima.\nI Nastri ai documentari sono stati assegnati il 31 gennaio al Teatro Ambra Garbatella di Roma, mentre i Corti d'argento sono stati consegnati l'11 marzo alla Casa del cinema di Roma.\nIn questa edizione \u00e8 stato introdotto il premio per il miglior casting director.\nVincitori e candidati.\nI vincitori sono indicati in grassetto, a seguire gli altri candidati."}
{"id": "5008000", "revid": "1573940", "url": "https://it.wikipedia.org/wiki?curid=5008000", "title": "Chiesa di Nostra Signora della Ceramica", "text": "La chiesa di Nostra Signora della Ceramica \u00e8 una chiesa situata a Bruges, in Belgio.\nDi stile gotico e barocco, venne costruita a partire dal XIII secolo. All'interno del complesso \u00e8 presente un museo comprendente dipinti, sculture, mobili, arazzi, vetrate, posate e utensili antichi. Vi \u00e8 inoltre sepolto il beato Idesbaldo delle Dune nel 1830."}
{"id": "5008004", "revid": "335346", "url": "https://it.wikipedia.org/wiki?curid=5008004", "title": "Informatica (universit\u00e0)", "text": ""}
{"id": "5008009", "revid": "217830", "url": "https://it.wikipedia.org/wiki?curid=5008009", "title": "Lorenzo Bertelli", "text": "Biografia.\nHa debuttato nei Rally nel \"Trofeo 500 nazionale\" al Rally 1000 Miglia del 2010, al volante di una Fiat Abarth 500 del team \"Miele Racing\". Con lo stesso team ha esordito nel mondiale WRC, correndo con una Mitsubishi Lancer Evo IX prima e con una Subaru Impreza poi. Nel maggio del 2013 passa al volante della Ford Fiesta RRC, con la quale conquista la sua prima vittoria in WRC-2 nel Rally di Sardegna 2014.\nNel 2014 si classifica terzo nel campionato del mondo WRC-2, cogliendo la prima vittoria in carriera, e collezionando in totale 4 podi. Nello stesso anno conquista anche i primi punti nel mondiale WRC durante il Rally di Sardegna. Nel 2015 fa il suo debutto nel WRC. Nella stagione 2016 disputa nuovamente il mondiale WRC, concludendo 22\u00ba in classifica generale con 5 punti conquistati."}
{"id": "5008010", "revid": "281944", "url": "https://it.wikipedia.org/wiki?curid=5008010", "title": "Boracay", "text": ""}
{"id": "5008012", "revid": "544909", "url": "https://it.wikipedia.org/wiki?curid=5008012", "title": "Recorded Live", "text": ""}
{"id": "5008025", "revid": "767487", "url": "https://it.wikipedia.org/wiki?curid=5008025", "title": "Unione Sportiva Sanremese 1955-1956", "text": "Questa voce raccoglie le informazioni riguardanti l'Unione Sportiva Sanremese nelle competizioni ufficiali della stagione 1955-1956.\nRosa.\n "}
{"id": "5008067", "revid": "977234", "url": "https://it.wikipedia.org/wiki?curid=5008067", "title": "Xperia C", "text": ""}
{"id": "5008069", "revid": "767487", "url": "https://it.wikipedia.org/wiki?curid=5008069", "title": "Alma Guillermoprieto", "text": "Biografia.\nGuillermoprieto \u00e8 nata e cresciuta a Citt\u00e0 del Messico. Durante l\u00b4adolescenza si \u00e8 trasferita con la madre a New York dove ha studiato danza moderna per molti anni. Dal 1962 al 1973 \u00e8 stata una ballerina professionista.\nA met\u00e0 degli anni \u00b470 ha iniziato la sua carriera giornalistica prima per \"The Guardian\" e quindi per il \"Washington Post\". \nNel gennaio del 1982 \u00e8 stata una dei due giornalisti (l\u00b4altro era Raymond Bonner del \"The New York Times\") che ha scritto la storia del massacro di El Mozote nel quale 900 abitanti del viaggio El Mozote erano stati uccisi dall'esercito di El Salvador nel dicembre del 1981.\nLa storia venne pubblicata contemporaneamente nel \"Post\" e nel \"Times\" il 27 gennaio 1982 suscitando aspre critiche da parte dell\u00b4amministrazione Reagan, che parl\u00f2 di propaganda. \nNelle decadi successiva Guillermoprieto \u00e8 stata l\u00b4inviata in America Meridionale per conto di \"Newsweek\".\nNell\u00b4aprile 1995, sotto richiesta di Gabriel Garc\u00eda M\u00e1rquez, Guillermoprieto prese parte al workshop inaugurale della \"Fundaci\u00f3n para un Nuevo Periodismo Iberoamericano\", un istituto che promuove il giornalismo nel continente. Da allora lei ha preso parte ad altri 7 Workshop."}
{"id": "5008072", "revid": "932277", "url": "https://it.wikipedia.org/wiki?curid=5008072", "title": "Si bursae parcas, fuge papas et patriarchas", "text": "Si bursae parcas, fuge papas et patriarchas \u00e8 una locuzione latina che, tradotta letteralmente, significa: \"Se ci tieni alla borsa, fuggi papi e patriarchi\". Pi\u00f9 genericamente, invita coloro che non vogliono spendere e spandere a star lontani da quelli che, pur essendo o parendo ricchi, hanno di mira i beni degli altri."}
{"id": "5008078", "revid": "124992382", "url": "https://it.wikipedia.org/wiki?curid=5008078", "title": "Nazionale di pallamano maschile dei Paesi Bassi", "text": "La nazionale olandese di pallamano rappresenta i Paesi Bassi nelle competizioni internazionali e la sua attivit\u00e0 \u00e8 gestita dalla Netherlands Handbal Verbond."}
{"id": "5008079", "revid": "767487", "url": "https://it.wikipedia.org/wiki?curid=5008079", "title": "Fury (film 2014)", "text": "Fury \u00e8 un film del 2014 scritto e diretto da David Ayer, con protagonisti Brad Pitt, Shia LaBeouf e Logan Lerman.\nTrama.\nAprile 1945: le forze alleate avanzano in profondit\u00e0 nella Germania nazista, duramente contrastate dagli ultimi reparti della Wehrmacht ancora efficienti. Tra i rottami di una battaglia tra carri si aggira un ufficiale tedesco a cavallo, che viene ucciso da un capocarro statunitense a colpi di pugnale. Si tratta di Don \"Wardaddy\" Collier, un sergente carrista della 2\u00aa Divisione corazzata; nel suo blindato, unico mezzo rimasto integro, si trova il resto dell'equipaggio: il cannoniere Boyd Swan, profondamente cristiano e soprannominato \"Bibbia\", il pilota messicano Trini \"Gordo\" Garcia e il rude servente Grady \"Coon-Ass\" Travis, con i quali ha condiviso oltre tre anni di servizio nell'Esercito degli Stati Uniti e duri combattimenti nel deserto nordafricano e in Normandia. A bordo del loro carro armato, uno Sherman M4A3E8 dal nome di battaglia \"Fury\", si trovava anche il copilota/mitragliere Red, che tuttavia \u00e8 rimasto ucciso nello scontro. Di ritorno al campo della divisione, al sergente e ai suoi uomini viene assegnata la giovane recluta Norman Ellison, arruolato solo da otto settimane come dattilografo e perci\u00f2 rimasto sempre nelle retrovie; egli non \u00e8 mai stato in un carro armato, non ha ricevuto addestramento specifico e non ha mai ucciso un nemico. Al primo incontro con Collier e gli altri carristi Norman \u00e8 trattato con sufficienza, ironia e aggressivit\u00e0.\nIl plotone di cui \"Fury\" fa parte \u00e8 incaricato di appoggiare il reparto di fanteria del capitano Waggoner e si mette in marcia. Nel corso dello spostamento, per\u00f2, la colonna \u00e8 sorpresa da un gruppo di ragazzini tedeschi armati di lanciagranate Panzerfaust: Norman li intravede per primo ma, credendoli inoffensivi, non lancia alcun avvertimento. Lo Sherman del sottotenente Parker viene distrutto e il sottufficiale perisce con l'intero equipaggio. Collier, infuriato, riprende aspramente il giovane dicendogli che ogni tedesco \u00e8 un nemico che non pu\u00f2 essere risparmiato. Nel tentativo di educare il ragazzo alla cruda realt\u00e0 della guerra, decide di addestrarlo personalmente: dopo aver raggiunto la fanteria e aver eliminato due postazioni anticarro tedesche, il sergente d\u00e0 a Norman il proprio revolver per uccidere un prigioniero. Davanti al rifiuto del ragazzo il sergente lo placca, gli forza l'arma in mano e gli fa premere il grilletto, lasciandolo scioccato. Il giorno successivo gli statunitensi assaltano un villaggio e, nel corso del combattimento, Norman riesce a farsi forza e uccidere con la mitragliatrice alcuni soldati tedeschi. Dopo la battaglia Collier lo porta con s\u00e9 nella perquisizione di una casa, che si rivela abitata da due donne: Irma e la sua cugina pi\u00f9 giovane, Emma, con la quale Norman ha un rapporto sessuale. La situazione quasi casalinga e distesa \u00e8 per\u00f2 interrotta dal resto dell'equipaggio di \"Fury\", che manifesta il proprio risentimento per l'atteggiamento di Collier. In ogni caso il sergente viene convocato dal capitano Waggoner e la formazione americana deve lasciare il villaggio; durante i preparativi, per\u00f2, alcuni tiri d'artiglieria sconvolgono il centro del paese e colpiscono in pieno l'abitazione delle due donne, uccidendole e causando la disperazione di Norman, gi\u00e0 abbastanza provato da quel che ha visto.\nAl plotone guidato ora da \"Fury\" \u00e8 stata assegnata una difficile missione: i quattro carri armati devono presidiare un incrocio e impedire che importanti forze tedesche, in arrivo da est su un tratto di fronte pressoch\u00e9 scoperto, lo occupino e arrivino a minacciare le retrovie della divisione. La piccola colonna cade nell'imboscata di un carro armato pesante Panzer VI Tiger I mimetizzato e, dopo un frenetico combattimento, Collier riesce a metterlo fuori uso, non prima per\u00f2 che il mezzo tedesco abbia eliminato gli altri tre Sherman. La radio, inoltre, \u00e8 rimasta danneggiata nel feroce scontro e Collier opta per continuare in solitaria la missione senza poter avvertire il comando. Arrivato all'incrocio, \"Fury\" \u00e8 temporaneamente reso inutilizzabile da una mina: Collier invia allora Norman su un'altura boscosa poco distante, mentre si dedica con gli altri uomini a tentare una qualche riparazione. Il giovane torna tuttavia di corsa, avvertendo che un gran numero di Waffen-SS bene armate e motivate sta marciando proprio verso di loro. Dopo indecisioni e tentennamenti, i cinque carristi decidono di nascondersi nel carro armato, di tendere un'imboscata agli ignari tedeschi e di difendere fino all'ultimo l'incrocio. La battaglia sembra all'inizio arridere agli americani, protetti dalla corazzatura di \"Fury\" e forti dell'effetto sorpresa; ciononostante, a sera, Grady, Gordo e Boyd rimangono uccisi uno dopo l'altro. Il sergente Collier \u00e8 mortalmente ferito da un tiratore scelto mentre manovra la Browning M2 montata sul tetto della torre.\nIncapace di fuggire, ordina a Norman di uscire dalla botola d'emergenza e salvarsi; subito dopo alcuni tedeschi introducono bombe a mano dal portello della cupola e l'esplosione uccide Collier. Norman si nasconde nella buca provocata dalla mina anticarro sotto al veicolo e le SS riprendono la loro marcia; Norman viene scorto da un giovane soldato tedesco che, tuttavia, prova compassione per lui e non avverte i suoi commilitoni. Il ragazzo si addormenta e il mattino seguente rientra nel carro devastato; afflitto, sente dei passi sullo scafo metallico e afferra il revolver del defunto sergente: ma si tratta di soldati americani, che lo aiutano a uscire da \"Fury\" e lo caricano su un'ambulanza militare. Dal lunotto posteriore, Norman getta un'ultima occhiata allo Sherman malconcio e circondato da cataste di cadaveri.\nProduzione.\nCast.\nIl 3 aprile 2013 la Sony ha annunciato l'inizio dei provini per assemblare il cast principale del film quando Brad Pitt, che aveva gi\u00e0 preso parte al film di guerra \"Bastardi senza gloria\" nel 2009, accett\u00f2 per interpretare il ruolo principale di Wardaddy. Il 23 aprile dello stesso anno Shia LaBeouf venne unito al cast insieme a Logan Lerman, scelto il 1\u00ba maggio per vestire i panni del giovane soldato Norman Ellison; due settimane dopo \"The Hollywood Reporter\" annunci\u00f2 che Michael Pe\u00f1a era occupato in trattative per prendere parte all'equipaggio di Pitt nel film, e alla fine accett\u00f2. Infine, il 17 maggio 2014 Jon Bernthal venne scelto come quinto e ultimo personaggio principale, a cui venne assegnata la parte di Grady Travis, un cocciuto e viziato nativo dell'Arkansas.\nPre-produzione.\nPrima delle riprese, il regista David Ayer pretese che gli attori si sottoponessero ad un allenamento in un campo di addestramento gestito dalla Navy SEALs, per aumentare la propria massa muscolare e sostenere gli sforzi che avrebbero dovuto subire durante la realizzazione del film. Riguardo a questa scelta, Pitt dichiar\u00f2: \"\u00c8 stato un allenamento molto duro: eravamo affamati, avevamo freddo, eravamo sporchi e dovevamo continuare a provare in continuazione: come se non bastasse, dovevamo vivere nella stessa abitazione dove mangiavamo, dormivamo e defecavamo insieme; l'allenamento dur\u00f2 quattro mesi e mangiavamo cibo freddo. Per fare alcune scene dovevamo svegliarci all'alba e lavorare tutto il giorno fino al tramonto\". Ayer spieg\u00f2 questa scelta dicendo: \"Posso essere molto crudele come regista e potrei fare di tutto per ottenere quello che voglio\".\nRiprese.\nLa troupe inizi\u00f2 a filmare le prime scene del film nella regione dell'Hertfordshire, in Inghilterra, nel settembre 2013: Brad Pitt fu incaricato di guidare i carri armati direttamente nei luoghi di riprese, visto che erano troppo pesanti per essere spostati su rimorchi. Le riprese principali si sono svolte invece presso la contea dell'Oxfordshire, dove sono state ambientate le scene di guerra: la Pinewood Studios ha dovuto mandare lettere di avvertimento ai piccoli villaggi di Shriburn, Pyrton e Watlington, informandoli che si sarebbero potute verificare rumori di spari ed esplosioni. Il 15 ottobre 2013, uno stuntman \u00e8 stato accidentalmente pugnalato alla spalla da una baionetta durante le prove sul set nella provincia di Pyrton; fu portato all'ospedale John Radcliffe Hospital di Oxford da un aereo ambulanza. La polizia dichiar\u00f2 l'episodio come un incidente. Un altro incidente si verific\u00f2 nel novembre dello stesso anno quando fu girata una scena in cui le comparse indossavano divise della Wehrmacht e della Waffen-SS proprio nel Remembrance Day. Ayer si scus\u00f2, e pure la Sony.\nPromozione.\nLa prima clip promozionale del film viene diffusa il 10 giugno 2014 durante il terzo Electronic Entertainment Expo a Los Angeles, mentre il 24 giugno viene diffuso il primo poster ufficiale. Il primo trailer invece viene diffuso il 25 giugno.\nIl primo poster italiano viene pubblicato il 12 gennaio 2015, mentre il primo trailer italiano viene diffuso il 9 aprile seguente.\nDistribuzione.\nLa pellicola, inizialmente programmata per il 14 novembre, viene anticipata nelle sale cinematografiche statunitensi al 17 ottobre 2014.\nIn Italia la distribuzione del film era prevista per il 29 gennaio 2015 ma non \u00e8 potuto uscire in quanto la casa di distribuzione Moviemax \u00e8 fallita poco prima dell'uscita della pellicola. Il film \u00e8 stato distribuito in Italia dalla Lucky Red, il 2 giugno 2015.\nAccoglienza.\nIncassi.\nIl film ha avuto un grande successo al botteghino. \"Fury\" ha guadagnato $ 85,8 milioni di dollari solo in Nord America e $ 126 milioni di dollari in altri territori, per un totale di $ 211 milioni di dollari in tutto il mondo, contro un budget stimato sui $ 68 milioni di dollari.\nIn Nord America il film \u00e8 stato distribuito ufficialmente il 17 ottobre 2014 e ha incassato $ 1.2 milioni di dollari in un giorno e oltre $ 23.5 milioni di dollari nel primo weekend di programmazione in 2.489 sale cinema; diventa quindi l'incasso pi\u00f9 grande nel Paese di Ayer dopo \"Fast and Furious\" e \"S.W.A.T.\" Il film ha avuto un buon successo anche in altre nazioni, piazzandosi al primo posto in Australia (2,2 milioni), Finlandia (410.000), Regno Unito (4.2 milioni) e Ucraina (160.000); \u00e8 arrivato invece al quinto posto in Francia (2.1 milioni di euro).\nCritica.\nIl film \u00e8 stato accolto da recensioni generalmente positive dalla critica, che ha lodato soprattutto la direzione di Ayer, l'uso degli effetti speciali e l'interpretazione di Brad Pitt e di Logan Lerman. Il sito Rotten Tomatoes ha definito il film \"fresco\" con il 77% di recensioni positive basate su 221 critiche, dando un voto di 7 stelle su 10. Il sito ha inoltre dichiarato: \"Fury \u00e8 uno dei migliori film di guerra degli ultimi trent'anni: riesce perfettamente a cogliere quelli che son stati gli orrori della guerra, le ambizioni future e i combattimenti nemici\".\nSecondo Metacritic, il film ha un punteggio di 64 su 100 basato su 47 recensioni, mentre il The Boston Globe ha dato al film 2,5 stelle su 4, apprezzando in particolare la performance di Pitt nei panni del sergente Wardaddy, e il Los Angeles Times lo ha descritto come \"una delle migliori interpretazioni di Brad Pitt nella sua carriera\"."}
{"id": "5008080", "revid": "6923", "url": "https://it.wikipedia.org/wiki?curid=5008080", "title": "Vincere scis, Hannibal, victoria uti nescis", "text": "Vincere scis, Hannibal, victoria uti nescis \u00e8 una locuzione latina, tratta da Ab urbe condita libri, opera di Tito Livio, che significa: \"Sai vincere, Annibale, ma non sai sfruttare la vittoria\".\nLa locuzione \u00e8 riferita agli sviluppi della Battaglia di Canne, parte della seconda guerra punica, combattuta il 2 agosto 216 a.C. Secondo quanto riportato da Tito Livio deriva da una riflessione di Maarbale, comandante di cavalleria dell'esercito cartaginese, che rivolgendosi al generale Annibale pronuncia la frase: \"Non omnia nimirum eidem di dedere. Vincere scis, Hannibal; victoria uti nescis\" ovvero, \"Gli dei non hanno elargito tutti i doni alla stessa persona. Tu Annibale sai vincere, ma non sai sfruttare la vittoria\"."}
{"id": "5008086", "revid": "216805", "url": "https://it.wikipedia.org/wiki?curid=5008086", "title": "Aquilino di \u00c9vreux", "text": "Biografia.\nAquilino \u00e8 conosciuto per una vita leggendaria, i cui manoscritti pi\u00f9 antichi non sono anteriori al XII secolo e il cui culto dunque sembra essere attestato almeno nell'XI secolo.\nNato da nobile famiglia a Bayeux in Bassa Normandia, nel 620 circa, serve nell'esercito del re merovingio Clodoveo II\u00b0 (639-657) e combatte contro i visigoti.\nRitornato a Chartres e sposatosi, si spost\u00f2 con la moglie poco a nord ad \u00c9vreux in Alta Normandia, dedicandosi a poveri e ai sofferenti. Eletto vescovo di \u00c9vreux, succede a sant'Eterno (\"Aethrius\" o \"Eternus\") e governa la diocesi fino alla morte, nel 695 circa, dopo aver partecipato al concilio di Rouen con San Ansperto.\nDal punto di vista storico e documentario, un vescovo Aquilino appare in due sole occasioni, giugno 683 o 684 (esequie di sant'Audoeno) e nel 688 o 689 (concilio di Rouen).\nCulto.\nFin dagli antichi martirologi, il giorno dedicato al santo \u00e8 il 19 ottobre:"}
{"id": "5008088", "revid": "21880", "url": "https://it.wikipedia.org/wiki?curid=5008088", "title": "Biscutella", "text": "Biscutella \u00e8 un genere di piante appartenente alla famiglia Brassicaceae, distribuito in buona parte dell'Europa e dell'area mediterranea. \nIl suo nome deriva dalla forma caratteristica del frutto, una siliqua formata da due carpelli rotondeggianti e schiacciati, accostati fra di loro come due scudetti.\nTassonomia.\nIn questo genere sono riconosciute le seguenti specie:\nSpecie italiane.\nIn Italia sono presenti 19 taxa (fra specie e sottospecie) riferibili a due sottogeneri: \nLa sect. Laevigatae \u00e8 costituita in Italia da 6 taxa tetraploidi (2n=36) e da 8 taxa diploidi (2n=18). La subsp. \"laevigata\" (tetraploide) \u00e8 senz'altro la pi\u00f9 diffusa ed \u00e8 presente con continuit\u00e0 in tutto l'arco alpino e lungo l'Appennino, fino al Monte Pollino. Le altre sottospecie tetraploidi (tutte endemiche) hanno una distribuzione pi\u00f9 limitata, circoscritta a particolari aree geografiche o a particolari tipi di substrato (calcareo o serpentinoso). Le popolazioni della subsp. \"laevigata\" si sarebbero originate per autopoliploidia dai diploidi presenti in pianura o nella bassa montagna, in quelle aree montuose lasciate libere dai ghiacci quaternari.. I taxa diploidi, di origine pi\u00f9 antica, sono rappresentati da alcune specie montane e da numerose specie di pianura o di bassa montagna distribuite in sequenza e su aree distinte lungo il versante tirrenico della Penisola, dal confine con la Francia fino all'Appennino Calabrese.\nTaxa tetraploidi (2n=36 cromosomi)\nTaxa diploidi (2n=18 cromosomi)"}
{"id": "5008094", "revid": "587728", "url": "https://it.wikipedia.org/wiki?curid=5008094", "title": "Transofobia", "text": ""}
{"id": "5008095", "revid": "112588766", "url": "https://it.wikipedia.org/wiki?curid=5008095", "title": "T-ara's Best of Best 2009-2012 ~Korean ver.~", "text": "T-ara's Best of Best 2009-2012 ~Korean ver.~ \u00e8 la prima compilation giapponese del gruppo musicale sudcoreano T-ara, pubblicata nel 2012 dall'etichetta discografica EMI Music Japan.\nIl disco.\nLa compilation venne pubblicata il 10 ottobre 2012 per celebrare un anno dal debutto del gruppo in Giappone. Il disco contiene tutti i singoli, e i loro video musicali, da \"Absolute First Album\" a \"Funky Town\", incluso il singolo digitale \"We Are The One\" per 2010 FIFA World Cup. L'Ultra-deluxe Edition fu pubblicata il 17 ottobre 2012, contenente, oltre al disco, un photobook di 72 pagine e un documentario di 120 minuti sul viaggio in Europa delle T-ara."}
{"id": "5008100", "revid": "2091899", "url": "https://it.wikipedia.org/wiki?curid=5008100", "title": "Shake It Up (Selena Gomez)", "text": "Shake It Up \u00e8 un singolo della cantante statunitense Selena Gomez, estratto dall'album \"\", colonna sonora della serie televisiva \"A tutto ritmo\". Il singolo \u00e8 stato pubblicato il 24 ottobre 2010 dall'etichetta discografica Walt Disney Records e viene utilizzato come sigla per la serie televisiva.\nIl titolo del singolo d\u00e0 il nome alla serie in inglese (\"Shake It Up\")."}
{"id": "5008102", "revid": "1543377", "url": "https://it.wikipedia.org/wiki?curid=5008102", "title": "Ascesso peritonsillare", "text": "Un ascesso peritonsillare \u00e8 un'infezione relativamente comune della regione della testa e del collo. Si tratta di una nota complicanza della tonsillite e consiste in una raccolta di pus nello spazio peritonsillare (\"peri\" significa circostante).\nSecondo alcuni studi questo disturbo ha un'incidenza di circa 1 su 10.000, rappresentando circa un terzo di tutti gli ascessi dei tessuti molli della testa e del collo. \u00c8 l'infezione della regione della testa e del collo che pi\u00f9 comunemente viene rilevata nei pronto soccorso.\nEpidemiologia.\nL'incidenza dell'ascesso peritonsillare \u00e8 variabile in base alle diverse aree geografiche. In un lavoro nell'Irlanda del Nord l'incidenza \u00e8 stata pari a 10 casi per 100.000 persone all'anno.\nNegli Stati Uniti, l'incidenza sembra aggirarsi attorno a circa 30 casi per 100.000 persone all'anno.\nIn Danimarca l'incidenza \u00e8 pi\u00f9 elevata e raggiunge i 41 casi per 100.000 persone.\nLa maggior parte delle infezioni si verifica nei mesi di novembre/dicembre ed in quelli di aprile/maggio.\nQuesti stessi mesi sono quelli nei quali si registra un'incidenza pi\u00f9 elevata di faringite streptococcica e di tonsillite essudativa.\nNei soggetti con questo disturbo la presenza di infezione da virus Epstein\u2013Barr ha una prevalenza bassa, pari all'1.8%.\nL'ascesso peritonsillare pu\u00f2 verificarsi a qualsiasi et\u00e0, anche se spesso ricorre con maggiore frequenza nella fascia di et\u00e0 compresa tra i 20 e i 40 anni.\nI bambini pi\u00f9 piccoli che sviluppano un ascesso peritonsillare sono spesso immunocompromessi ed in essi l'infezione pu\u00f2 causare una\nsignificativa ostruzione delle vie aeree.\nMortalit\u00e0 e morbilit\u00e0.\nLa mortalit\u00e0 dovuta all'ascesso peritonsillare \u00e8 sconosciuta. La morbilit\u00e0 \u00e8 soprattutto legata alle possibili complicanze.\nNon esistono predilezioni di etnia o di sesso (l'incidenza \u00e8 sovrapponibile tra maschi e femmine).\nEziologia.\nL'ascesso peritonsillare in genere si verifica come complicanza di un episodio non trattato (o trattato solo parzialmente) di tonsillite acuta. L'infezione, in questi casi, si propaga all'area peritonsillare (peritonsillite).\nI patogeni coinvolti negli ascessi peritonsillari possono essere batteri sia aerobi sia anaerobi.\nTra i batteri aerobi l'agente patogeno pi\u00f9 frequente e importante sembra essere \"Streptococcus pyogenes\" (Streptococco beta-emolitico di gruppo A). Altri agenti patogeni aerobici isolati dagli agoaspirati comprendono \"Staphylococcus aureus\", \"Haemophilus influenzae\", \"Corynebacterium\" e \"Neisserie\".\nTra i batteri anaerobi un ruolo importante \u00e8 rivestito da \"Fusobacterium necrophorum\", \"Peptostreptococcus\", \"Prevotella\" e \"Bacteroides\". In molti ascessi, comunque, \u00e8 possibile evidenziare la coinfezione di agenti sia anaerobi che aerobi.\nFisiopatologia.\nLe due tonsille palatine sono localizzate lateralmente nell'orofaringe, tra i pilastri tonsillari anteriore e posteriore, costituiti sostanzialmente dai muscoli glosso palatino e faringopalatino.\nOgni tonsilla risulta circondato da una capsula, derivante dall'aponeurosi intrafaringea, che va a coprire la regione mediale della tonsilla, fornendo sostegno ed un percorso ai vasi sanguigni e nervi. \n\u00c8 in questo spazio virtuale, tra la capsula e la tonsilla, che si pu\u00f2 venire a formare ed accrescere un ascesso peritonsillare.\nPer la contiguit\u00e0 con altri spazi pi\u00f9 profondi, un'infezione in questa zona pu\u00f2 estendersi e potenzialmente coinvolgere strutture parafaringee e retrofaringee.\nLa formazione di un ascesso peritonsillare di solito prevede alcuni passaggi che vanno dalla semplice tonsillite alla cellulite e, infine, alla formazione dell'ascesso vero e proprio. Le ghiandole di Weber, ghiandole salivari mucose che si trovano localizzate nel palato molle, superiormente alla tonsilla, probabilmente svolgono un ruolo chiave nella eziologia dell'infezione.\nLa loro infiammazione pu\u00f2 infatti provocare cellulite locale che successivamente pu\u00f2 evolvere fino alla necrosi tissutale con formazione di pus.\nClinica.\nSegni e sintomi.\nAl momento della consultazione del medico il paziente riferisce la presenza da almeno 4-5 giorni di:\nL'esecuzione dell'esame obiettivo pu\u00f2 mettere in evidenza un paziente sofferente e a disagio che presenta:\nEsami di laboratorio.\nIl paziente viene sottoposto agli usuali esami ematochimici di routine, comprendenti un esame emocromocitometrico che mette in evidenza la presenza di leucocitosi. Utile anche l'esecuzione della proteina C-reattiva, in genere elevata, e del monotest o test per gli anticorpi eterofili al fine di escludere una infezione da Epstein Barr Virus (EBV) o da citomegalovirus (CMV).\nNei casi pi\u00f9 gravi e nei pazienti compromessi pu\u00f2 essere necessario eseguire delle emocolture.\nAppare comunque importante eseguire delle colture batteriche a partire dal materiale drenato dall'ascesso (oppure ottenuto tramite agoaspirato) per identificare l'organismo responsabile e guidare la terapia antibiotica).\nImaging.\nGli studi di imaging possono avvalersi dell'esecuzione di una radiografia laterale dei tessuti molli del collo, oppure di un'ecografia intraorale, che metter\u00e0 in evidenza una discreta cavit\u00e0 ascessuale.\nIn casi particolari \u00e8 possibile ricorrere ad una tomografia computerizzata (TC) con mezzo di contrasto della testa e del collo, al fine di evidenziare dimensioni ed estensione dell'ascesso.\nTrattamento.\nAspirazione con ago.\nSi tratta di una procedura relativamente semplice, non particolarmente dolorosa per il paziente, efficace ed economica.\nL'area interessata deve essere preventivamente anestetizzata con un'associazione precostituita di lidocaina e adrenalina (epinefrina).\nSi ricorre quindi alla puntura ed aspirazione dell'area che appare pi\u00f9 morbida ed interessata dall'ascesso. L'aspirazione di solito inizia a partire dal polo superiore, e solo in caso di mancata fuoriuscita di materiale purulento si pu\u00f2 tentare l'aspirazione del polo medio o inferiore. Si utilizza per la procedura un ago 16 o 18 gauge collegato ad una siringa di 10 mL.\nIncisione dell'ascesso e drenaggio.\nCon il paziente in posizione seduta e ricorrendo ad un abbassalingua per mantenere la lingua retratta, si provvede a infiltrare l'area interessata con lidocaina e adrenalina (epinefrina).\nSi utilizza quindi un piccolo bisturi per praticare un'incisione larga circa 0,5\u00a0cm e profonda circa 1\u00a0cm. A questo punto \u00e8 possibile utilizzare una piccola pinza emostatica per sondare l'ascesso e facilitarne il drenaggio del pus.\nTonsillectomia.\nNon vi \u00e8 evidenza che un intervento chirurgico di tonsillectomia elettiva sia effettivamente utile per prevenire futuri ascessi peritonsillari in questi soggetti: un ascesso peritonsillare post tonsillectomia \u00e8 un evento raro ma non impossibile. Tuttavia, di fronte ad un paziente con una storia personale di episodi ricorrenti di questo disturbo, oppure un soggetto che presenta importanti disturbi respiratori nel sonno, \u00e8 necessario considerare la tonsillectomia elettiva. Anche soggetti che per et\u00e0 o mancanza di cooperazione non possono essere trattati con anestesia locale, ma richiedono di essere trattati con anestesia generale sono degli ottimi candidati alla tonsillectomia, in quanto il tasso di complicanze \u00e8 comunque basso.\nTrattamento medico.\nIl trattamento antibiotico, in associazione al drenaggio dell'ascesso, rappresenta un cardine della terapia. Questo trattamento dovrebbe precedere sia il drenaggio che le risposte degli esami colturali.\nLa penicillina rappresenta ancora il trattamento efficace e di scelta in un'ampia percentuale di pazienti. Tuttavia la presenza di infezioni polimicrobiche e sostenute da batteri produttori di beta-lattamasi comporta spesso la necessit\u00e0 di ricorrere ad associazioni (ad esempio con metronidazolo) oppure ad agenti ad ampio spettro (ad esempio le cefalosporine di seconda o terza generazione).\nAntibiotico semisintetico che agisce bloccando la sintesi delle proteine (tramite blocco della dissociazione del peptidil tRNA dai ribosomi). Efficace per via orale o parenterale verso gli anaerobi o alcuni ceppi di streptococchi e stafilococchi.\nUtile in particolare in associazione con metronidazolo. Efficace in circa il 98% dei pazienti. Interferisce con la sintesi della parete cellulare nei batteri in fase di moltiplicazione.\nUtile in trattamento associato con benzatil penicillina G. Efficace in circa il 98% dei pazienti trattati. Inibisce la sintesi del DNA causando la morte cellulare. Agisce verso diversi batteri anaerobi e protozoi.\nPu\u00f2 essere il trattamento iniziale per le infezioni streptococciche resistenti alla penicillina G o nelle infezioni stafilococciche.\nViene utilizzata per via parenterale, almeno in una fase iniziale (non pi\u00f9 di 2 giorni nei soggetti anziani per il rischio di tromboflebiti), e successivamente per via orale quando clinicamente indicato.\nInibisce la crescita batterica, bloccando la dissociazione del peptidil tRNA dai ribosomi, causando l'arresto della sintesi delle proteine che dipende dal RNA stesso. Utile nel trattamento delle infezioni da stafilococchi e streptococchi. Indicata nei pazienti allergici alla penicillina."}
{"id": "5008104", "revid": "110157", "url": "https://it.wikipedia.org/wiki?curid=5008104", "title": "MolMed", "text": "MolMed \u00e8 una azienda italiana di biotecnologie focalizzata su ricerca, sviluppo e validazione clinica di terapie innovative per la cura del cancro. La Societ\u00e0 ha sede legale e operativa a Milano, all'interno del Parco scientifico biomedico San Raffaele (che include l'omonimo ospedale, l'istituto di ricerca ed un'universit\u00e0 privata) e una sede operativa a Bresso presso OpenZone. \nLa societ\u00e0 \u00e8 stata fondata da Claudio Bordignon nel 1996 come joint-venture tra Science Park Raf e Boehringer Mannheim, con l'obiettivo di creare una struttura specializzata nella manipolazione ex vivo di cellule umane per la fornitura di servizi di terapia genica per protocolli clinici sperimentali.\nQuotata alla Borsa italiana sul mercato MTA dal 2008.\nStoria.\nNel corso dei suoi primi tre anni, durante i quali avviene l'acquisizione di Boehringer Mannheim da parte di Roche, che vende la propria quota di MolMed al fondo di venture capital EDCP, MolMed sviluppa tecnologie proprie e competenze nel campo della terapia genica e cellulare paziente-specifica.\nNel 2000 il modello aziendale di MolMed muta da societ\u00e0 di servizi ad azienda biofarmaceutica di prodotto, e la societ\u00e0 affianca all'attivit\u00e0 di servizi quelle tipiche di una societ\u00e0 di sviluppo di biofarmaci, con una focalizzazione su nuove terapie per la cura del cancro.\nInfatti nel 2002 avviene l\u2019acquisizione ed incorporazione di Genera S.p.A., la societ\u00e0 di ricerca dell\u2019Istituto Scientifico San Raffaele, e nel 2004 fanno ingresso nell'azionariato di MolMed tre importanti investitori privati italiani: Fininvest, Herule Finance (in seguito H-Equity S.r.l.) e La Leonardo Finanziaria (ora Delfin S. \u00e0 r.l.), con un aumento di capitale di 20 milioni di euro.\nNel 2006 avviene un aumento di capitale di 16 milioni di euro e nel 2007 di 10 milioni, fino ad arrivare alla quotazione in borsa nel 2008 con un'offerta pubblica di sottoscrizione (Opa) del 25% delle azioni, con cui sono stati raccolti 56 milioni di euro al lordo delle spese. Il totale azioni emesse era di 105.207.808 (100% azioni ordinarie senza valore nominale).\nInfine, nel 2010 viene effettuato un aumento di capitale sociale in opzione (58 milioni di euro al lordo delle spese), con una nuova azione emessa per ogni azione circolante, per un totale di 210\u00a0415\u00a0616 azioni emesse (100% azioni ordinarie senza valore nominale)\nNel marzo 2020 Fininvest, azionista di riferimento con il 23,13%, ha annunciato di voler aderire all'Opa totalitaria della giapponese Agc (Mitsubishi) al prezzo di 0,518 euro ad azione, con un premio del 110% rispetto al prezzo registrato nella seduta del giorno precedente (0,24 euro). L'offerta valorizza l'intera societ\u00e0 240 milioni. Per la Fininvest si tratta di una plusvalenza di 30 milioni. All'operazione ha aderito anche H-Invest (1,52%) di Ennio Doris. Al termine dell'Opa il delisting del titolo.\nProdotti.\nIl portafoglio prodotti di MolMed include terapeutici antitumorali in sviluppo clinico e preclinico:"}
{"id": "5008110", "revid": "73843", "url": "https://it.wikipedia.org/wiki?curid=5008110", "title": "Cristiano Citton", "text": "Fu due volte campione del mondo di inseguimento a squadre open, nel 1996 a Manchester e nel 1997 a Perth. Sempre nel 1997 vinse il Gran Premio della Liberazione su strada. Partecip\u00f2 alle Olimpiadi di Atlanta nel 1996 e di Sydney nel 2000 come componente del quartetto di inseguimento. In attivit\u00e0 fino al 2001 da affiliato del Gruppo Sportivo Forestale, dopo il ritiro ha svolto la professione di comandante per il Corpo Forestale dello Stato e ricoperto il ruolo di responsabile tecnico del velodromo Mercante a Bassano del Grappa."}
{"id": "5008115", "revid": "767487", "url": "https://it.wikipedia.org/wiki?curid=5008115", "title": "Gerrie Eijlers", "text": ""}
{"id": "5008124", "revid": "155634", "url": "https://it.wikipedia.org/wiki?curid=5008124", "title": "Torneo di Wimbledon 1932 - Doppio femminile", "text": "Doris Metaxa e Josane Sigart hanno battuto in finale Elizabeth Ryan e Helen Jacobs 6-4, 6-3."}
{"id": "5008128", "revid": "767487", "url": "https://it.wikipedia.org/wiki?curid=5008128", "title": "Scemo &amp; + scemo 2", "text": "Scemo &amp; + scemo 2 (\"Dumb and Dumber To\") \u00e8 un film del 2014 scritto, diretto e prodotto dai fratelli Peter e Bobby Farrelly.\nLa pellicola, con protagonisti Jim Carrey e Jeff Daniels, \u00e8 il sequel del film \"Scemo &amp; pi\u00f9 scemo\" (\"Dumb and Dumber\") del 1994.\nTrama.\nVenti anni dopo le vicende di Aspen, Lloyd \u00e8 ricoverato in una clinica psichiatrica e Harry, tutti i mercoled\u00ec, gli fa visita. Ad un certo punto, tuttavia, l'uomo si risveglia dal suo stato catatonico e rivela di aver solo giocato uno scherzo all'amico. I due, usciti dalla clinica, ritornano al loro appartamento di Providence e qui Harry rivela a Lloyd di avere urgente bisogno di un trapianto di rene. I due si mettono quindi sulle tracce dei genitori di Harry, ma scoprono dai suoi genitori adottivi che quelli naturali sono morti. L'anziana coppia, tuttavia, consegna ad Harry un pacco di lettere e da una cartolina del 1991 intendono che Harry ha una figlia, nata dalla relazione con Fraida Felcher.\nI due riescono a ritrovarla e scoprono che la bimba \u00e8 andata in adozione ad un grande scienziato. I tre riescono a trovare l'indirizzo e Harry e Lloyd partono. La compagna dell'uomo e il suo tuttofare sono in combutta per ucciderlo e intascare l'eredit\u00e0, ma quando Harry e Lloyd arrivano a casa sua lo scienziato li incarica di consegnare alla figlia Penny, che si trova a El Paso alla Ken Convention per ritirare un riconoscimento per lui, un pacchetto contenente la sua pi\u00f9 importante scoperta. I due partono assieme al tuttofare, che assieme alla donna ha deciso di ucciderli per ottenere i profitti dell'invenzione ma durante il viaggio rimane ucciso sotto un treno merci su di un passaggio a livello. Il suo posto nel piano verr\u00e0 tuttavia preso dal suo gemello.\nHarry e Lloyd riescono ad arrivare a El Paso e a conoscere Penny, di cui Lloyd si innamora perdutamente; Harry tuttavia gli dice che sua figlia deve frequentare qualcuno di meglio di uno come lui. Alla convention arriva anche Frida, che ritrova la figlia. Le due, assieme a Lloyd (che si \u00e8 fatto asportare un rene per l'amico in Messico) e Harry, vengono presi in ostaggio dalla moglie del professore e dal fratello del tuttofare, ma l'FBI fa irruzione e lo scienziato svela il suo piano per far arrestare i due, essendosi accorto che la donna avvelenava i suoi pasti.\nIl contenuto del pacco si rivela essere dei semplici \"cupcakes\" mentre all'ospedale Harry rivela a Lloyd di aver solo finto di aver bisogno del rene per vendicarsi dello scherzo ventennale della clinica. Fraida, infine, rivela che il padre di Penny \u00e8 \"Pistolino\", vecchio amico di Harry e Lloyd (che in realt\u00e0 non hanno mai fatto sesso con lei) deceduto anni prima. Penny conosce i suoi nonni paterni mentre Harry e Lloyd riprendono la loro vita insieme.\nIn una scena dopo i titoli di coda, Harry e Lloyd sono sulla strada di ritorno e si lamentano del fatto che i frapp\u00e9 che hanno comprato ad un fast-food sono stati fatti diversamente da come avevano richiesto, non capendo di aver scambiato le loro bevande; i due gettano via i frapp\u00e9 che vanno a sporcare il parabrezza di un camion dietro di loro. Il camionista altri non \u00e8 che Grande Mulo, lo stesso a cui Harry e Lloyd giocarono uno sporco tiro mancino anni prima; questo, riconosciuti i due, schiaccia furioso l'acceleratore per investirli.\nProduzione.\nIl budget del film \u00e8 stato di circa 40 milioni di dollari.\nLe riprese del film sono iniziate il 23 settembre 2013 e si svolgono nello stato della Georgia, tra le citt\u00e0 di Atlanta, Marietta e Grantville.\nPromozione.\nIl primo trailer del film viene diffuso il 10 giugno 2014.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 14 novembre 2014 e in quelle italiane dal 3 dicembre.\nDoppiaggio italiano.\nStefano Masciarelli torna a doppiare dopo 20 anni dall'ultima (e finora unica) volta Jeff Daniels nel ruolo di Harry Dunne, mentre rispetto al primo film Pino Quartullo viene sostituito da Roberto Pedicini (ormai abituale doppiatore di Jim Carrey) per il ruolo di Lloyd Christmas. Anche Bruno Conti riprende il ruolo dell'energumeno \"Grande Mulo\"."}
{"id": "5008129", "revid": "6923", "url": "https://it.wikipedia.org/wiki?curid=5008129", "title": "Banca Palatine", "text": "La Banca Palatine \u00e8 una banca per le imprese e per i privati. Essa si definisce come una banca di dimensione intermedia a servizio delle ETI (medie imprese) e della gestione patrimoniale. \u00c8 al 100 % filiale del gruppo BPCE. La Banca Palatine dispone di una rete di 52 agenzie ripartite in tutta la Francia. \u00c8 una delle pi\u00f9 vecchie banche francesi in attivit\u00e0, fondata alla fine del XVIIIe secolo, vent'anni prima della creazione della Banca di Francia nel 1800. I settori principali in cui opera sono il finanziamento e i servizi bancari alle imprese e ai privati, la gestione privata e la gestione patrimoniale. La sede sociale si trova oggi al 42, rue d'Anjou a Parigi, nel quartiere della Madeleine.\nFitch (26 luglio 2013) ha assegnato il rating A al debito di lungo termine della banca e Moody\u2019s (15 giugno 2012) il rating A2.\nAttivit\u00e0.\nBanca patrimoniale.\nLa Banca Palatine offre i propri servizi in tre settori: consulenza patrimoniale, consulenza in investimenti e gestione dei conti nel quotidiano. La sua clientela \u00e8 composta da imprenditori, liberi professionisti, quadri, non residenti e pensionati. All'interno della Banca Palatine, Palatine Gestion Priv\u00e9e \u00e8 un polo interamente dedicato alla gestione privata.\nLa banca delle imprese.\nLa Banca Palatine propone offerte e consulenza finanziaria e bancaria alle imprese di medie dimensioni (ETI) il cui fatturato supera 15 milioni di euro: finanziamento dei progetti all'estero, corporate finance, consulenza immobiliare, grandi imprese.\nGestione patrimoniale.\nPalatine Asset Management \u00e8 la filiale della Banca Palatine specializzata nella gestione patrimoniale. Essa gestisce 70 fondi.\nStoria.\nMaison Vernes &amp; Cie : la banca di famiglia dei fondatori, 1780-1982.\nAlla fine del XVIIIe secolo, la famiglia Vernes, protestante, originaria dell'Ard\u00e8che, si installa a Lione dopo essersi rifugiata per quasi un secolo sulla riva elvetica del lago L\u00e9man dopo la revoca de l'Editto di Nantes. L\u00ec essa fonda la banca Vernes et Compagnie nel 1780. Questa banca a gestione familiare si installa a Parigi nel 1821 e acquisisce molto rapidamente una grande notoriet\u00e0 nel mondo degli affari e una grande competenza nella gestione patrimoniale, raggiungendo una reputazione simile a quella di Rothschild e Mallet. Come altre famiglie della \"Haute Banque\", la famiglia Vernes era strettamente legata alla Banca di Francia, direttamente (Charles Vernes \u00e8 vicegovernatore della Banca di Francia dal 1832 al 1857, Adolphe Vernes \u00e8 reggente dal 1886 al 1907 e Jules F\u00e9lix Vernes \u00e8 reggente dal 1921 al 1934), oppure indirettamente tramite discendenti che sposarono figlie o cugine di reggenti. La famiglia fu anche legata alla Cassa di Risparmio di Parigi (Charles Vernes ne fu censore nel 1823, poi vicepresidente nel 1844, e F\u00e9lix Vernes ne fu direttore nel 1879).\nNel 1871 la Vernes et Compagnie istituisce una cassa di previdenza per i suoi dipendenti allo scopo di finanziarne la pensione. Questa cassa \u00e8 finanziata da somme prelevate sugli utili, e i diritti che genera sono oggetto di capitalizzazione nominativa8. Per poterne beneficiare i dipendenti devono avere almeno 50 anni e almeno 20 anni di anzianit\u00e0.\nNel 1972, quasi un anno dopo le prime discussioni tra Jean-Marc Vernes e Marcel Dassault, la Banca Vernes si fonde con la Banca commerciale di Parigi (gi\u00e0 Josse, Lippens &amp; Cie fino al 1952) e costituisce la Banca Vernes et commerciale de Paris (o BVCP). Nel 1978 assume una partecipazione nella Banca Michel Inchausp\u00e9.\nNazionalizzazione e privatizzazione, 1982-1987.\nDopo la nazionalizzazione nel 1982, per la quale la holding della famiglia Vernes percepisce 100 milioni di franchi di indennizzo, la BVCP registra perdite per 160 milioni di franchi nel 1983 e 370 milioni nel 1984; lo Stato \u00e8 quindi obbligato a procedere ad un aumento di capitale di 370 milioni di franchi e ad integrarlo con un prestito partecipativo (quasi fondi propri) di 120 milioni di franchi, per un bilancio che rappresentava allora dodici miliardi di franchi. La Banca Vernes et Commerciale de Paris entra nel gruppo Suez tre anni dopo, e sar\u00e0 privatizzata mediante la Compagnie Financi\u00e8re de Suez nel 1987. Approfittando dell'indennizzo Jean-Marc Vernes riscatta l'assicuratore Victoire e la Banca industrielle et commerciale du Marais, che prender\u00e0 il nome di Vernes nel 1991, quando l'ex BVCP lo avr\u00e0 liberato nel 1989.\nSanpaolo : il periodo italiano, 1988-2003.\nL'Istituto Bancario San Paolo di Torino (divenuto poi Intesa Sanpaolo) acquista allora l'intero capitale della BVCP nel 1988 dalla Compagnie Financi\u00e8re de Suez. La BVCP cambia nome nel 1989 e diventa Banca Sanpaolo, filiale francese del gruppo eponimo. Nel 1990 la Banca Sanpaolo riscatta la rete metropolitana della Banca fran\u00e7aise commerciale, gi\u00e0 Banca industrielle de Chine poi Banca franco-chinoise, filiale della Banca parisienne de cr\u00e9dit (Groupe Suez). Dopo avere subito perdite significative di 550 MF nel 1993, e un piano sociale, riprende la strategia di sviluppo nel sud-est della Francia: in un primo tempo riprende la rete della Banca Veuve Morin-Pons nel 1996 (Banca lyonnaise fondata nel 1805) poi riscatta una parte dell'avviamento commerciale della Banca g\u00e9n\u00e9rale de commerce dal gruppo PPR nel 2001.\nGli anni della Cassa di Risparmio dal 2003 al 2009.\nNel dicembre 2003 la Caisse nationale des Caisses d'\u00c9pargne (CNCE) diventa azionista maggioritario della Banca Sanpaolo in Francia acquisendo il 60 % delle quote del gruppo Sanpaolo IMI, sulla base di una valorizzazione dell'istituto da 840 M\u20ac. Nel giugno 2005, la Banca Sanpaolo cambia nome e si chiama ormai Banca Palatine. Nel quadro della strategia della nuova casa madre, ridisegna il suo perimetro trasferendo attivit\u00e0 all'interno delle filiali specializzate del gruppo delle Casse di Risparmio (gestione patrimoniale, leasing). Nel dicembre 2007 trasferisce la propria sede da avenue Hoche al 42 di rue d'Anjou nell'8e arrondissement di Parigi, nell'ex palazzo signorile della ditta Schneider et Cie. Nel marzo 2008, la CNCE esercita la sua opzione d'acquisto del 36 % che non possiede e diventa azionista unico mentre la Banca Palatine riscatta una parte dell'avviamento commerciale del Cr\u00e9dit foncier de France legato ai privati e ai professionisti dell'immobiliare24, in parte proveniente dalla Banca La H\u00e9nin. Nel 2008 \u00e8 stato lanciato il nuovo piano strategico \u201c2008-2013\u201d della Banca Palatine.\nLa banca delle imprese e del patrimonio del gruppo BPCE.\nDal 31 luglio 2009, la Banca Palatine fa parte del gruppo BPCE, nato dalla fusione della Cassa nazionale delle Casse di Risparmio e della Banca federale delle banche popolari.\nLa banca palatina \u00e8 specializzata nel finanziamento alle imprese di medie dimensioni e nella gestione del patrimonio. Dal 2010, in base al suo piano strategico, la Banca Palatina si \u00e8 concentrata sul suo core business: la banca commerciale. Ha ceduto tutte le attivit\u00e0 non strategiche (risparmio salariale, immobiliare\u2026) e la partecipazione nella Banca Michel Inchausp\u00e9 che possedeva dal 1978.\nDirigenti.\nPresidenti del comitato esecutivo:\nPresidenti del consiglio di vigilanza:"}
{"id": "5008134", "revid": "1573940", "url": "https://it.wikipedia.org/wiki?curid=5008134", "title": "Pietro Fabris (politico 1934)", "text": ""}
{"id": "5008143", "revid": "205250", "url": "https://it.wikipedia.org/wiki?curid=5008143", "title": "Paolo Liazari", "text": "Fu docente all'universit\u00e0 di Siena dal 1321 e all'universit\u00e0 di Bologna prima di quell'anno e dopo il 1329. Comment\u00f2 le \"Decretali\" e le \"Clementine\"."}
{"id": "5008144", "revid": "228587", "url": "https://it.wikipedia.org/wiki?curid=5008144", "title": "Rocky Blue", "text": ""}
{"id": "5008145", "revid": "767487", "url": "https://it.wikipedia.org/wiki?curid=5008145", "title": "Blood for Blood (Hellyeah)", "text": "Blood for Blood \u00e8 il quarto album in studio del gruppo musicale heavy metal statunitense Hellyeah. L'album, pubblicato il 10 giugno 2014 dall'etichetta Eleven Seven Music, \u00e8 stato preceduto dai due singoli \"Sangre por sangre (Blood for Blood)\" e \"Cross To Bier (Cradle of Bones)\", pubblicati il 25 marzo 2014.\nNella prima settimana dalla pubblicazione, l'album ha venduto quasi copie."}
{"id": "5008148", "revid": "729019", "url": "https://it.wikipedia.org/wiki?curid=5008148", "title": "Marshall Terrill", "text": ""}
{"id": "5008149", "revid": "56620", "url": "https://it.wikipedia.org/wiki?curid=5008149", "title": "Nicolaus Wurm", "text": "Impiegato presso molti signori tedeschi, fu autore dell'opera giuridica \"Stradecht\" (1399)."}
{"id": "5008168", "revid": "155634", "url": "https://it.wikipedia.org/wiki?curid=5008168", "title": "Torneo di Wimbledon 1933 - Doppio femminile", "text": "Simonne Mathieu e Elizabeth Ryan hanno battuto in finale Freda James e Billie Yorke 6-2, 9-11, 6-4."}
{"id": "5008170", "revid": "2184720", "url": "https://it.wikipedia.org/wiki?curid=5008170", "title": "Abilismo", "text": "L'abilismo \u00e8 la discriminazione nei confronti delle persone disabili e, pi\u00f9 in generale, il presupporre che tutte le persone abbiano un corpo abile.\nCaratteristiche.\nEssa viene perpetrata indistintamente verso ogni tipo di disabilit\u00e0 (fisica o mentale) e consiste nel:\nDefinizione.\nIn generale, infatti, il termine si riferisce a un modo di pensare, costruire e vivere il mondo a misura delle persone che non presentano impedimenti fisici o di altro genere, non garantendo di conseguenza la possibilit\u00e0 di godere di una piena cittadinanza alle persone considerate disabili da tale visione. Si tratta di un vero e proprio paradigma culturale di pensiero che si traduce in barriere sociali, mentali e fisiche nei confronti dei \u201cnon abili\u201d. Per comprendere il termine, esso si pu\u00f2 paragonare agli omologhi riferiti ad altre categorie sociali e culturali, come razzismo e sessismo.\nDisability Studies.\nIn genere, secondo il paradigma abilista, viene considerato \u201cabile\u201d colui che \u00e8 definito \u201cnormale\u201d, in quanto rientra nella norma, sia che essa si riferisca ad aspetti prettamente fisici, sia mentali. Il termine abilismo \u00e8 centrale e fondamentale nel discorso sulla disabilit\u00e0 e in particolare nella prospettiva dei Disability Studies. La disciplina di ricerca e di studio dei Disability Studies vede nel paradigma abilista la causa della definizione della disabilit\u00e0, considerata come costrutto sociale, politico, economico e culturale. \nAbilista \u00e8 stato per esempio il regime nazista, che perseguit\u00f2 tra gli altri anche le persone disabili perch\u00e9 ritenute inutili alla razza ariana; un atteggiamento antidiscriminatorio \u00e8 invece stato adottato, per esempio, dalla Carta dei diritti fondamentali dell'Unione europea, come dalla Costituzione Italiana: in molti Paesi occidentali oggi la normativa applica verso le persone disabili una discriminazione positiva volta ad assicurare a essi il minor numero di disagi possibili e una piena partecipazione alla vita sociale e politica del territorio.\nEtimologia.\nIl termine abilismo deriva dall'inglese americano \"ableism\" (che diventa \"disableism,\" invece, per il Regno Unito). \u00c8 un termine che negli ambienti inglesi ha iniziato a diffondersi a partire dalla fine degli anni '80, mentre in italiano si \u00e8 iniziato a usarlo pi\u00f9 recentemente (si parla, infatti, di neologismo), anche a seguito dell'approvazione di uno specifico emendamento al disegno di legge contro le discriminazioni in esame dal 2020 al Parlamento italiano."}
{"id": "5008172", "revid": "1234424", "url": "https://it.wikipedia.org/wiki?curid=5008172", "title": "Giovanni Calderini", "text": "Biografia.\nAllievo di Giovanni d'Andrea, fu docente di diritto canonico all'universit\u00e0 di Bologna fino al 1359. Scrisse innumerevoli opere, tra cui un \"Repertorium\" giuridico. Fu giurista anche il figlio Gaspare Calderini."}
{"id": "5008177", "revid": "729019", "url": "https://it.wikipedia.org/wiki?curid=5008177", "title": "AEGON Classic 2014 - Qualificazioni singolare", "text": "Le qualificazioni del singolare dell'AEGON Classic 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5008183", "revid": "6923", "url": "https://it.wikipedia.org/wiki?curid=5008183", "title": "Verkehrsverbund Berlin-Brandenburg", "text": "La Verkehrsverbund Berlin-Brandenburg GmbH (in sigla VBB, pronuncia: ) \u00e8 un consorzio, facente parte del gruppo ferroviario Deutsche Bahn, che riunisce le principali societ\u00e0 di trasporto pubblico dei l\u00e4nder di Berlino e Brandeburgo, in Germania.\nAll'interno del consorzio sono presenti 40 societ\u00e0 di trasporti, delle quali 33 sono enti pubblici e 7 sono enti privati. La forma societaria \u00e8 quella di societ\u00e0 a responsabilit\u00e0 limitata.\nPropriet\u00e0.\nLa societ\u00e0 \u00e8 stata fondata il 30 dicembre 1996 a Berlino, il cui \"land\" detiene il controllo di un terzo delle quote societarie. Stessa quota \u00e8 posseduta dall'altro \"land\" nella quale ricade l'azione del consorzio, il Brandeburgo. Il terzo rimanente \u00e8 distribuito da 18 fra circondari ruali e citt\u00e0 del Brandeburgo, tutti con la quota dell'1,85%.\nArea.\nIl consorzio raccoglie 40 aziende di trasporto pubblico che operano nei \"l\u00e4nder\" di Berlino e del Brandeburgo, coprendo un'area di 30.367 km\u00b2 e servendo un bacino d'utenza di quasi 6 milioni di abitanti. Queste cifre ne fanno la pi\u00f9 grande azienda di trasporto pubblico d'Europa.\nRete di trasporto.\nMolti servizi di trasporto nei due \"l\u00e4nder\" sono offerti da societ\u00e0 facenti parte del consorzio VBB. Tra essi, anche la S-Bahn di Berlino e la metropolitana (U-Bahn), quest'ultima facente parte a sua volta della societ\u00e0 BVG. Ne fanno parte anche i trasporti ferroviari regionali sotto controllo diretto di Deutsche Bahn, nonch\u00e9 autobus, tram e traghetti di Berlino.\nAl 2012 sono servite da VBB:\nIntroiti.\nTrattandosi di una societ\u00e0 di trasporto, la maggior parte degli introiti proviene dalla vendita di biglietti e abbonamenti. In riferimento ai dati del 2012:\nSociet\u00e0 consorziate.\nQueste sono le societ\u00e0 di trasporto facenti parte del consorzio VBB:"}
{"id": "5008185", "revid": "36426", "url": "https://it.wikipedia.org/wiki?curid=5008185", "title": "Campionato sudamericano di club di hockey su pista", "text": "Il campionato sudamericano di club di hockey su pista (in spagnolo \"Campeonato Sudamericano de Clubes de hockey sobre patines\", in portoghese \"Campeonato Sul-Americano de Clubes de H\u00f3quei\") \u00e8 la massima competizione per club di hockey su pista in Sudamerica.\nIstituita nel 1982, la competizione d\u00e0 diritto al club vincitore di fregiarsi del titolo di campione sudamericano.\nStoria.\nLa prima edizione del torneo prese il via nella stagione 1982; da allora si sono disputate 30 edizioni della manifestazione. Dominatrici del torneo sono state le squadre argentine; i club di tali nazione infatti hanno vinto 26 delle 30 edizioni giocate.\nIl club che vanta il maggior numero di vittorie finali \u00e8 l'Estudiantil con 8 titoli."}
{"id": "5008186", "revid": "986213", "url": "https://it.wikipedia.org/wiki?curid=5008186", "title": "Pierre d'Estaing", "text": "Era figlio di Guillaume III d'Estaing e di Esmengarde de Peyre.\nBiografia.\nAbile giurista, fu docente a Montpellier dal 1354.\nVescovo di Saint-Flour e arcivescovo di Bourges, fu creato cardinale nel concistoro del 7 giugno 1370 da papa Urbano V con il titolo di cardinale presbitero di Santa Maria in Trastevere. Nominato camerlengo di Santa Romana Chiesa nel 1373, opt\u00f2 per i titoli di cardinale vescovo di Ostia e di Velletri.\nNon prese parte al conclave del 1370 che elesse papa Gregorio XI.\nAlla sua morte la salma venne inumata nella chiesa di Santa Maria in Trastevere."}
{"id": "5008193", "revid": "1573940", "url": "https://it.wikipedia.org/wiki?curid=5008193", "title": "Pietro Fabris (politico 1805-1878)", "text": "Biografia.\nRappresent\u00f2 il Veneto alla Camera dei deputati del Regno d'Italia del quale fece parte nella IX e X Legislatura."}
{"id": "5008194", "revid": "514736", "url": "https://it.wikipedia.org/wiki?curid=5008194", "title": "Consorti dei sovrani giacobiti", "text": "Le consorti giacobite sono quelle che furono sposate ad un pretendente giacobita ai troni d'Inghilterra, Scozia e Irlanda dal l'abdicazione di Giacomo II nel 1688. Dai giacobiti sono quindi considerati, se di sesso femminile, come legittime regine consorti d'Inghilterra, Scozia e Irlanda. Dalla morte di Marie-Jenke, Duchessa di Baviera nel 1983, non ci sono state consorti giacobite; l'attuale pretendente, Franz, Duca di Baviera, non \u00e8 sposato.\nDopo il 1807, la successione pass\u00f2 dal Casato degli Stuart, e nessuno degli eredi giacobiti da allora ha effettivamente rivendicato i troni di Inghilterra e Scozia o incorporato lo stemma di Inghilterra e Scozia nel loro stemmi araldici.\nEnrico Benedetto Stuart (pretendente dal 1788-1807, come \"Enrico IX &amp; I\") e Franz, Duca di Baviera (pretendente dal 1996, come \"Francesco II\") non si sono mai sposati (Enrico fu un prete, vescovo e cardinale cattolico). Maria Clotilde di Francia, moglie di Carlo Emanuele IV di Sardegna (pretendente dal 1807-1819, come \"Carlo IV\"), mor\u00ec prima che suo marito diventasse pretendente, cos\u00ec come Maria Gabriella in Baviera, prima moglie di Rupprecht, Principe della Corona di Baviera (\"Robert I &amp; IV\")."}
{"id": "5008195", "revid": "155634", "url": "https://it.wikipedia.org/wiki?curid=5008195", "title": "Torneo di Wimbledon 1934 - Doppio femminile", "text": "Simonne Mathieu e Elizabeth Ryan hanno battuto in finale Dorothy Andrus e Sylvie Jung 6-3, 6-3."}
{"id": "5008197", "revid": "125331115", "url": "https://it.wikipedia.org/wiki?curid=5008197", "title": "Georg Golser", "text": "Biografia.\nCanonico di Bressanone, assunse la guida della diocesi alla morte di Niccol\u00f2 Cusano, bench\u00e9 il titolo nominale spettasse prima a Francesco Gonzaga e poi, fino al 1471, a Leo von Spaur.\nAssunse ufficialmente la carica il 16 dicembre 1471, alla nomina di von Spaur a vescovo di Vienna. Nel 1485 mand\u00f2 in esilio l'inquisitore Heinrich Kramer. Lasci\u00f2 la carica nel 1488, ma mantenne il titolo fino alla morte, quando ufficialmente gli succedette Melchior von Meckau.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5008202", "revid": "889336", "url": "https://it.wikipedia.org/wiki?curid=5008202", "title": "Pierre-Hugues Herbert", "text": "Ha ottenuto i migliori risultati in doppio vincendo cinque tornei Slam e due ATP Finals con Nicolas Mahut e raggiungendo il secondo posto del ranking ATP di doppio e il trentaseiesimo di singolare.\nCarriera.\nHa raggiunto il suo \"best ranking\" ATP in singolare l'11 febbraio 2019 (36\u00ba) ed in doppio il 12 luglio 2016 (2\u00ba).\nAssieme al connazionale Nicolas Mahut ha vinto tutte e quattro le prove dello Slam, trionfando agli US Open nel 2015, a Torneo di Wimbledon nel 2016, al Roland Garros 2018 e 2021 e agli Australian Open nel 2019. Inoltre con lo stesso compagno di doppio ha conquistato anche le ATP Finals 2019 e 2021.\nIn nazionale vanta la vittoria in Coppa Davis nel 2017 e la finale nel 2018.\nEsponente del serve &amp; volley, gioca il rovescio a due mani.\nNel 2021 \u00e8 stato votato, insieme allo storico compagno di gioco Nicolas Mahut, come la coppia di doppio preferita dai fan."}
{"id": "5008203", "revid": "729019", "url": "https://it.wikipedia.org/wiki?curid=5008203", "title": "AEGON Championships 2014 - Doppio", "text": "Bob e Mike Bryan erano i detentori del titolo ma sono stati sconfitti al secondo turno da Jamie Murray e John Peers.\nAlexander Peya e Bruno Soares hanno sconfitto in finale Murray e Peers per 4-6, 7-64, [10-4].\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "5008209", "revid": "107986727", "url": "https://it.wikipedia.org/wiki?curid=5008209", "title": "Blonde d'Aquitaine", "text": "La blonde d'Aquitaine \u00e8 una razza bovina francese originaria dell'Aquitania.\nConosciute anche come \"garonnesi\", le femmine possono arrivare ai 650 kg e i maschi a 750 kg. Non notevolmente alte al garrese, la loro colorazione \u00e8 il bianco panna o il rossiccio, con varie tonalit\u00e0. Se allevate con i giusti mangimi, hanno una carne di notevole qualit\u00e0."}
{"id": "5008210", "revid": "287204", "url": "https://it.wikipedia.org/wiki?curid=5008210", "title": "Pietro Fabris", "text": ""}
{"id": "5008211", "revid": "1305772", "url": "https://it.wikipedia.org/wiki?curid=5008211", "title": "The Feel of Neil Diamond", "text": "The Feel of Neil Diamond \u00e8 il primo album discografico in studio del cantante statunitense Neil Diamond, pubblicato nell'ottobre del 1966 dalla Bang Records.\nMusicisti.\nNote aggiuntive\nClassifica.\nAlbum\nSingoli"}
{"id": "5008213", "revid": "1318658", "url": "https://it.wikipedia.org/wiki?curid=5008213", "title": "Eugenio Bellosio", "text": "Biografia.\nAttivo nell'area geografica prossima alla sua citt\u00e0 natale, si rifece nelle sue opere allo stile manierista di Benvenuto Cellini e Antonio Gentile. Una delle sue maggiori opere \u00e8 l'altare del Santuario dell'Addolorata a Rho. Tra il 1912 e il 1913 realizza il paliotto per l'altare maggiore del Santuario della Madonna del Bosco di Imbersago. "}
{"id": "5008214", "revid": "293954", "url": "https://it.wikipedia.org/wiki?curid=5008214", "title": "Cold Prey", "text": ""}
{"id": "5008215", "revid": "965985", "url": "https://it.wikipedia.org/wiki?curid=5008215", "title": "Just for You (Neil Diamond)", "text": "Just for You \u00e8 il secondo album discografico in studio del cantante statunitense Neil Diamond, pubblicato nel 1967."}
{"id": "5008219", "revid": "109047466", "url": "https://it.wikipedia.org/wiki?curid=5008219", "title": "Formazioni di Divizia A1 rumena di pallavolo femminile 2013-2014", "text": "Formazioni delle squadre di pallavolo partecipanti alla stagione 2013-2014 del campionato di Divizia A1 rumena."}
{"id": "5008220", "revid": "965985", "url": "https://it.wikipedia.org/wiki?curid=5008220", "title": "Velvet Gloves and Spit", "text": "Velvet Gloves and Spit \u00e8 il terzo album discografico in studio del cantante statunitense Neil Diamond, pubblicato nel 1968."}
{"id": "5008223", "revid": "205250", "url": "https://it.wikipedia.org/wiki?curid=5008223", "title": "Friedemann Bed\u00fcrftig", "text": "Biografia.\nDopo essersi laureato in germanistica all'universit\u00e0 di T\u00fcbingen ha lavorato in varie istituzioni culturali, riviste e quotidiani nazionali. I suoi interessi storici lo hanno portato a pubblicare diverse biografie (Otto von Bismarck e Adolf Hitler) e studi di altro tipo.\n\u00c8 morto di cancro."}
{"id": "5008225", "revid": "965985", "url": "https://it.wikipedia.org/wiki?curid=5008225", "title": "Brother Love's Travelling Salvation Show", "text": "Brother Love's Travelling Salvation Show \u00e8 il quarto album discografico in studio del cantante statunitense Neil Diamond, pubblicato nel 1969."}
{"id": "5008226", "revid": "729019", "url": "https://it.wikipedia.org/wiki?curid=5008226", "title": "Cantico dei redenti", "text": "Cantico dei redenti \u00e8 il nome generalmente attribuito al Capitolo 12 del Libro di Isaia. In questo capitolo Isaia scrive gli inni di lode degli ebrei che, dopo tanti anni, sono stati finalmente liberati e possono fare ritorno alla loro patria. I redenti, per l'appunto, si affidano a Dio, loro salvezza, che era in collera con loro, e li ha abbandonati alla schiavit\u00f9.\nTesto.\n\u00abTi ringrazio, Signore; tu eri in collera con me,&lt;br&gt;\nma la tua collera si \u00e8 calmata e tu mi hai consolato.&lt;br&gt;\nEcco, Dio \u00e8 la mia salvezza;&lt;br&gt;\nio confider\u00f2, non temer\u00f2 mai,&lt;br&gt;\nperch\u00e9 mia forza e mio canto \u00e8 il Signore;&lt;br&gt;\negli \u00e8 stato la mia salvezza.&lt;br&gt;\nAttingerete acqua con gioia&lt;br&gt;\nalle sorgenti della salvezza\u00bb.&lt;br&gt;\nIn quel giorno direte:&lt;br&gt;\n\u00abLodate il Signore, invocate il suo nome;&lt;br&gt;\nmanifestate tra i popoli le sue meraviglie,&lt;br&gt;\nproclamate che il suo nome \u00e8 sublime.&lt;br&gt;\nCantate inni al Signore, perch\u00e9 ha fatto opere grandi,&lt;br&gt;\nci\u00f2 sia noto in tutta la terra.&lt;br&gt;\nGridate giulivi ed esultate, abitanti di Sion,&lt;br&gt;\nperch\u00e9 grande in mezzo a voi \u00e8 il Santo di Israele\u00bb.&lt;br&gt;"}
{"id": "5008229", "revid": "965985", "url": "https://it.wikipedia.org/wiki?curid=5008229", "title": "Touching You, Touching Me", "text": "Touching You, Touching Me \u00e8 il quinto album discografico in studio del cantante statunitense Neil Diamond, pubblicato nel 1969.\nTracce.\nTesti di Neil Diamond, tranne dove indicato."}
{"id": "5008230", "revid": "1573940", "url": "https://it.wikipedia.org/wiki?curid=5008230", "title": "Miniopterus fraterculus", "text": "Miniopterus fraterculus () \u00e8 un pipistrello della famiglia dei Miniotteridi diffuso in Africa orientale e meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 88 e 103\u00a0mm, la lunghezza dell'avambraccio tra 41 e 45\u00a0mm, la lunghezza della coda tra 40 e 56\u00a0mm, la lunghezza del piede tra 7 e 11\u00a0mm, la lunghezza delle orecchie tra 8 e 13\u00a0mm e un peso fino a 10\u00a0g.\nAspetto.\nLa pelliccia \u00e8 lunga, molto soffice, densa e vellutata. Le parti dorsali sono marroni scure o bruno-grigiastre, mentre le parti ventrali sono come il dorso. \u00c8 presente una fase arancione. La fronte \u00e8 molto alta e bombata, il muso \u00e8 stretto e con le narici molto piccole. Le orecchie sono corte, triangolari, ben separate tra loro, con l'estremit\u00e0 arrotondata e grigio scure o bruno-nerastre. Il trago \u00e8 lungo circa la met\u00e0 del padiglione auricolare, con i bordi quasi paralleli e con la punta arrotondata. Le membrane alari sono grigio scure, marroni scure o nere e attaccate posteriormente sulle caviglie. La lunga coda \u00e8 inclusa completamente nell'ampio uropatagio. Il calcar \u00e8 tozzo e privo di carenatura. Il cariotipo \u00e8 2n=46 FNa=50.\nEcolocazione.\nEmette ultrasuoni sotto forma di impulsi di breve durata a frequenza modulata iniziale a 104 kHz, finale a 44-57 kHz e massima energia a 59,8-65,8 kHz.\nBiologia.\nComportamento.\nSi rifugia in gruppi fino a 100 individui di entrambi i sessi all'interno di grotte, fessure rocciose, gallerie abbandonate spesso insieme a \"M.natalensis\". Formai vivai. Entra in uno stato di torpore diurno a temperature di 21-24 \u00b0C. Entra in ibernazione nell'inverno australe, ma essendo stato registrato un calo del peso corporeo di solo il 15% \u00e8 molto verosimile che rimanga attivo durante questo periodo e possa anche nutrirsi. Effettua brevi migrazioni tra i ricoveri estivi ed invernali e compie brevi spostamenti tra diverse grotte nei periodi pi\u00f9 freddi. Il volo \u00e8 manovrato, con battiti alari irregolari e frequenti planate. Pu\u00f2 spiccare il volo da terra. Si arrampica e fugge rapidamente e con destrezza.\nAlimentazione.\nSi ntre di ditteri acquatici e in misura minore di lepidotteri e coleotteri.\nRiproduzione.\nDanno alla luce un piccolo alla volta da novembre a dicembre dopo una gestazione di 5,5-6 mesi. Gli accoppiamenti, l'ovulazione e la fertilizzazione avvengono a maggio e giugno e vengono seguite da un periodo di 2,5 mesi durante l'inverno nel quale l'impianto embrionico \u00e8 ritardato.\nDistribuzione e habitat.\nQuesta specie \u00e8 diffusa in Kenya, Tanzania orientale, Repubblica Democratica del Congo nord-orientale, Malawi meridionale, Zambia, Mozambico, Zimbabwe orientale, Swaziland e coste orientali e meridionali del Sudafrica. La popolazione del Madagascar \u00e8 stata recentemente assegnata a due nuove specie, \"M.sororculus\" e \"M.petersoni\".\nVive nelle foreste sempreverdi montane, foreste pluviali e boschi di miombo tra 900 e 1.680 metri di altitudine. In Sudafrica \u00e8 presente nel bushveld, nelle foreste costiere ed afro-montane.\nStato di conservazione.\nLa IUCN Red List, considerato il vasto areale e l'adattabilit\u00e0 a diversi tipi di habitat, classifica \"M.fraterculus\" come specie a rischio minimo (LC)."}
{"id": "5008231", "revid": "686936", "url": "https://it.wikipedia.org/wiki?curid=5008231", "title": "Caraun Reid", "text": " Fu scelto nel corso del quinto giro (158\u00ba assoluto) del Draft NFL 2014. Al college gioc\u00f2 a football alla Princeton University.\nCarriera.\nDetroit Lions.\nReid fu scelto nel corso del quinto giro del Draft 2014 dai Detroit Lions. Debutt\u00f2 come professionista subentrando nella vittoria della settimana 1 contro i New York Giants. La sua prima stagione si chiuse con 12 presenze, nessuna delle quali come titolare, e due tackle.\nSan Diego Chargers.\nIl 4 settembre 2016, Reid firm\u00f2 con i San Diego Chargers."}
{"id": "5008235", "revid": "121861831", "url": "https://it.wikipedia.org/wiki?curid=5008235", "title": "Domenico Berra", "text": "Biografia.\nNacque da Francesco e Antonia Pensa, si spos\u00f2 nel 1803 con Carolina Frapolli ed ebbe tre figli: Teresa, Antonia e Francesco.\nDi professione avvocato, approfond\u00ec e divulg\u00f2 il settore dell'agricoltura. Nel 1808 fu sostenitore del tentativo di allevamento delle pecore provenienti dalla Spagna per migliorare la qualit\u00e0 della lana.\nCondusse una fitta corrispondenza con Filippo Re e collabor\u00f2 alla stesura degli annali dell'agricoltura del Regno d'Italia. Nel 1811 si occup\u00f2 della marcita scrivendo un trattato, \"Dei prati del Basso Milanese detti a marcita\".\nAltro.\nA Milano, nel quartiere Crescenzago, \u00e8 presente una via che porta il suo nome la quale ospita anche la Chiesa di Santa Maria Rossa."}
{"id": "5008238", "revid": "729019", "url": "https://it.wikipedia.org/wiki?curid=5008238", "title": "Unsolved Mysteries", "text": "Unsolved Mysteries \u00e8 stato un programma televisivo statunitense di criminologia, condotto da Robert Stack dal 1987 al 2002 e da Dennis Farina dal 2008 al 2010.\nUna delle puntate racconta dell'omicidio di Rachael Runyan.\nIl 18 gennaio 2019, Netflix ha annunciato il riavvio della serie. La 15 stagione, di 12 episodi, \u00e8 stata presentata per la prima volta il 1 luglio 2020."}
{"id": "5008241", "revid": "686936", "url": "https://it.wikipedia.org/wiki?curid=5008241", "title": "Chris Smith (giocatore di football americano)", "text": " Al college gioc\u00f2 a football all'Universit\u00e0 dell'Arkansas.\nCarriera.\nJacksonville Jaguars.\nSmith fu scelto nel corso del quinto giro (159\u00ba assoluto) del Draft NFL 2014 dai Jacksonville Jaguars. Fu promosso nel roster attivo il 20 ottobre e debutt\u00f2 come professionista subentrando nella settimana 8 contro i Dolphins. Sette giorni dopo mise a segno il suo primo sack (condiviso) su Andy Dalton dei Bengals. La sua stagione da rookie si chiuse con 6 tackle, 3 sack e un fumble forzato in sette presenze, nessuna delle quali come titolare.\nCincinnati Bengals.\nL'11 aprile 2017, Smith fu scambiato con i Cincinnati Bengals.\nCleveland Browns.\nIl 14 marzo 2018, Smith firm\u00f2 un contratto triennale con i Cleveland Browns."}
{"id": "5008247", "revid": "124584761", "url": "https://it.wikipedia.org/wiki?curid=5008247", "title": "Cattedrale dell'Annunciazione (Pavlodar)", "text": "La cattedrale dell'Annunciazione (- \"Blagoveschensky sobor\") \u00e8 una cattedrale dedicata all'Annunciazione della Theot\u00f3kos. Sorge nella citt\u00e0 di Pavlodar, in Kazakistan, ed \u00e8 sede dell'eparchia di Pavlodar ed Ekibast\u016bz.\nStoria.\nNel 1990, l'arcivescovo di Almaty e Kazakhstan Alessio (Kutepov) ha benedetto la costruzione della cattedrale di Pavlodar. Il 17 maggio del 1990, il consiglio comunale della citt\u00e0 ha destinato il terreno per l'edificazione della chiesa nel quartiere numero 2. Nel 1993 la costruzione \u00e8 iniziata, \u00e8 stata sospesa per quattro anni per poi riprendere nel 1998. La nuova cattedrale di Pavlodar \u00e8 stata inaugurata il 22 ottobre del 1999 dall'arcivescovo Alessio.\nIl 2 agosto del 2000 la cattedrale \u00e8 stata visitata dal presidente del Kazakistan, Nursultan Nazarbayev che ha donato alla chiesa un'icona di Cristo Salvatore."}
{"id": "5008261", "revid": "339392", "url": "https://it.wikipedia.org/wiki?curid=5008261", "title": "Organizzazione Popolare dell'Africa di Sud-Ovest", "text": ""}
{"id": "5008262", "revid": "767487", "url": "https://it.wikipedia.org/wiki?curid=5008262", "title": "Rebelution (gruppo musicale)", "text": "I Rebelution sono un gruppo musicale reggae- world statunitense originario di Santa Barbara (California) e attivo dal 2004."}
{"id": "5008265", "revid": "1442080", "url": "https://it.wikipedia.org/wiki?curid=5008265", "title": "La donna e il drago", "text": " \nLa donna e il drago \u00e8 il titolo attribuito all'episodio che costituisce il capitolo 12 del libro biblico dell'Apocalisse.\nPersonaggi.\nLa donna.\nCos\u00ec Giovanni presenta la \"donna\":\nSubito dopo aver presentato la donna, Giovanni introduce un enorme Drago rosso che cerca di divorare il figlio della donna appena nato, colui che sar\u00e0 il Messia. Il figlio viene portato in cielo e alla donna viene preparato un rifugio nel deserto contro il drago.\nInfine l'arcangelo Michele combatte contro il drago e lo vince.\n\u00c8 tuttora incerto se si tratti della Chiesa, come sostennero moltissimi antichi commentatori, o di Maria madre di Ges\u00f9, come si sostiene fin dal Medioevo o di Israele e del residuo fedele. La Chiesa, in effetti, \u00e8 simbolicamente illustrabile come colei che ha come capo 12 stelle (le trib\u00f9 di Israele), tra cui la trib\u00f9 di Giuda, stirpe del Messia. I dolori del parto rappresentano le sofferenze che essa dovr\u00e0 patire per colpa dell'anticristo, lo stesso che cercher\u00e0 di divorare il bambino (Ges\u00f9). Questo ultimo passo non si riferisce alla nascita del Messia risalente a poco pi\u00f9 di 2000 anni fa, bens\u00ec alla seconda venuta. La donna \u00e8 aiutata dai suoi angeli, guidati da san Michele Arcangelo. L'ipotesi che sia Israele \u00e8 avvalorata dal versetto 6, dove la donna si rifugia nel deserto, protetta da Dio, per tre anni e mezzo.\nIl drago.\nLa figura del drago rappresenta Satana, il Maligno. Lo stesso san Giovanni ci presenta il drago in questo modo, dicendo anche che egli \u00e8 il Serpente Antico, quello che nel racconto della Genesi spinse Eva a compiere il peccato originale. Anch'egli \u00e8 aiutato da angeli, e alla fine precipita a terra.\nContenuto.\nRiassunto.\nGiovanni racconta che in cielo apparvero questa donna, circondata da segni miracolosi, e un drago, aiutati entrambi da angeli. Ci fu una grande battaglia, che si concluse con la vittoria della donna e la cacciata del drago. Quindi, una voce mistica innalza una preghiera, annunciando che in ci\u00f2 si \u00e8 compiuta la salvezza di Cristo. Dopo la preghiera, il drago tenta ancora invano di uccidere la donna, che nel frattempo aveva partorito, ma, non riuscendo a fare ci\u00f2, si ripromette di tentare di uccidere tutta la sua discendenza.\nTesto.\n\u00abNel cielo apparve poi un segno grandioso: una donna vestita di sole, con la luna sotto i suoi piedi e sul suo capo una corona di dodici stelle. Era incinta e gridava per le doglie e il travaglio del parto. Allora apparve un altro segno nel cielo: un enorme drago rosso, con sette teste e dieci corna e sulle teste sette diademi; la sua coda trascinava gi\u00f9 un terzo delle stelle del cielo e le precipitava sulla terra. Il drago si pose davanti alla donna che stava per partorire per divorare il bambino appena nato. Essa partor\u00ec un figlio maschio, destinato a governare tutte le nazioni con scettro di ferro, e il figlio fu subito rapito verso Dio e verso il suo trono. La donna invece fugg\u00ec nel deserto, ove Dio le aveva preparato un rifugio perch\u00e9 vi fosse nutrita per milleduecentosessanta giorni.\u00bb\n\u00abScoppi\u00f2 quindi una guerra nel cielo: Michele e i suoi angeli combattevano contro il drago. Il drago combatteva insieme con i suoi angeli, ma non prevalsero e non ci fu pi\u00f9 posto per essi in cielo. Il grande drago, il serpente antico, colui che chiamiamo il diavolo e satana e che seduce tutta la terra, fu precipitato sulla terra e con lui furono precipitati anche i suoi angeli. Allora udii una gran voce nel cielo che diceva:\n\u00abOra si \u00e8 compiuta\nla salvezza, la forza e il regno del nostro Dio\ne la potenza del suo Cristo,\npoich\u00e9 \u00e8 stato precipitato\nl'accusatore dei nostri fratelli,\ncolui che li accusava davanti al nostro Dio\ngiorno e notte.\nMa essi lo hanno vinto\nper mezzo del sangue dell'Agnello\ne grazie alla testimonianza del loro martirio;\npoich\u00e9 hanno disprezzato la vita\nfino a morire.\nEsultate, dunque, o cieli,\ne voi che abitate in essi.\nMa guai a voi, terra e mare,\nperch\u00e9 il diavolo \u00e8 precipitato sopra di voi\npieno di grande furore,\nsapendo che gli resta poco tempo\u00bb.\u00bb\n\u00abOr quando il drago si vide precipitato sulla terra, si avvent\u00f2 contro la donna che aveva partorito il figlio maschio. Ma furono date alla donna le due ali della grande aquila, per volare nel deserto verso il rifugio preparato per lei per esservi nutrita per un tempo, due tempi e la met\u00e0 di un tempo lontano dal serpente. Allora il serpente vomit\u00f2 dalla sua bocca come un fiume d'acqua dietro alla donna, per farla travolgere dalle sue acque. Ma la terra venne in soccorso alla donna, aprendo una voragine e inghiottendo il fiume che il drago aveva vomitato dalla propria bocca. Allora il drago si infuri\u00f2 contro la donna e se ne and\u00f2 a far guerra contro il resto della sua discendenza, contro quelli che osservano i comandamenti di Dio e sono in possesso della testimonianza di Ges\u00f9. E si ferm\u00f2 sulla spiaggia del mare.\u00bb\nInterpretazione.\nSecondo la tradizione cattolica, \u00e8 assodato che la donna sia Maria, l'Immacolata Vergine madre di Ges\u00f9 Cristo. Alla devozione mariana (iperdulia), la tradizione e la teologia riservano la intercessione pi\u00f9 forte per ottenere da Dio qualunque grazia e un potere contro i demoni pi\u00f9 forte dell'intercessione di tutti gli altri santi:\nL'antico serpente richiamato si ritrova anche in Ap. 12,9 e nell'esorcismo dettato da papa Leone XIII, che di nuovo identifica il dragone o serpente, con il diavolo-Satana e gli angeli ribelli cacciati dal Paradiso: \nMaria \u00e8 chiamata la nuova Eva, ma senza peccato originale e senza mai disobbedire a Dio, all'opposto della prima donna, che fece dannare il genere umano fuori dall'Eden: con la sua risposta all'Annunciazione Maria diviene colei che dar\u00e0 alla luce il Salvatore del mondo.\nSia l'iconografia che le preghiere hanno adottato le caratteristiche con cui San Giovanni descrive la donna per raffigurare Maria. Ad avvalorare questa ipotesi, la voglia del drago di guerreggiare con la discendenza di Maria, che pu\u00f2 considerarsi tutto il popolo cristiano. Il brano \u00e8 infatti proposto nella liturgia dell'Assunzione.\nL'episodio costituisce la prima lettura di grandissima parte delle messe dedicate a Maria (in particolar modo, quella di Maria Assunta).\nLa maggior parte degli esegeti interpreta inoltre la donna come una figura rappresentativa del \"popolo di Dio\", in accordo con la sua immagine biblica come sposa e madre (cfr. ad esempio Isaia 66, 7-9). \n, si trova l'affidamento dell'intera Chiesa: Maria, madre di Ges\u00f9, \u00e8 anch'essa madre di tutti cristiani.\nMentre \u00e8 chiaro che il figlio \u00e8 il Messia, il simbolismo della madre si presta, forse deliberatamente, a numerosi significati: prima Israele, che genera il Messia, e poi la Chiesa, dopo che Cristo \u00e8 asceso al Padre (versetto 12, 5). Pi\u00f9 in generale pu\u00f2 rappresentare tutta l'umanit\u00e0, la stirpe di Eva (Genesi 3,15-16). Sembrerebbe comunque che la migliore interpretazione sia la somma delle suddette interpretazioni, cio\u00e8, che la Donna con il Bambino rappresentano rispettivamente sia Maria che suo figlio Ges\u00f9, cos\u00ec anche rappresentano Israele in quanto Maria e Ges\u00f9 sono della stirpe di Davide e Ges\u00f9 \u00e8 anche il Messia atteso sin dai tempi dei tempi, ed infine, Ges\u00f9 e Maria rappresentano la Chiesa cristiana perseguitata dall'anticristo, cio\u00e8 il dragone; la mezzaluna \u00e8 il simbolo con cui viene rappresentato l'angelo caduto poich\u00e9 cos\u00ec anche \u00e8 rappresentato nell'Antico Testamento (con la mezzaluna, per meglio dire con la luna crescente) assieme alla stella del mattino; Maria, madre di Ges\u00f9, viene sovente descritta con un serpente schiacciato dai suoi piedi che sovrastano quindi anche la mezzaluna; il fiume d'acqua lanciato dalla bocca del dragone, descritto nel capitolo 12 dell'Apocalisse di San Giovanni, rappresenta, sempre in termini biblici, popolazioni soggette all'anticristo che perseguitano la Chiesa, poich\u00e9 l'acqua in grande quantit\u00e0, i mari, ecc., sono sovente usati nelle Sacre Scritture, specialmente nel Libro della Apocalisse di San Giovanni, per rappresentare moltitudini di persone, popolazioni.\nSimbolismo e allusioni alla Genesi.\nLa descrizione di questo personaggio allude al cielo (o secondo molte interpretazioni alla Madonna), infatti la donna \u00e8 illuminata dal sole, \u00e8 ornata da dodici stelle e poggia sulla luna: \u00e8 quindi una figura celeste. I simboli celesti sono esattamente quelli di , in cui indicano Giacobbe, la moglie e i loro dodici figli, che daranno origine alle dodici trib\u00f9 di Israele. Al contrario il drago \u00e8 figura terrestre, avversa alla donna celeste e che perseguita lei e la sua discendenza. Infatti in il drago \u00e8 chiamato il \"serpente antico\", una allusione a e in particolare a , in cui compare per la prima volta il conflitto fra il serpente e la donna. Il drago, quindi, \u00e8 da identificarsi con Satana.\nNell'arte.\nNell'arte religiosa molto sovente Maria \u00e8 rappresentata con le caratteristiche descritte nell'Apocalisse: la corona di dodici stelle e la luna sotto i piedi.\nLa corona di stelle dell'Unione Europea.\nLa bandiera europea venne scelta nel 1955 dopo un lungo e laborioso processo. Il bozzetto prescelto era uno dei molti proposti dal \"designer\" alsaziano, Ars\u00e8ne Heitz, un devoto cattolico che in questa proposta era stato ispirato dalla propria devozione. Il colore blu della bandiera, infatti, \u00e8 quello tradizionale del manto della Vergine e le dodici stelle ricordano la corona della donna dell'Apocalisse. Questa teoria per\u00f2 \u00e8 rifiutata dalle autorit\u00e0 Europee; l'interpretazione ufficiale del Consiglio d'Europa \u00e8 \n Curiosamente, la scelta di questa bandiera venne firmata l'8 dicembre 1955, giorno dell'Immacolata Concezione."}
{"id": "5008274", "revid": "367445", "url": "https://it.wikipedia.org/wiki?curid=5008274", "title": "Eugenia Romanelli", "text": "Biografia.\n\u00c8 figlia di Maria Cristina Marinelli, insegnante di filosofia, e dello storico Raffaele Romanelli. Si laurea in Storia Contemporanea nel 1997 e, dopo la scuola di giornalismo dell'Universit\u00e0 di Tor Vergata, nel 2000 diventa giornalista professionista.\n\u00c8 unita civilmente da Monica Cirinn\u00e0 con la giornalista di La Repubblica Rory Cappelli con cui ha una figlia. La sentenza del 2014 che riconosce la doppia genitorialit\u00e0, dopo la prima Consulenza Tecnica d'Ufficio condotta sul tema di specie in Italia, \u00e8 la seconda mai scritta in questo Paese ed \u00e8 a firma del giudice Melita Cavallo.\nNel 2001 pubblica il suo primo romanzo, \"Trop Model\", ispirato alla vita di Lorella Giulia Focardi. Segue nel 2002, \"Vladimir Luxuria. Una storia\" (Castelvecchi), biografia autorizzata di Vladimir Luxuria, prima parlamentare transgender eletta in Europa. Nel 2004 pubblica \"La traversata di Emma Costa Rubens\" (Marotta), dove si concretizza il \"Metodo Bazar\", da lei creato, basato sul mixaggio di contributi diversi e di ambito non letterario. Negli anni successivi il Metodo Bazar si concretizza nel magazine online \"Bazarweb.info\", \"nella conduzione di un laboratorio di scrittura creativa all'Universit\u00e0 La Sapienza, nella Facolt\u00e0 di Scienze della Comunicazione (2004-2009), in una radio online (RadioBazar), in una web art gallery diretta da Luca Beatrice e in due raccolte di saggi, \"Tecniche di comunicazione creativa: il metodo Bazar\", con la prefazione di Mario Morcellini (Pellegrini-Rai Eri, 2005) e \"Bazar Cultural brand: comunicare sempre\"\", con la prefazione di Giulio Anselmi (Pellegrini-Rai Eri, 2007), che ne fanno uno dei primi progetti multimodali italiani strutturato come \"cultural brand\".. Il progetto vince il Premio \"Donna \u00e8 Web 2005\" (Web Italia) organizzato dalla Provincia di Lucca e dall'Assessorato alle Pari Opportunit\u00e0 in partnership con il Ministero per le Pari Opportunit\u00e0 quale miglior sito italiano del 2005 realizzato da donne.\nNel 2009 esce \"Con te accanto\" (Rizzoli), scritto a quattro mani con Paola Turci, in cui riecheggia l'incidente stradale di cui \u00e8 rimasta vittima la cantante, cui segue nel 2011, \"Vie di fuga\" (Dino Audino Editore), noir lanciato con una campagna social animata dal gatto Bianchino Bianchini protagonista del libro. Nella sua recensione del libro su \"la Repubblica\", Marco Lodoli scrive: \u201c\"Quello che accomuna gli scrittori della generazione di Quentin Tarantino \u00e8 il tentativo di rappresentare la nostra liquida realt\u00e0. Ci prova anche Eugenia Romanelli con il romanzo Vie di fuga\"\u201d.\nNel testo si affaccia per la prima volta il tema della bisessualit\u00e0 che torner\u00e0 nel romanzo erotico \"\u00c8 scritto nel corpo\"\" (2013), con cui la casa editrice De Agostini inaugura il nuovo marchio di narrativa crossover BookMe, testo che la fa conoscere al grande pubblico.\nNel 2015 esce per Castelvecchi \"La donna senza nome\", romanzo che esplora la costruzione identitaria di una giovane donna nata all'interno di una coppia lesbica grazie alla fecondazione artificiale con il seme di un donatore anonimo. Melania Mazzucco considera il romanzo il seguito del suo \"Sei come sei\"\".\" \nNel 2018 esce per Edizioni ETS la raccolta di saggi \"Web, social ed etica. Dove non arriva la privacy: come creare una cultura della riservatezza\", a cura di Romanelli e con la prefazione di Massimo Bray. Tra gli autori, anche Vincenzo Vita, Mario Morcellini e il criminologo Marco Lagazzi. \nNel 2019 Michela Murgia presenta al Salone Internazionale del Libro di Torino l'ultimo romanzo di Romanelli, \"Mia\", pubblicato da Castelvecchi: una suspence senza scampo, un thriller intelligente che indaga la genitorialit\u00e0 contemporanea. \nNel 2019 ha fondato, e dirige, la prima scuola europea delle scritture, Writers Factory, dedicato alla scrittrice americana Ursula K. Le Guin, nel primo anniversario della sua morte. Alla scuola insegnano tra gli altri, David Riondino (vicedirettore della scuola), Roberto D\u2019Agostino, Vladimir Luxuria, Peter Gomez, Giorgio Cavazzano, Vauro Senesi, Milo Manara, Sergio Staino, Stefano Benni, Neri Marcor\u00e8, Paolo Virz\u00ec, Ascanio Celestini, Margherita Buy, Laura Morante, Romana Petri, Edoardo Albinati, Elena Stancanelli, Donatella Di Pietrantonio, Rosella Postorino, Michela Murgia, Melania Mazzucco, Melissa P., Sandro Veronesi, Giancarlo Leone, Stefano Bollani, Rancore, Marina Rei, Stefano Senardi, Ernesto Assante, Valerio Magrelli, Antonio Padellaro, Giulio Anselmi, Marco Damilano, Bianca Berlinguer, Lucia Annunziata. \nNel febbraio 2020 esce il libro \u201cIl corpo della terra. La relazione negata. Da una visione egologica a una visione ecologica\u201d (Castelvecchi) curato con la psicoterapeuta Giusy Mantione: un libro che \u00e8 il punto di partenza di un movimento trasversale di intellettuali, scienziati, artisti, giornalisti, blogger e opinion leader impegnati a sensibilizzare la collettivit\u00e0 italiana sul rischio di un cambiamento irreversibile dell\u2019ecosistema globale. \nDal 2020 \u00e8 membro del Comitato Scientifico del Festival della Lingua Italiana.\nDocenze.\nTra il 2004 e il 2009 \u00e8 docente a contratto di Scrittura creativa presso l'Universit\u00e0 degli studi di Roma La Sapienza. Tra il 2010 e il 2015 \u00e8 docente a contratto insieme a Giulio Anselmi di Teoria e tecniche del giornalismo presso l'Universit\u00e0 LUISS Guido Carli. \nTra il 2010 e il 2015 insegna Comunicazione e new media presso l'Accademia d'Arte Drammatica Silvio D'Amico, corsi nei quali porta il lavoro di ricerca sul linguaggio della \u201c\"rivoluzione digitale\"\u201d cui ha dedicato la raccolta di saggi \"Tre Punto Zero\" curata per Dino Audino Editore (2011). Tra il 2015 e il 2018 insegna Business Writing e Social Media Management alla Scuola di Scienze Aziendali di Firenze e Advanced Communication all'Universit\u00e0 di Firenze (progetto NEMECH, New Media for Cultural Heritage). HDal 2016 organizza corsi di aggiornamento professionale alla Federazione Nazionale Stampa Italiana per l'Ordine dei Giornalisti del Lazio. \nDirige il Master \"Nuovi giornalismi e blogging\" al Centro Sperimentale di Fotografia Adams, a Roma.\nCollaborazioni giornalistiche.\nDurante gli studi universitari inizia una collaborazione con la rivista femminista \"Noi donne\". Dal 2000 collabora con varie testate italiane, tra cui \"la Repubblica, L'Espresso, Il Messaggero, L'Unit\u00e0, il Fatto Quotidiano\", e con l'agenzia stampa ANSA. Nel 2003 dirige la rivista internazionale \"Time Out\" per l'Italia. Nel 2004 fonda e dirige la testata giornalistica di cultura on line Bazarweb, e nel 2010 dirige l'inserto di cultura \"SmarTime\" di Il\" Fatto Quotidiano,\" poi trasformato in blog. Nel 2014 inaugura su \"il Fatto Quotidiano\" il suo blog dedicato all'omogenitorialit\u00e0 e nel 2016, su \"L'Espresso\", quello dedicato alle arti e alle culture underground e digitali intitolato \"Borderline\". Dal 2017 collabora con \"Vanity Fair\". Nello stesso anno Massimo Bray l\u2019ha voluta come autrice Treccani per la rivista \"Atlante\"."}
{"id": "5008275", "revid": "33689", "url": "https://it.wikipedia.org/wiki?curid=5008275", "title": "Prokles (medaglista)", "text": "Biografia.\nAttivo alla fine del V secolo a.C., conosciamo il suo nome tramite la firma apposta nei suoi conii incisi per le monete di Naxos e per quelle di Catana. Alcuni pensano che sia nativo di Naxos. Sono attribuite a Prokles anche dei conii che recano la sigla \u03a0 e che hanno caratteristiche stilistiche omogenee con quelli che hanno la firma per esteso.\nSecondo alcuni studiosi le sue monete sono tra le pi\u00f9 belle della monetazione greca, mentre altri, tra cui Laura Breglia, denunciano la \"scarsa plasticit\u00e0 del rilievo\", anche se la stessa Breglia giudica notevole la figura del sileno che \u00e8 raffigurata nel rovescio dei didracmi di Naxos, che d\u00e0 una nuova organizzazione del soggetto.\nNaxos.\nA Prokles sono attribuite quattro tetradracme di Naxos: in tutte al dritto \u00e8 raffigurata la testa di Apollo e al rovescio \u00e8 raffigurato un satiro seduto in terra. In alcune c'\u00e8 la firma per esteso sopra al satiro del rovescio, in altre c'\u00e8 la sigla \u03a0 sotto la testa di Apollo raffigurata al dritto, altre, pur in assenza di firma o sigla sono attribuite a Prokles per le caratteristiche stilistiche.\nNelle tetradracme firmate al dritto c'\u00e8 satiro barbuto seduto in terra. La rappresentazione \u00e8 molto vivace, il ginocchio destro poggia in terra e il piede destro passa sotto la gamba sinistra e sbuca all'altezza della coda. A sinistra c'\u00e8 un'erma che poggia sui gradini su cui \u00e8 accovacciato il satiro e a destra un ramo di edera. Il satiro tiene un tirso con la sinistra mentre un kantharos \u00e8 tenuto sollevato con la mano destra. Il nome dell'artista, \u03a0\u03a1\u039f\u039a\u039b\u0395\u03a3, sta su uno dei due gradini su cui poggia il satiro, in caratteri minuti.\nIl dritto della moneta presenta una testa di Apollo, con una corona di alloro tra i capelli, e in un'occasione \u00e8 senza il nome dell'artista, ma in un'altra didracma, con un ritratto uguale c'\u00e8 una lettera \u03a0 sotto il collo del dio che \u00e8 interpretata come la sigla dello stesso artista.\nOltre alle didracme ci sono altre frazioni: dioboli, emidracme e litre.\nWeil attribuisce a Prokles, in base a considerazioni stilistiche, un diobolo che si trova al M\u00fcnzkabinett di Berlino, con Apollo al dritto e il satiro al rovescio.\nCatana.\nA Catana Prokles firma una tetradracma, che reca al dritto una quadriga veloce il cui auriga \u00e8 incoronato da una Nike in volo.\nAl rovescio \u00e8 raffigurata la testa di Apollo: davanti ci sono un pesce e un gamberetto e dietro c'\u00e8 una foglia di alloro. \nSotto il collo di Apollo c'\u00e8 la firma, \u03a0\u03a1\u039f\u039a\u039b\u0395\u03a3, in caratteri minuti.\nQuando Weil ha scritto il suo lavoro, nel 1884, era noto solo un esemplare che era al Cabinet des M\u00e9dailles a Parigi e che proveniva dalla collezione del duca di Luynes."}
{"id": "5008276", "revid": "547034", "url": "https://it.wikipedia.org/wiki?curid=5008276", "title": "Grussi", "text": "I grussi (o grusi) sono una popolazione nomade presente soprattutto tra Burkina Faso, Ghana settentrionale e Togo, dedita soprattutto alla coltivazione di mais e miglio. La societ\u00e0 \u00e8 organizzata secondo precisi sistemi gerarchici,e i rapporti tra i vari \"clan\" avvengono soprattutto in occasione di matrimoni o cerimonie religiose. Utilizzano una lingua appartenente al ceppo delle lingue Gur, del gruppo idiomatico niger-congo."}
{"id": "5008277", "revid": "22356", "url": "https://it.wikipedia.org/wiki?curid=5008277", "title": "Barbaturex morrisoni", "text": "Barbaturex morrisoni \u00e8 un rettile estinto, appartenente agli squamati. Visse nell'Eocene superiore (circa 37 milioni di anni fa) e i suoi resti fossili sono stati ritrovati in Asia (Myanmar).\nDescrizione.\nQuesto animale \u00e8 noto solo grazie ad alcune ossa della mandibola, e a un paio di ossa frontali fuse (due ossa che formano parte della sommit\u00e0 del cranio). Sulla base della taglia di queste ossa e sul raffronto dei resti con le ossa di altri animali simili (come gli attuali uromastici) si suppone che \"Barbaturex \"fosse lungo un metro dalla punta del muso alla base della coda, e che potesse raggiungere 1,8 metri coda compresa. Lungo la mandibola erano presenti piccole creste che ne rendevano l'aspetto \"barbuto\" (da qui il nome \"Barbaturex\", ovvero \"re barbuto\" con riferimento anche alla grande taglia dell'animale). I denti posteriori erano acrodonti, ovvero completamente fusi alla mascella e alla mandibola, mentre quelli anteriori erano pleurodonti, ovvero fusi alla superficie interna dell'osso della bocca. \nClassificazione.\n\"Barbaturex morrisoni \"venne descritto per la prima volta nel 2013, sulla base di alcuni resti fossili ritrovati in terreni dell'Eocene superiore di Myanmar. L'epiteto specifico, \"morrisoni\", \u00e8 un omaggio a Jim Morrison, il leader dei Doors, il cui epiteto era appunto \"il re lucertola\". Un'analisi filogenetica pone questo animale all'interno degli iguanidi, come \"sister taxon\" (o pi\u00f9 stretto parente) del gruppo degli Uromasticinae (che include l'attuale \"Uromastix\"), lucertole erbivore dal cranio corto. Di seguito \u00e8 illustrato il cladogramma dello studio (Head et al., 2013):\nPaleoecologia.\nI fossili di \"Barbaturex \"indicano che, al contrario della maggior parte delle lucertole odierne, questo animale era uno dei pi\u00f9 grandi erbivori del suo ecosistema: superava in dimensioni i piccoli artiodattili simili a traguli e anche i carnivori ritrovati nella stessa formazione, anche se alcuni perissodattili erano probabilmente pi\u00f9 grandi. \u00c8 stato suggerito che il clima particolarmente caldo dell'epoca possa aver dato ad animali ectotermi come \"Barbaturex \"un grande vantaggio."}
{"id": "5008280", "revid": "1543377", "url": "https://it.wikipedia.org/wiki?curid=5008280", "title": "Tap Root Manuscript", "text": "Tap Root Manuscript \u00e8 il sesto album discografico in studio del cantante statunitense Neil Diamond, pubblicato nel 1970."}
{"id": "5008282", "revid": "439868", "url": "https://it.wikipedia.org/wiki?curid=5008282", "title": "Stones", "text": "Stones \u00e8 il settimo album discografico in studio del cantante statunitense Neil Diamond, pubblicato nel 1971."}
{"id": "5008283", "revid": "534129", "url": "https://it.wikipedia.org/wiki?curid=5008283", "title": "Gu Cheng", "text": "Figlio di un letterato, Gu pubblic\u00f2 le sue prime poesie nel 1977, seguendo la corrente letteraria della \"poesia oscura\". Emigr\u00f2 in Nuova Zelanda nel 1988. Lo stile poetico di Gu fu tormentato, onirico. Mor\u00ec suicida nel 1993 dopo avere ucciso la moglie Xie Ye, di ritorno in Nuova Zelanda dopo un soggiorno in Germania. In un romanzo scritto con la moglie, anch'ella poetessa, Gu Cheng aveva mescolato il genere autobiografico alla narrazione epistolare. L'insieme delle sue raccolte fu pubblicato postumo, nel 1995."}
{"id": "5008286", "revid": "767487", "url": "https://it.wikipedia.org/wiki?curid=5008286", "title": "Liv\u00e1n P\u00e9rez", "text": "Carriera.\nHa esordito con la Nazionale cubana nel 2013."}
{"id": "5008287", "revid": "110157", "url": "https://it.wikipedia.org/wiki?curid=5008287", "title": "Moods", "text": "Moods \u00e8 l'ottavo album discografico in studio del cantante statunitense Neil Diamond, pubblicato nel 1972."}
{"id": "5008288", "revid": "72396", "url": "https://it.wikipedia.org/wiki?curid=5008288", "title": "Maria Giuseppina Guacci Nobile", "text": ""}
{"id": "5008290", "revid": "110157", "url": "https://it.wikipedia.org/wiki?curid=5008290", "title": "Jonathan Livingston Seagull (album)", "text": "Jonathan Livingston Seagull \u00e8 album discografico di colonna sonora del cantante statunitense Neil Diamond, pubblicato nel 1973 e inserito nel film \"Il gabbiano Jonathan\"."}
{"id": "5008291", "revid": "889336", "url": "https://it.wikipedia.org/wiki?curid=5008291", "title": "Dairon Blanco", "text": "Mor\u00ec il 16 novembre 2020, all'et\u00e0 di 28 anni, a seguito di un incidente stradale.\nCarriera.\nHa esordito con la nazionale cubana nel 2012."}
{"id": "5008292", "revid": "15756", "url": "https://it.wikipedia.org/wiki?curid=5008292", "title": "Gu Hua", "text": "Biografia.\nNato nel 1942 nella Contea di Jiahe, si \u00e8 laureato alla scuola agraria di Zhengzhou prima di lavorare per lungo tempo in una fattoria di montagna.\nNel 1975 \u00e8 diventato sceneggiatore della compagnia di canto e danza di Zhengzhou.\nLe prime opere letterarie sono apparse nel 1962, e vertono su temi mitologici e leggendari. Altri romanzi, di carattere anche folkloristico, sono: \"Paman qingtengde muwu\" (1981), \"Furongzhen\" (1981), \"F.\" (1983).\nLa sua opera di maggior successo \u00e8 il libro \"Una piccola citt\u00e0 chiamata Ibisco\" che in Cina \u00e8 stato stampato in pi\u00f9 di cento edizioni e ha ricevuto il prestigioso Premio Letterario Mao Dun nel 1982.\nGu Hua vive in Canada dalla fine degli anni ottanta."}
{"id": "5008294", "revid": "110157", "url": "https://it.wikipedia.org/wiki?curid=5008294", "title": "Serenade (Neil Diamond)", "text": "Serenade \u00e8 il nono album discografico in studio del cantante statunitense Neil Diamond, pubblicato nel 1974."}
{"id": "5008295", "revid": "984922", "url": "https://it.wikipedia.org/wiki?curid=5008295", "title": "Jes\u00fas Rodr\u00edguez (calciatore 1988)", "text": "Carriera.\nHa esordito con la Nazionale cubana nel 2014."}
{"id": "5008297", "revid": "31886", "url": "https://it.wikipedia.org/wiki?curid=5008297", "title": "L'Arca", "text": "L'arca \u00e8 un album di canzoni per bambini scritte originariamente da Vin\u00edcius de Moraes e qui interpretate da lui e da vari altri artisti, a cominciare da Sergio Endrigo, dal cui rodato sodalizio artistico con Vin\u00edcius e con Sergio Bardotti era scaturito l'intero progetto. Oltre de Moraes e Endrigo, alle esecuzioni dei brani si alternano, con varie combinazioni, Marisa Sannia, i Ricchi e Poveri, Vittorio De Scalzi (qui accreditato come \"Vittorio dei New Trolls\") e un coro di voci bianche denominato \"The Plagues\".\nI testi originali di Vin\u00edcius, sono adattati in italiano da Sergio Bardotti con la collaborazione di Endrigo, su musiche di Toquinho, di Paulo Soledade e di Luis Bacalov. Di quest'ultimo sono arrangiamenti e direzione d'orchestra.\nIl disco, prodotto da Bardotti, fu pubblicato dalla Fonit Cetra nell'autunno del 1972.\nUna buona parte delle canzoni raccolte nell'album \u00e8 dedicata ad animali. Fra queste \"Il pappagallo\", interpretata da Endrigo e pubblicata come primo singolo estratto, \u00e8 la pi\u00f9 conosciuta.\nLa title track \"L'arca\" non va confusa con la quasi omonima \"L'arca di No\u00e8\", portata al Festival di Sanremo 1970 dallo stesso Endrigo in abbinamento con Iva Zanicchi.\nTracce.\nFra parentesi sono indicati gli interpreti dei singoli brani."}
{"id": "5008299", "revid": "1543377", "url": "https://it.wikipedia.org/wiki?curid=5008299", "title": "Beautiful Noise", "text": "Beautiful Noise \u00e8 il decimo album discografico in studio del cantante statunitense Neil Diamond, pubblicato nel 1976."}
{"id": "5008302", "revid": "916580", "url": "https://it.wikipedia.org/wiki?curid=5008302", "title": "Reseda luteola", "text": "La guaderella (Reseda luteola , nota anche col nome comune di erba guada o luteola, \u00e8 una pianta appartenente alla famiglia Resedaceae, originaria di Europa, Asia occidentale e Nordafrica. \nDescrizione.\nAlta circa un metro, con frutto a capsula e fiore piccolo e sgargiante, foglie lanceolate e fusto liscio. La pianta contiene una sostanza, detta luteolina, che agisce come colorante piuttosto potente.\nDistribuzione e habitat.\nCresce spontanea in tutta Europa e predilige come habitat i muri e le macerie.\nUtilizzi.\nPu\u00f2 essere coltivata per la tintura della seta o per realizzare prodotti dell'industria cosmetica."}
{"id": "5008305", "revid": "110157", "url": "https://it.wikipedia.org/wiki?curid=5008305", "title": "I'm Glad You're Here with Me Tonight", "text": "I'm Glad You're Here with Me Tonight \u00e8 l'undicesimo album discografico in studio del cantante statunitense Neil Diamond, pubblicato nel 1977."}
{"id": "5008307", "revid": "1543377", "url": "https://it.wikipedia.org/wiki?curid=5008307", "title": "You Don't Bring Me Flowers", "text": "You Don't Bring Me Flowers \u00e8 il dodicesimo album discografico in studio del cantante statunitense Neil Diamond, pubblicato nel 1978.\nFormazione.\nNote aggiuntive"}
{"id": "5008308", "revid": "287204", "url": "https://it.wikipedia.org/wiki?curid=5008308", "title": "Marguerite-Elie Guadet", "text": ""}
{"id": "5008309", "revid": "287204", "url": "https://it.wikipedia.org/wiki?curid=5008309", "title": "Nazionale di pallamano maschile del Qatar", "text": "La nazionale del Qatar di pallamano rappresenta il Qatar nelle competizioni internazionali e la sua attivit\u00e0 \u00e8 gestita dalla \nQatar Handball Association."}
{"id": "5008310", "revid": "599013", "url": "https://it.wikipedia.org/wiki?curid=5008310", "title": "Lester Mor\u00e9", "text": "Carriera.\nClub.\nHa trascorso gran parte della propria carriera a Cuba, per poi trasferirsi negli Stati Uniti e a Puerto Rico.\nNazionale.\nHa vestito la maglia della Nazionale cubana dal 1996 al 2007, totalizzando 44 presenze e 29 realizzazioni , detenendo il record di miglior marcatore cubano."}
{"id": "5008312", "revid": "110157", "url": "https://it.wikipedia.org/wiki?curid=5008312", "title": "September Morn", "text": "September Morn \u00e8 il tredicesimo album discografico in studio del cantante statunitense Neil Diamond, pubblicato nel 1979."}
{"id": "5008314", "revid": "22356", "url": "https://it.wikipedia.org/wiki?curid=5008314", "title": "Idiochelys fitzingeri", "text": "L'idiochelide (Idiochelys fitzingeri) \u00e8 una tartaruga estinta. Visse nel Giurassico superiore (Kimmeridgiano, circa 155 - 150 milioni di anni fa) e i suoi resti fossili sono stati ritrovati in Europa.\nDescrizione.\nQuesta tartaruga era di dimensioni medie, e non superava i 40 centimetri di lunghezza. \"Idiochelys \"possedeva un carapace pi\u00f9 o meno arrotondato; il telaio marginale, discoidale, era collegato al piastrone per mezzo di prolungamenti isolati di quest'ultimo. I nove elementi ossei del piastrone erano ben saldati fra loro, ma uniti da strutture lasse lungo la linea mediana. Il collo di \"Idiochelys \"probabilmente non era retrattile, ma poteva piegarsi lateralmente. Il bacino era saldato al carapace. La struttura della testa ricordava quella delle attuali tartarughe marine (Cheloniidae); l'osso quadrato costituiva il bordo esteriore della cavit\u00e0 timpanica. Le vertebre caudali erano numerose (pi\u00f9 di venti) e formavano una lunga coda, tipica delle tartarughe d'acqua dolce. Gli arti erano relativamente poco sviluppati e non erano trasformati in strutture simili a pagaie.\nClassificazione.\nIdiochelys fitzingeri \u00e8 stata descritta per la prima volta da Wagner nel 1839, ed \u00e8 una delle prime tartarughe descritte allo stato fossile. I fossili di \"Idiochelys \"provengono dai giacimenti di Cerin (Francia) e di Solnhofen (Germania). \"Idiochelys \"fa parte della famiglia Thalassemydidae, un gruppo di tartarughe di dimensioni relativamente modeste, considerate forme alla base dei criptodiri e probabilmente di abitudini marine (Karl et al., 2012); un'altra forma simile era \"Thalassemys\". Altri studi la avvicinano al genere \"Eurysternum \"(Lapparent de Broin et al., 1996).\nPaleoecologia.\n\"Idiochelys\", per alcuni aspetti, richiamava le tartarughe marine, soprattutto per la struttura della testa e per gli spazi tra le piastre del carapace. D'altra parte, la presenza di una lunga coda e le zampe non trasformate in pagaie richiamano le tartarughe di acqua dolce. \u00c8 probabile che \"Idiochelys \"vivesse lungo i margini delle lagune del basso mare europeo del Giurassico superiore."}
{"id": "5008315", "revid": "22356", "url": "https://it.wikipedia.org/wiki?curid=5008315", "title": "Idiochelys", "text": ""}
{"id": "5008316", "revid": "155634", "url": "https://it.wikipedia.org/wiki?curid=5008316", "title": "Torneo di Wimbledon 1935 - Doppio femminile", "text": "Freda James e Kay Stammers hanno battuto in finale Simonne Mathieu e Hilde Sperling 6-1, 6-4."}
{"id": "5008317", "revid": "729019", "url": "https://it.wikipedia.org/wiki?curid=5008317", "title": "California State Route 223", "text": "La California State Route 223 \u00e8 un'autostrada californiana, conosciuta con il nome di \"Bear Mountain Boulevard\". Si estende da ovest a est per 51,4 km e collega Taft e Arvin, nella Contea di Kern. Comincia a ovest distaccandosi dalla Interstate 5 e termina a est con la California State Route 58.\nGestione.\nCos\u00ec come le Interstate, come le U.S. Routes e come le strade statali, la \"'Strada statale 223\" \u00e8 gestita dal California Department of Transportation (CALTRANS).\nPrincipali inserzioni.\nLe principali inserzioni della State Route 223 sono:\n La California State Route 99 a Greenfield;\n la California State Route 184 a Weedpatch."}
{"id": "5008319", "revid": "72396", "url": "https://it.wikipedia.org/wiki?curid=5008319", "title": "Raffaello Gualterotti", "text": "Biografia.\nA stretto contatto con Carlo Emanuele I di Savoia, compose diversi canti, come il poemetto in ottave \"L'America\", del 1611, che consiste in un elogio ad Amerigo Vespucci. Suo figlio, Francesco Maria Gualterotti, fu anch'egli rimatore (utilizzando spesso il ditirambo) e prosatore.\nOpere.\nCompose \"Feste nelle nozze del serenissimo don Francesco Medici gran dvca di Toscana; et della sereniss. sua consorte la sig. Bianca Cappello\"."}
{"id": "5008320", "revid": "1543377", "url": "https://it.wikipedia.org/wiki?curid=5008320", "title": "The Jazz Singer (album)", "text": "The Jazz Singer \u00e8 un album discografico di colonna sonora del cantante statunitense Neil Diamond, pubblicato nel 1980 e inserito nel film omonimo diretto da Richard Fleischer."}
{"id": "5008325", "revid": "481666", "url": "https://it.wikipedia.org/wiki?curid=5008325", "title": "Famous Players Film Company", "text": "La Famous Players Film Company \u00e8 una casa di produzione cinematografica fondata nel 1912 da Adolph Zukor e indipendente sino al 1916 quando divenne una sussidiaria della Famous Players-Lasky Corporation."}
{"id": "5008328", "revid": "599013", "url": "https://it.wikipedia.org/wiki?curid=5008328", "title": "Reinier Alc\u00e1ntara", "text": "Carriera.\nClub.\nHa trascorso l'intera carriera tra Cuba e Stati Uniti.\nNazionale.\nHa vestito la maglia della Nazionale cubana dal 2005 al 2008."}
{"id": "5008329", "revid": "767487", "url": "https://it.wikipedia.org/wiki?curid=5008329", "title": "Medaglia Nachingwea", "text": "La medaglia Nachingwea \u00e8 un'onorificenza del Mozambico. Prende il nome dalla citt\u00e0 di Nachingwea, posta nel sud della Tanzania, che ospit\u00f2 la base principale del Frelimo durante la guerra d'indipendenza del Mozambico.\nLa medaglia \u00e8 conferita per meriti straordinari nel campo della difesa dei diritti umani e della lotta contro le povert\u00e0 e per il contributo all'avanzamento della cultura del Mozambico."}
{"id": "5008330", "revid": "110157", "url": "https://it.wikipedia.org/wiki?curid=5008330", "title": "On the Way to the Sky", "text": "On the Way to the Sky \u00e8 il quattordicesimo album discografico in studio del cantante statunitense Neil Diamond, pubblicato nel 1981."}
{"id": "5008334", "revid": "107091443", "url": "https://it.wikipedia.org/wiki?curid=5008334", "title": "Heartlight (album)", "text": "Heartlight \u00e8 il quindicesimo album discografico in studio del cantante statunitense Neil Diamond, pubblicato nel 1982."}
{"id": "5008336", "revid": "767487", "url": "https://it.wikipedia.org/wiki?curid=5008336", "title": "Annibale Guasco", "text": "Attivo soprattutto nella produzione di madrigali, nel 1603 pubblic\u00f2 una raccolta di 3110 poesie, \"La tela cangiante\"."}
{"id": "5008339", "revid": "481666", "url": "https://it.wikipedia.org/wiki?curid=5008339", "title": "Famous Players Film Co.", "text": ""}
{"id": "5008341", "revid": "155634", "url": "https://it.wikipedia.org/wiki?curid=5008341", "title": "Torneo di Wimbledon 1936 - Doppio femminile", "text": "Freda James e Kay Stammers hanno battuto in finale Sarah Fabyan e Helen Jacobs 6-2, 6-1."}
{"id": "5008342", "revid": "34392", "url": "https://it.wikipedia.org/wiki?curid=5008342", "title": "Schiacciapatate (cucina)", "text": ""}
{"id": "5008354", "revid": "1788047", "url": "https://it.wikipedia.org/wiki?curid=5008354", "title": "Associazione Sportiva Siracusa 1955-1956", "text": "Questa voce raccoglie le informazioni riguardanti l'Associazione Sportiva Siracusa nelle competizioni ufficiali della stagione 1955-1956."}
{"id": "5008371", "revid": "115009759", "url": "https://it.wikipedia.org/wiki?curid=5008371", "title": "Horti Spei Veteris", "text": "Gli Horti Spei Veteris (successivamente denominati Horti Variani) erano un'area del colle Esquilino appartenente, nella suddivisione augustea, alla \"Regio V Esquiliae\", della quale costituiva la propaggine sudorientale.\nStoria urbanistica.\nEra denominata \"ad spem veterem\" la localit\u00e0 presso la Porta Prenestina (oggi \"Porta Maggiore\") dove si biforcavano la Via Labicana e la Via Prenestina. Il toponimo derivava da un tempio repubblicano alla dea \"Spes\" (Speranza) edificato nel 477 a.C. dopo la vittoria sui Veienti alla battaglia del Cremera. La qualifica \"Vetus\" serviva a distinguere questo tempio da quello costruito nel III sec. a.C. nel Foro Olitorio, al tempo della prima guerra punica.\nLa zona era suburbana, ma assai prossima al Foro e ben fornita d'acqua in virt\u00f9 del fatto che l\u00ec convergevano ben otto degli undici acquedotti di Roma: pertanto verso la met\u00e0 del I sec. a.C. essa divenne una zona residenziale di pregio, caratteristica che si accentu\u00f2 man mano che la citt\u00e0 diventava pi\u00f9 affollata e rumorosa, e che \u00e8 documentata dai resti di varie \"domus\" riportate alla luce, e databili fino al IV secolo.\nGli \"Horti Spei Veteris\" vennero inclusi nel demanio imperiale da Settimio Severo, che edific\u00f2 la prima residenza imperiale nella zona. La successiva denominazione di \"Horti Variani\" si deve all'estensione del demanio imperiale sui prossimi terreni appartenenti a Sesto Vario Marcello, padre del futuro imperatore Elagabalo. Gi\u00e0 Caracalla, comunque, negli \"Horti Variani\" aveva impiantato il suo circo; Elagabalo diede la forma finale alla villa, progettata (come era stato per il progetto della Domus Aurea neroniana) come una vastissima villa suburbana articolata in diversi nuclei edilizi e paesaggistici, con in pi\u00f9 il circo che Massenzio replic\u00f2 nella sua villa, e gi\u00e0 al suo tempo denominata \"Sessorium\".\nElagabalo moriva nel 222. La villa rest\u00f2 nel demanio imperiale, ma il suo assetto venne profondamente alterato dal disordine dei tempi (tra la morte di Elagabalo e l'ascesa al trono di Aureliano si susseguirono una dozzina di imperatori) e dalla costruzione, tra il 271 e il 275, delle Mura Aureliane, che ne interruppero la vasta continuit\u00e0, tagliando fuori, ad esempio, il Circo Variano, e inglobando l'Anfiteatro Castrense.\nNel 330 Costantino inaugur\u00f2 a Bisanzio la sua nuova capitale, Costantinopoli. A Roma rimaneva a rappresentarlo la madre, Elena Augusta. L'inizio del IV secolo segna cos\u00ec l'ultima fase di espansione del sito, che diventa vero e proprio palazzo imperiale, e il polo (anche per la vicinanza con il Laterano) della riorganizzazione cristiana di Roma, ancora capitale dell'impero d'occidente. Risale a questo periodo la costruzione della basilica civile destinata a funzioni di rappresentanza, che fu a lungo considerata \"Tempio di Venere e Cupidine\", la trasformazione di un atrio degli Horti Variani in luogo di culto (da cui si sarebbe poi sviluppata la basilica di Santa Croce in Gerusalemme), la ricostruzione delle preesistenti terme pubbliche rinominate per ci\u00f2 Terme Eleniane, e la costruzione, a ridosso dell'acquedotto, di una zona residenziale destinata a membri della corte (le cosiddette \"domus costantiniane\" scavate tra il 1996 e il 2008).\nCon la fine dell'impero la zona, divenuta assolutamente periferica, attravers\u00f2 secoli di spopolamento, e attorno al complesso basilica-convento di Santa Croce, i ruderi delle costruzioni minori finirono interrati o sopraffatti da vigne o da incolti, come si vede nella pianta del Bufalini del 1551."}
{"id": "5008378", "revid": "291370", "url": "https://it.wikipedia.org/wiki?curid=5008378", "title": "Guarnacca", "text": "La guarnacca \u00e8 un abito maschile utilizzato soprattutto nel XV secolo, che funge da sottoveste; contraddistinto da maniche molto ampie e una tessitura semplice, era usato anche dagli uomini ecclesiastici. Un particolare tipo di guarnacca \u00e8 la \"giornea\", particolarmente corta e utilizzata da persone ricche. La guarnacca cadde lentamente in disuso a partire dal XVI secolo."}
{"id": "5008379", "revid": "767487", "url": "https://it.wikipedia.org/wiki?curid=5008379", "title": "Associazione Calcio Treviso 1955-1956", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1955-1956."}
{"id": "5008383", "revid": "1305772", "url": "https://it.wikipedia.org/wiki?curid=5008383", "title": "Really Don't Care", "text": "Really Don't Care \u00e8 il quarto singolo della cantante statunitense Demi Lovato estratto dal suo quarto album di inediti, Demi, e cantato in collaborazione con Cher Lloyd. La canzone \u00e8 stata scritta dalla stessa Lovato con Carl Falk, Savan Kotecha, Rami Yacoub e Cher Lloyd. Il video conta 200 milioni di visualizzazioni."}
{"id": "5008386", "revid": "767487", "url": "https://it.wikipedia.org/wiki?curid=5008386", "title": "T\u00f3mas Gu\u00f0mundsson", "text": "Tematiche ricorrenti nelle sue opere erano i sentimenti. In giovent\u00f9 compose liriche quali \"Vi\u00f0 sundin bl\u00e1\" (1925), \"Fagra ver\u00f6ld\" (1933) e \"Das noregs\" (1942), un componimento che condanna il nazismo. Altre opere sono \"Stj\u00f6rnur vorsins\" (1940) e \"Flj\u00f3ti\u00f0 helga\" (1950). Tomas Gudmundsson influenz\u00f2 lo stile lirico contemporaneo islandese, attraverso spiccati elementi nazionalistici e crepuscolari."}
{"id": "5008387", "revid": "268129", "url": "https://it.wikipedia.org/wiki?curid=5008387", "title": "Coppa Italia 1973 (calcio femminile)", "text": "L'edizione 1973 \u00e8 stata la terza edizione nella storia della Coppa Italia di calcio femminile. Organizzata dalla \"Federazione Femminile Italiana Unita Giuoco Calcio\", il trofeo \u00e8 stato vinto dalla Falchi Astro di Torino, che nella finale in gara unica ha battuto per 2-1 la Lazio.\nFinale.\nIn gara unica, disputata sabato 8 dicembre a Crescentino."}
{"id": "5008391", "revid": "268129", "url": "https://it.wikipedia.org/wiki?curid=5008391", "title": "Coppa Italia 1974 (calcio femminile)", "text": "L'edizione 1974 \u00e8 stata la quarta edizione nella storia della Coppa Italia di calcio femminile. Organizzata dalla \"Federazione Femminile Italiana Unita Giuoco Calcio\", il trofeo \u00e8 stato vinto dal Gamma 3 Padova, che nella finale in gara unica ha battuto ai tiri di rigore la Lazio dopo lo 0-0 dei minuti regolamentari e supplementari.\nPer la prima volta la Coppa Italia \u00e8 stata assegnata dopo i tiri dal dischetto.\nLa Lazio \u00e8 stata sconfitta in finale per la terza volta consecutiva, .\nFinale.\nIn gara unica, disputata mercoled\u00ec 23 dicembre a Roma."}
{"id": "5008392", "revid": "116455306", "url": "https://it.wikipedia.org/wiki?curid=5008392", "title": "Jean Gu\u00e9henno", "text": "Diresse la rivista \"Europe\" prima dello scoppio della seconda guerra mondiale. Realizz\u00f2 opere quali: \"Evangile \u00e9ternel\" (1928), \"Caliban Parle\" (1929), \"Conversion \u00e0 l'humain\" (1931), \"Journal d'un homme de quarante ans\". Durante il secondo conflitto mondiale, Gu\u00e9henno scrisse il diario \"Journal des ann\u00e9es noires 1940-44\", in cui mise in luce il proprio sostegno alla Resistenza. In epoca pi\u00f9 matura scrisse opere autobiografiche quali \"Vojages\" (1952), \"Carnets du vieil \u00e9crivain\" (1971) e \"Derni\u00e8res lumi\u00e8res, derniers plaisirs\" (1977)."}
{"id": "5008398", "revid": "767487", "url": "https://it.wikipedia.org/wiki?curid=5008398", "title": "I miserabili (film 1958)", "text": "I miserabili (\"Les mis\u00e9rables\") \u00e8 un film del 1958 diretto da Jean-Paul Le Chanois, trasposizione cinematografica dell'omonimo romanzo di Victor Hugo.\nTrama.\nFrancia napoleonica del 1802: Jean Valjean \u00e8 un forzato della cava di Tolone, condannato a 5 anni di lavori forzati a causa del furto di una libbra di pane. In questo arco di tempo aveva tentato di evadere due volte; quando venne finalmente il giorno della scarcerazione, erano passati 19 anni. Valjean aveva riacquistato la libert\u00e0, ma il foglio di via era un marchio che non gli causava che porte chiuse in faccia. Una sera, dopo lungo vagabondare, arriva sfinito alla cittadina di Digne, dove un'anima buona gli indica una casa che non gli avrebbe rifiutato l'ospitalit\u00e0. Era la casa di monsignor Myriel, il vescovo della citt\u00e0, che gli offr\u00ec ristoro. La mattina seguente la signora Magloire, la governante, e la signorina Battistina, avvisano il vescovo che la stanza in cui aveva alloggiato l'ospite era vuota e che era scomparsa dell'argenteria. Quasi nello stesso istante giungono due brigadieri con Valjean in stato di fermo, accusato dell'ennesimo furto. Ma alle spiegazioni chieste dai due ufficiali, monsignor Myriel dichiara di essere stato lui ad offrire l'argenteria all'accusato; in pi\u00f9 gli dona due candelieri lasciatigli dalla nonna. Jean non capiva: la generosit\u00e0 di quell'uomo che pure aveva derubato era forse la via giusta? Per vent'anni in galera gli avevano insegnato tutto il contrario. Fu l'inizio di una profonda conversione interiore.\nQualche tempo dopo a Montreuil-sur-Mer, nel nord della Francia, arriv\u00f2 un giorno un uomo che conosceva un nuovo sistema per fabbricare i gioielli d'ambra nera: si faceva chiamare Madeleine. In pochi anni mise in piedi fabbriche, ospedali e scuole, e, divenuto ricco, venne infine eletto sindaco. Era Jean Valjean, era diventato \"il signor sindaco\".\nUn giorno arriv\u00f2 a Montreuil un altro visitatore. Era il nuovo ispettore di polizia, il signor Javert, figlio del capo sorvegliante della prigione di Tolone che aveva arrestato Valjean oltre vent'anni prima. Egli quasi subito sospett\u00f2 Madeleine di essere lo stesso forzato del penitenziario. I rapporti tra i due si incrinarono a causa dell'ingiusto arresto della signorina Fantina. Il sindaco, contro la volont\u00e0 di Javert, la fece rimettere in libert\u00e0.\nCon una figlia a carico senza un marito, Fantina sapeva che non avrebbe potuto trovare un impiego: decise quindi di affidarla per un po' di tempo ai proprietari di un albergo, i coniugi Th\u00e9nardier, che avevano l'aspetto di due genitori amorevoli con le loro due figlie, Eponina e Azelma.\nGli anni passarono, e Fantina non aveva pi\u00f9 rivisto la figlia Cosetta; inoltre si ammal\u00f2 di tubercolosi.\nJavert irruppe nell'ufficio del sindaco chiedendo di essere destituito in quanto aveva mancato rispetto verso un superiore: qualche tempo prima denunci\u00f2 Madeleine alla polizia parigina sostenendo che la vera identit\u00e0 del sindaco fosse quella del galeotto Jean Valjean, ricercato dalla polizia per il furto a mano armata ai danni di uno spazzacamino, colpevolezza che a un forzato avrebbe richiesto il carcere a vita. Il senso di colpa ricadeva sul fatto che \"il vero\" Jean Valjean era stato arrestato qualche giorno prima ad Arras. L'indomani all'udienza, mentre uno spaesato Jean Valjean, che sostiene di chiamarsi Champmathieu star\u00e0 per essere condannato all'ergastolo, Madeleine entra in aula rivelandosi come il vero Jean Valjean. Prima di essere arrestato va da Fantina per compiere un ultimo dovere, ricongiungere a lei la piccola Cosetta. Sul luogo giunge anche Javert, che arresta Valjean e nega la restituzione della bambina: alla notizia Fantina muore.\nValjean evade dalla prigione e si rifugia a Montfermeil. Sulla riva di un fiume aiuta una bambina a riempire un secchio d'acqua; \u00e8 Cosetta. Lo conduce alla locanda in cui abita: \u00e8 la locanda dei Th\u00e9nardier. La bambina \u00e8 vestita di stracci, si guadagna il pane col duro lavoro, ed \u00e8 inoltre maltrattata. Valjean decide di portarla con s\u00e9, pagando ai coniugi una lauta cifra. Assieme si rifugiano in un convento di Parigi, in cui trascorreranno diversi anni.\nPoco lontano da loro abitava Mario Pontmercy, un ragazzo che seppur allevato dal nonno monarchico, il signor Gillenormand, aveva idee rivoluzionarie. Dopo un duro screzio col familiare venne cacciato di casa, e senza un soldo and\u00f2 a vivere in un tugurio, mantenendosi come copista.\nUn giorno, seduto su una panchina incontr\u00f2 lo sguardo di una bella e nobile ragazza, rimanendone folgorato. L'incontro a distanza si ripeteva con costanza, ma essendo lei sempre accompagnata da un altro signore, ed essendo lui un povero ragazzo malvestito, non aveva mai avuto la forza di farsi avanti. Un giorno, arrivato alla solita panchina, la trov\u00f2 vuota, la ragazza e l'accompagnatore non si presentarono, e cos\u00ec le successive volte. Nei giorni che seguirono la cerc\u00f2, ma invano.\nMa attorno a quell'amore nascente, gi\u00e0 maturavano eventi che avrebbero cambiato la vita di Mario e sconvolta Parigi. Erano nati dei movimenti rivoluzionari, a cui Mario ader\u00ec, stringendo amicizia col capo del movimento, un certo Enjolras. Intanto Javert faceva parte adesso della polizia di Parigi.\nAl tugurio Mario riceveva l'attenzione di un'altra ragazza, una vicina di casa. Una mattina ella, in preda alla fame, rub\u00f2 del pane. Venne fermata, ma un distinto signore e una ragazza la salvarono, pagando il pane per lei. Decisi ad aiutarla, si fecero condurre a casa sua. Qui abitavano anche i genitori di lei. Essi e il nobile signore, seppur facendo finta di nulla, capirono di essersi gi\u00e0 visti, e cos\u00ec era: essi altri non erano che i coniugi Th\u00e9nardier e Jean Valjean con Cosetta, la quale per\u00f2 non riconobbe nessuno. Nel mentre Mario spiava attraverso un buco dalla casa di fianco, e riconobbe nella ragazza la fanciulla della panchina. Non sapendo dove abitasse, Mario tent\u00f2 di inseguire la carrozza dei due, ma non vi riusc\u00ec. And\u00f2 cos\u00ec dal commissariato per denunciare la banda criminale del suo vicino di casa. La sera Valjean fece ancora visita a Th\u00e9nardier per proporgli un lavoro fuori Parigi. Lui e la sua banda lo legarono e lo ricattarono, minacciandolo di consegnarlo alla polizia se non avesse pagato un ingente somma di denaro. In quel momento irruppe la polizia con a capo Javert, che arrest\u00f2 tutti, meno Valjean che riusc\u00ec a fuggire.\nMario aveva scoperto la residenza di Cosetta; lui le lasci\u00f2 delle lettere sulla panchina del giardino, dichiarando il suo amore per lei; una sera, datosi appuntamento nello stesso giardino, mentre lei passeggiava lui si fece avanti. Fu l'inizio del loro amore.\nIl giorno dopo a Parigi c'erano i funerali del generale Lamarque; tutta Parigi era accorsa. C'era anche il vecchio pap\u00e0 Mabeuf, un reduce della Rivoluzione, assimilatosi alla folla dei giovani rivoluzionari intenti a rovesciare il governo. Tra di loro si era infiltrato Javert, che per\u00f2 venne scoperto dal giovane Gavroche e fatto prigioniero.\nLa stessa notte Valjean e Cosetta lasciavano di soppiatto Parigi, ormai troppo pericolosa, per rifugiarsi a Londra. Cosetta lasci\u00f2 per Mario una lettera sulla panchina, ma Eponina la vide e la nascose. All'arrivo di Mario non gli disse della lettera, ma solamente che era partita. Assieme andarono al centro della citt\u00e0, luogo in cui si organizzava la rivolta. L'esercito e la polizia si preparavano al contrattacco; i reggimenti erano usciti dalle caserme, i cannoni erano arrivati da Velsen, non ci si batteva ancora, ma tutto si sarebbe deciso fra poco. Appena suonarono le campane di Sainte-Marie i soldati avanzarono. Alla richiesta di scioglimento da parte loro, pap\u00e0 Mabeuf insorse chiedendo loro di allearsi per la repubblica; la risposta fu una raffica di proiettili. Ebbe cos\u00ec inizio la sanguinosa battaglia. Durante lo scontro un soldato sta per sparare a Mario, ma Eponina si frappone, subendo il proiettile al posto suo. Dopo aver vinto la battaglia, Mario accorre dalla morente Eponina, che dopo avergli consegnato la lettera di Cosetta, le esaudisce l'ultimo desiderio, un suo bacio. Eponina fu distesa a fianco di pap\u00e0 Mabeuf; vicino a loro, Javert, immobile, aspettava la sua ora. Tutt'intorno un ammasso di corpi; tutti quegli uomini erano forse fatti per intendersi, ma l'odio li aveva messi contro, solo desiderosi di uccidersi.\nMario diede a Gavroche una lettera da consegnare a Cosetta, nel frattempo rientrata in Francia. La ricevette Valjean, che per timore di perdere la ragazza non gliela consegn\u00f2; il giorno successivo si reca al fronte assieme a Gavroche. Questi, mentre raccoglie i proiettili dei soldati morti, viene colpito da altri soldati, e muore fra le braccia di Mario. Valjean si fa garante di Javert, che si aspetta di essere giustiziato, ma quando rimangono soli, con grande incredulit\u00e0 di quest'ultimo, Valjean lo libera.\nDurante la battaglia del giorno seguente gli esiti del fronte si erano ribaltati; la superiorit\u00e0 del numero e delle armi aveva alla fine avuto il sopravvento. I rivoluzionari erano stati sconfitti. Mario venne gravemente ferito da un colpo di rivoltella alla testa. Valjean se lo mise sulle spalle e tent\u00f2 di raggiungere un rifugio attraverso le fogne. Qui incontra ancora una volta Th\u00e9nardier, che in cambio di denaro gli d\u00e0 le chiavi per aprire la grata che d\u00e0 all'esterno. Ad attenderlo c'\u00e8 Javert. Mario, in lotta tra la vita e la morte, viene portato a casa del nonno, mentre Valjean viene liberato da Javert, che si dirige sulle rive della Senna, si ammanetta e ci si getta dentro.\nA guerra finita la vita aveva ripreso il suo corso, la speranza e l'amore il loro predominio. In casa del signor Gillenormand era tornata la serenit\u00e0, e ogni giorno c'erano visite. Mario e Cosetta si erano ricongiunti e avevano deciso di legarsi in matrimonio. Valjean, tuttavia, simul\u00f2 una ferita da lavoro e decise di non presenziare alle nozze. La verit\u00e0 era la paura di rivelare a Cosetta, attraverso gli atti notarili, il suo passato di galeotto. Confidando ci\u00f2 a Mario, questi gli ordina di starle lontano e dimenticarla.\nIl dolore della lontananza da Cosetta logora Valjean. Nell'ennesimo tentativo di racimolare denaro, Th\u00e9nardier si reca a casa di Mario e gli rivela di essere stato proprio Valjean a salvarlo dopo che fu ferito. Resosi conto dell'errore commesso, assieme a Cosetta si precipita da Valjean, che dopo averle rivelato il nome di sua madre, dice loro di volersi bene, morendo tra le loro braccia.\n\u00ab\"Cos\u00ec fin\u00ec. Anche se la vita fu per lui molto dura, viveva. Mor\u00ec quando la sua creatura lo lasci\u00f2 solo. Accadde semplicemente, senza lotte. Perch\u00e9 il giorno finisce, quando viene la notte\"\u00bb.\nProduzione.\nCon la sceneggiatura co-scritta con Ren\u00e9 Barjavel, rispettoso della cornice di fantasia, Le Chanois riesce a ripristinare la grande drammaticit\u00e0 dell'opera di Victor Hugo. Il regista si applica nella trascrizione delle mutazioni di coscienza del protagonista. Cos\u00ec, fedele al poeta, illustra i suoi tormenti con la mirabile sequenza \"Tempesta in un cranio\" (infuriare del mare e cielo coperto di nuvole) prima dell'autodenuncia al tribunale; poi il calvario con le fogne e infine il lento logorio per le vie di Marais intorno all'abitazione di Cosetta.\nQuesto adattamento del romanzo di Victor Hugo deve molto alla compagnia di attori presenti. La maestria di Jean Gabin (Valjean) dal passare da un volto intriso di codardia e astuzia ad uno di benevolo e paterno, e la subdolenza di un brillante Bourvil (Th\u00e9nardier) che oscilla tra il grazioso ingenuo e il cattivo uomo di casa, che esit\u00f2 a lungo prima di accettare questo ruolo. Dani\u00e8le Delorme incarna una Fantina struggente che si sacrifica per amore materno, di fronte a un inflessibile Bernard Blier (Javert). Vi \u00e8 anche la presenza di attori di rara comparsa nel cinema, come Silvia Monfort, che interpreta il suo ruolo di Eponina, e l'attore, cantante e poeta Giani Esposito che impersona un sognatore rivoluzionario. Suzanne Nivette, che interpret\u00f2 la parte di Eponina nella versione del 1925 di Henri Fescourt, interpreta qui la parte della signorina Gillenormand, mentre \u00c9mile Genevois che nella versione del 1934 di Raymond Bernard impersonava Gavroche ha qui una breve scena in qualit\u00e0 di cocchiere.\nRiprese.\nLe riprese iniziarono il 1\u00ba aprile 1957 e si conclusero il 25 ottobre di quell'anno. Gli interni vennero girati nello Studio Babelsberg di Potsdam, in Germania, e nel Franstudio di Parigi. Gli esterni vennero girati a Parigi, in particolare nel dipartimento del Var.\nGirato in Technicolor e Technirama, grazie alla co-produzione con la casa di produzione tedesca D.E.F.A. e Babelsberg Studios della Germania Est, Jean-Paul Chanois si avvalse, per le scene delle battaglie, dei soldati dell'esercito della DDR.\nLo scenografo Serge Pim\u00e9noff ricostru\u00ec in studio i quartieri di Faubourg Saint-Antoine e il Marais. Sono inoltre stati preparati costumi per 10000 comparse.\nIl grande rammarico di Le Chanois sono senza dubbio i numerosi tagli imposi dalla casa di produzione per ridurre la durata complessiva di montaggio a 3 ore e mezza. Nei suoi colloqui con Philippe Esnault, Le Chanois afferma: \u00abQuello che mi dispiace \u00e8 che il film durava inizialmente cinque ore e quindici minuti, che era troppo [...] Cos\u00ec si dovette ridurre. Inizialmente rifiutai, ma non vollero sentire ragioni. [...] Ho dovuto tagliare le parti migliori, le parti che ritenevo pi\u00f9 belle.\u00bb\nIncassi.\nIn Francia fu uno dei pi\u00f9 grandi successi del 1958, incassando 9.940.533 franchi, secondo solo a \"I dieci comandamenti\" di Cecil B. DeMille.\nDurata.\nIn origine venne montata una versione di 242 minuti, oggi probabilmente conservata nell'archivio cinematografico di Bois-d'Arcy. Nelle sale francesi ne venne distribuita una versione da 210 minuti, che comprendeva tagli per oltre mezz'ora. Vennero eliminate le scene pi\u00f9 poetiche, come quelle di Cosetta ed Eponina nel giardino di via Plumet, i figli dei Th\u00e9nardier che complottano con i loro compagni, fortemente ridotte le sequenze \"tempesta in un teschio\" e la battaglia di Waterloo, al caff\u00e8 Musain, il funerale del generale Lamarque, la rivolta per le strade di Parigi e molteplici tagli della barricata. La versione contenuta nel DVD francese \u00e8 ulteriormente accorciata, eliminando mezz'ora esatta di scene si arriva cos\u00ec a 180 minuti. La versione distribuita nelle sale italiane durava 171 minuti; la prima edizione in VHS aveva una durata di 154 minuti, mentre la versione attuale contenuta nei DVD dura 147 minuti."}
{"id": "5008401", "revid": "109925628", "url": "https://it.wikipedia.org/wiki?curid=5008401", "title": "Aleksandr Ivanovi\u010d Gu\u010dkov", "text": "Biografia.\nFu tra i fondatori del Partito ottobrista, che venne a costituirsi in Russia nel 1905, e fu membro e presidente della Duma; proseguendo la sua attivit\u00e0 di opposizione al regime zarista di quegli anni, ricevette l'abdicazione da parte dello zar Nicola II. \nDurante la prima guerra mondiale con la rivoluzione di febbraio fu provvisoriamente ministro della guerra, fino alle sue dimissioni, nell'aprile 1917. \nA seguito della rivoluzione d'Ottobre, forn\u00ec sostegno finanziario all'Armata Bianca. Quando la sconfitta della Guardia Bianca divenne inevitabile, emigr\u00f2 in Germania, fino a raggiungere Parigi, dove mor\u00ec nel 1936 a 74 anni."}
{"id": "5008405", "revid": "729019", "url": "https://it.wikipedia.org/wiki?curid=5008405", "title": "California State Route 58", "text": "La California State Route 58 \u00e8 un'autostrada californiana, conosciuta con il nome di \"Calf Canyon Highway\". Si estende da ovest a est per 388 km e collega Santa Margherita e Barstow. Comincia a ovest distaccandosi dalla U.S. Route 101 e termina a est con la Interstate 15. Attraversa buona parte della catena costiera californiana passando per la valle di San Joaquin, peri i monti Tehachapi e per il deserto del Mojave.\nIn vari punti l'autostrada \u00e8 nota con questi nomi: Calf Canyon Highway, Carrisa Highway, Bakersfield-McKittrick Highway, Rosa Parks Highway, Rosedale Highway, Barstow-Bakersfield Highway, Kern County Korean War Veterans Memorial Highway e Mojave-Barstow Highway.\nGestione.\nCos\u00ec come le Interstate, come le U.S. Routes e come le strade statali, la strada statale 58 \u00e8 gestita dal California Department of Transportation (CALTRANS).\nPrincipali inserzioni.\nLe principali inserzioni della State Route 58 sono:\n L'Interstate 5 a Buttonwillow;\n la California State Route 99 a Bakersfield;\n la California State Route 14 a Mojave;\n l'U.S. Route 395 a Kramer Junction."}
{"id": "5008407", "revid": "1543377", "url": "https://it.wikipedia.org/wiki?curid=5008407", "title": "Summer (Calvin Harris)", "text": "Summer \u00e8 un singolo del DJ britannico Calvin Harris, pubblicato il 14 marzo 2014 come secondo estratto dal quarto album in studio \"Motion\".\nDescrizione.\nIl brano \u00e8 stato scritto e prodotto dallo stesso interprete e registrato da Fly Eye Studio e Columbia Records.\nPromozione.\nDal 9 giugno al 9 novembre del 2014 \u00e8 stata la colonna sonora degli spot Wind.\nVideo musicale.\nIl video musicale si svolge in diverse ambientazioni: una strada deserta sulla quale passeggia lo stesso Harris, una camera da letto con un balcone nella quale si muove una ragazza in intimo, una piscina e una pista automobilistica dove appare in un cameo l'attore Jason Statham.\nIl 22 dicembre 2016 il video raggiunge il traguardo di un miliardo di visualizzazioni su YouTube.\nSuccesso commerciale.\nIl brano ha avuto grande successo in numerosi paesi, ad esempio in Australia, in Svezia e in Danimarca; in Italia il singolo ha debuttato al quarto posto in classifica."}
{"id": "5008408", "revid": "729019", "url": "https://it.wikipedia.org/wiki?curid=5008408", "title": "Tony Buckley", "text": "Biografia.\nProveniente da Cork, inizi\u00f2 a giocare a livello di club a Kanturk a 15 anni; il debutto professionistico di Buckley fu nella \"franchise\" di Celtic League del Connacht con cui disput\u00f2 il torneo del 2004-05; dopo una sola stagione pass\u00f2 al Munster, con il quale ebbe un primo biennio di impiego a singhiozzo a causa degli infortuni cui incorse; ci\u00f2 comunque non gli imped\u00ec di laurearsi campione d'Europa nella sua prima stagione nel club.\nNel 2007 fu convocato per la prima volta in Nazionale irlandese, con la quale esord\u00ec a Santa Fe in un \"test match\" contro l'; successivamente fu incluso nella rosa della in Francia.\nNel 2008, ancora, fu campione d'Europa con Munster, e l'anno seguente vinse il suo primo titolo celtico, bissato nel 2011, il suo ultimo anno in Irlanda.\nDopo la in Nuova Zelanda si trasfer\u00ec in Inghilterra ai Sale Sharks in Premiership.\nA fine giugno 2014 ha annunciato il suo ritiro dall'attivit\u00e0 professionistica per giocare solo come dilettante nel suo club originario, il Kanturk."}
{"id": "5008411", "revid": "767487", "url": "https://it.wikipedia.org/wiki?curid=5008411", "title": "Hoje eu quero voltar sozinho", "text": "Hoje eu quero voltar sozinho \u00e8 un film del 2014 diretto da Daniel Ribeiro.\nIl soggetto \u00e8 basato sul cortometraggio \"Eu n\u00e3o quero voltar sozinho\" diretto dallo stesso regista. Il film non \u00e8 una continuazione del cortometraggio, ma una rielaborazione della storia.\nIn Brasile il film \u00e8 uscito nelle sale il 10 aprile 2014.\nIl film \u00e8 noto anche con il titolo internazionale The Way He Looks, traducibile come \"Come lui appare\" o \"Il modo in cui lui guarda\", mentre il titolo originale pu\u00f2 tradursi con \"Oggi voglio tornare da solo\".\nTrama.\nLeonardo \u00e8 un adolescente cieco che vive serenamente la propria disabilit\u00e0, cercando spazi di autonomia dai genitori molto protettivi. Cerca in qualche modo di vivere indipendentemente iscrivendosi a un programma di scambio internazionale. La sua vita quotidiana, il rapporto con la migliore amica Giovana e il modo in cui vede il mondo cambieranno con l'arrivo di Gabriel, un nuovo compagno di scuola con il quale sorger\u00e0 subito una complicit\u00e0 speciale, che sfocier\u00e0 in vero e proprio amore, aiutando i due ragazzi ad accettare la propria omosessualit\u00e0.\nRiconoscimenti.\nIl film \u00e8 stato presentato in anteprima al Festival internazionale del cinema di Berlino il 10 febbraio 2014, dove ha vinto il premio FIPRESCI come miglior lungometraggio della sezione \"Panorama\" e il Teddy Award come miglior lungometraggio a tematica LGBT.\nOltre ai premi ricevuti alla 64\u00aa Berlinale, il film ha ottenuto grande successo e riconoscimenti a livello internazionale, ricevendo premi al Festival del Cinema LGBT di Torino, al San Francisco International LGBT Film Festival, al New York LGBT Film Festival, al Seattle Lesbian &amp; Gay Film Festival, all'Outfest di Los Angeles, al Festival Internazionale del Cinema di Atene e altri.\nIl film \u00e8 stato scelto dal Brasile come candidato per l'Oscar al miglior film straniero dell'edizione 2015."}
{"id": "5008414", "revid": "268129", "url": "https://it.wikipedia.org/wiki?curid=5008414", "title": "Coppa Italia 1975 (calcio femminile)", "text": "L'edizione 1975 \u00e8 stata la quinta edizione nella storia della Coppa Italia di calcio femminile. Organizzata dalla \"Federazione Femminile Italiana Giuoco Calcio\", il trofeo \u00e8 stato vinto dal Milan.\nFinale.\nIn gara unica su campo neutro."}
{"id": "5008415", "revid": "76963", "url": "https://it.wikipedia.org/wiki?curid=5008415", "title": "Guerau de Liost", "text": "Laureatosi a Barcellona in diritto e lettere. Pubblic\u00f2 vari scritti di impronta nazionalista, come \"La llengua catalaa e l'Ajuntament de Barcelona\" (1916) e \"L'altra conc\u00f2rdia\" (1930). Ader\u00ec alla corrente poetica catalana del noucentisme, scrivendo diverse poesie, quali \"La Muntanya d'ametistes\" (1908, in seguito revisionata e ripubblicata con qualche modifica nel 1933), \"Selvatana amor\" (1920), \"Ofrena rural\" (1926), \"Somnis\" (1913), \"S\u00e0tires\" (1927), \"La ciutat d'ivori\" (1918). Inoltre realizz\u00f2 opere saggistiche quali \"Notes a l'esperit de Sant Francesc\" (1927) e \"L'afalac francisc\u00e0\" (1928). Nel 1978 usc\u00ec la raccolta di poesie \"S\u00e0tires clericals\", che de Liost non aveva voluto pubblicare quando era in vita."}
{"id": "5008417", "revid": "339392", "url": "https://it.wikipedia.org/wiki?curid=5008417", "title": "The Way He Looks", "text": ""}
{"id": "5008420", "revid": "173006", "url": "https://it.wikipedia.org/wiki?curid=5008420", "title": "Stile del calendario", "text": ""}
{"id": "5008421", "revid": "666668", "url": "https://it.wikipedia.org/wiki?curid=5008421", "title": "Williams Silvio Modesto Ver\u00edsimo", "text": ""}
{"id": "5008438", "revid": "155634", "url": "https://it.wikipedia.org/wiki?curid=5008438", "title": "Torneo di Wimbledon 1937 - Doppio femminile", "text": "Simonne Mathieu e Billie Yorke hanno battuto in finale Phyllis King e Elsie Pittman 6-3, 6-3."}
{"id": "5008455", "revid": "977234", "url": "https://it.wikipedia.org/wiki?curid=5008455", "title": "Micro-SD", "text": ""}
{"id": "5008461", "revid": "1660489", "url": "https://it.wikipedia.org/wiki?curid=5008461", "title": "Android Jelly Bean", "text": "Android Jelly Bean (versioni 4.1, 4.2 e 4.3) \u00e8 la decima versione di Android e il nome in codice dato a tre principali versioni del sistema operativo mobile Android sviluppato da Google.\nLa prima di questi tre, la versione 4.1, venne presentata alla conferenza degli sviluppatori Google I/O nel giugno 2012, concentrandosi su miglioramenti delle prestazioni progettati per dare al sistema operativo un aspetto pi\u00f9 fluido e pi\u00f9 reattivo, miglioramenti al sistema di notifica che consente notifiche \"espandibili\" con pulsanti di azione e altre modifiche interne. Altre due versioni vennero pubblicate sotto il nome di Jelly Bean rispettivamente nell'ottobre 2012 e nel luglio 2013, tra cui la 4.2, che comprendeva ulteriori ottimizzazioni, supporto multi-utente per tablet, widget nella schermata di blocco, impostazioni rapide, salvaschermo e contenuti aggiuntivi, mentre la versione 4.3 comprendeva ulteriori aggiornamenti alla piattaforma Android.\nLe versioni Jelly Bean non sono pi\u00f9 supportate da Google. A maggio 2019, le statistiche pubblicate da Google indicano che il 3,2% di tutti i dispositivi Android che accedono a Google Play eseguono Jelly Bean.\nSviluppo.\nAndroid 4.1 Jelly Bean \u00e8 stato presentato per la prima volta alla conferenza degli sviluppatori Google I/O, il 27 giugno 2012, con particolare attenzione ai miglioramenti dell'interfaccia utente della piattaforma e ai miglioramenti dell'esperienza di ricerca di Google sulla piattaforma (come l'integrazione Knowledge Graph, e il nuovo assistente digitale Google Now), la presentazione del tablet Nexus 7 prodotto da Asus e la presentazione del lettore multimediale Nexus Q.\nPer Jelly Bean, venne fatto un lavoro sull'ottimizzazione delle prestazioni visive e della reattivit\u00e0 del sistema operativo attraverso una serie di modifiche denominate \"Project Butter\": l'output grafico \u00e8 ora triplo buffer, vsync viene utilizzato in tutte le operazioni di disegno e la CPU viene portata a piena potenza quando viene rilevato un input tattile, impedendo il ritardo associato agli input effettuati mentre il processore si trova in uno stato di bassa potenza. Queste modifiche consentono al sistema operativo di funzionare a 60 \"frame\" al secondo su un hardware capace.\nIn seguito alla versione 4.1, altre due versioni di Android sono state realizzate con il nome in codice Jelly Bean; entrambe le versioni si sono concentrate principalmente sui miglioramenti delle prestazioni e sulle modifiche alla piattaforma Android stessa e contenevano relativamente poche modifiche rivolte all'utente. Accanto a Android 4.1, Google ha anche iniziato a disaccoppiare le API per i suoi servizi su Android in un nuovo componente a livello di sistema noto come Google Play Services, servito da Google Play Store. Ci\u00f2 consente l'aggiunta di alcune forme di funzionalit\u00e0 senza dover distribuire un aggiornamento al sistema operativo stesso, affrontando i famigerati problemi di \"frammentazione\" riscontrati dall'ecosistema Android.\nPubblicazione.\nAi partecipanti alla conferenza Google I/O vennero forniti tablet Nexus 7 precaricati con Android 4.1 e Galaxy Nexus che sarebbero stati aggiornati a 4.1. Google annunci\u00f2 l'intenzione di pubblicare l'aggiornamento alla versione 4.1 per i dispositivi Nexus esistenti e il tablet Motorola Xoom entro la met\u00e0 di luglio di quell'anno. L'aggiornamento di Android 4.1 venne distribuito al pubblico per i modelli Galaxy Nexus GSM il 10 luglio 2012. Alla fine del 2012, in seguito alla distribuzione ufficiale di Jelly Bean, un numero di OEM di terze parti iniziarono a preparare e distribuire gli aggiornamenti alla 4.1 per i propri smartphone e tablet esistenti, inclusi i dispositivi di Acer, HTC, LG, Motorola, Samsung, Sony, e Toshiba. Nell'agosto 2012 iniziarono ad essere distribuite le nightly build (versioni notturne) del firmware non ufficiale CyanogenMod basato sulla 4.1 (marchiato come CyanogenMod 10) per dispositivi selezionati, inclusi alcuni dispositivi Nexus (Nexus S e Galaxy Nexus), i Samsung Galaxy S, Galaxy S II, Galaxy Tab 2 7.0, Motorola Xoom, e Asus Transformer.\nIl 29 ottobre 2012, Google svel\u00f2 Android 4.2, soprannominato \"una pi\u00f9 dolce degustazione di Jelly Bean\", insieme ai relativi dispositivi di lancio, Nexus 4 e Nexus 10. Gli aggiornamenti del firmware per Nexus 7 e Galaxy Nexus vennero distribuiti a novembre 2012. Android 4.3 venne successivamente distribuito il 24 luglio 2013 tramite gli aggiornamenti del firmware del Galaxy Nexus, 2012 Nexus 7, Nexus 4 e Nexus 10.\nFunzionalit\u00e0.\nEsperienza utente.\nVisivamente, l'interfaccia di Jelly Bean riflette una raffinatezza dell'aspetto \"Holo\" introdotto da Android 4.0. La schermata iniziale predefinita di Jelly Bean ha ricevuto nuove funzionalit\u00e0, come la possibilit\u00e0 di altri collegamenti e widget su una pagina della schermata iniziale per riorganizzarsi per adattarsi a un elemento spostato o ridimensionato. Anche il sistema di notifica \u00e8 stato migliorato con l'aggiunta di notifiche \"espandibili\" e \"attuabili\"; le singole notifiche possono ora visualizzare contenuti aggiuntivi o pulsanti di azione (come \"Richiama\" o \"Messaggio\" in caso di chiamata persa), accessibile trascinando la notifica con un gesto con due dita. Le notifiche possono anche essere disabilitate singolarmente per-app.\nPer promuovere la coerenza tra le classi di dispositivi, i tablet Android ora utilizzano una versione estesa del layout dell'interfaccia e della schermata iniziale utilizzati dai telefoni per impostazione predefinita, con tasti di navigazione centrati e una barra di stato nella parte superiore. Queste modifiche hanno avuto effetto per i tablet di piccole dimensioni (come il Nexus 7) alla 4.1 e per i tablet pi\u00f9 grandi alla 4.2. I tablet di piccole dimensioni su Android sono ottimizzati principalmente per l'uso in un orientamento verticale (verticale), dando alle app versioni estese dei layout utilizzati dai telefoni. Se utilizzate in un orientamento \"orizzontale\" (orizzontale), le app si adattano ai layout orientati allo schermo \"widescreen\" visualizzati su tablet pi\u00f9 grandi. Sui tavolette di grandi dimensioni, i pulsanti di navigazione erano posizionati in precedenza nella parte inferiore sinistra di una barra nella parte inferiore dello schermo, con l'orologio e l'area di notifica in basso a destra.\nPiattaforma.\nPer gli sviluppatori, 4.1 ha aggiunto anche nuove API di accessibilit\u00e0, supporto esteso della lingua con supporto testuale bidirezionale e keymap fornite dall'utente, supporto per la gestione di dispositivi di input esterni (come controller di videogiochi), supporto per audio multicanale, USB e \"gapless\", una nuova API di routing multimediale, accesso a basso livello a codec audio e video hardware e software, rilevamento dei servizi basato su DNS e individuazione dei servizi pre-associati per Wi-Fi. Ora \u00e8 anche possibile utilizzare Android Beam per avviare trasferimenti di file Bluetooth tramite comunicazione \"near-field\".\nAndroid 4.2 ha aggiunto uno stack Bluetooth riscritto, cambiando dal precedente stack Bluez (GPL originato da Qualcomm) a uno stack open source Broadcom riscritto chiamato BlueDroid. Il nuovo stack, inizialmente considerato \"immaturo\", ha promesso diversi vantaggi lungimiranti, incluso supporto migliorato per display multipli, supporto per Miracast, supporto nativo da destra a sinistra, strumenti di sviluppo aggiornati, ulteriori miglioramenti dell'accessibilit\u00e0 come gesti di zoom e una serie di miglioramenti della sicurezza interna come il supporto VPN sempre attivo e la verifica delle app. \u00c8 stato aggiunto un nuovo stack NFC allo stesso tempo.\nAndroid 4.3 consisteva in ulteriori modifiche di basso livello, tra cui Bluetooth a basso consumo energetico e supporto AVRCP, SELinux, OpenGL ES 3.0, nuove API di gestione dei diritti digitali (DRM), la possibilit\u00e0 per le app di leggere notifiche, un encoder VP8 e altri miglioramenti.\nAndroid 4.3 includeva anche una funzione di privacy nascosta nota come \"App ops\", che consentiva agli utenti di negare individualmente le autorizzazioni alle app. Tuttavia, la funzionalit\u00e0 venne successivamente rimossa su Android 4.4.2; un portavoce di Google dichiar\u00f2 che la funzione era sperimentale e potrebbe impedire a determinate app di funzionare correttamente se utilizzate in determinati modi. Il concetto venne rivisitato come base di un sistema di notifiche ridisegnato per Android 6.0."}
{"id": "5008469", "revid": "371529", "url": "https://it.wikipedia.org/wiki?curid=5008469", "title": "Thick as a Brick - Live in Iceland", "text": "Thick as a Brick - Live in Iceland \u00e8 un album e un video di Ian Anderson, leader della band progressive rock inglese dei Jethro Tull, pubblicato in formato doppio CD, in blu-ray, in DVD ed in vinile nell'agosto 2014. In copertina il disco \u00e8 accreditato a nome di \"Jethro Tull's Ian Anderson\", rimarcando il legame con il gruppo rock britannico di cui Anderson \u00e8 il leader dal 1967.\nIl disco.\nIl disco \u00e8 la pubblicazione del concerto tenuto da Ian Anderson a Reykjav\u00edk (Islanda), nel 2012. Tratto dal tour promozionale di \"Thick as a Brick 2\", il live comprende la completa esecuzione di \"Thick as a Brick\" parte 1 e 2."}
{"id": "5008473", "revid": "155634", "url": "https://it.wikipedia.org/wiki?curid=5008473", "title": "Torneo di Wimbledon 1938 - Doppio femminile", "text": "Sarah Fabyan e Alice Marble hanno battuto in finale Simonne Mathieu e Billie Yorke 6-2, 6-3."}
{"id": "5008487", "revid": "729019", "url": "https://it.wikipedia.org/wiki?curid=5008487", "title": "Tranvia Tortona-Monleale", "text": "La tranvia Tortona-Monleale era una linea tranviaria interurbana che colleg\u00f2 le citt\u00e0 di Tortona e Monleale dal 1889 al 1934.\nStoria.\nI primi progetti di tranvie attorno a Tortona risalgono al 1878, quando l'ingegnere Pietro Frascaroli pubblic\u00f2 una relazione sulla costruzione di una serie di tranvie a vapore tra Tortona, Serravalle Scrivia, Volpedo, Sale e Castelnuovo Scrivia. Tale relazione fu appoggiata dal comune di Tortona, dalla Banca dei Piccoli Prestiti e Cassa di Risparmio di Tortona e dai comuni del circondario. Solo nel 1885, ultimata la costruzione della strada consortile tra Monleale e Castellaro, si pot\u00e9 iniziare a parlare della costruzione di una tranvia in val Curone: in quell'anno il commendator Francesco Grattoni (fratello del pi\u00f9 noto ingegner Severino), concessionario della tranvia Tortona-Sale, propose ai comuni della valle la costruzione di una linea tranviaria a vapore che congiungesse rapidamente la valle con Tortona.\nNel 1886 i comuni della valle, riuniti in consorzio, studiarono la proposta di una tranvia per Volpedo, per la quale si prevedeva un movimento di merci e passeggeri cinque volte superiore a quello dell'esistente linea per Sale. L'anno successivo si registr\u00f2 l'abbandono di Volpedo dal consorzio tra i comuni della val Curone, in quanto il comune richiedeva che il capolinea della tranvia fosse situato nella piazza centrale del paese, richiesta impossibile da soddisfare per via degli spazi ristretti e della necessit\u00e0 di allargare il ponte sul Curone. Nel 1888, risolti alcuni problemi finanziari, fu stipulata la convenzione tra il consorzio e il commendator Grattoni per la costruzione della tranvia.\nL'inaugurazione della linea avvenne il 6 aprile 1889; la linea entr\u00f2 in esercizio il successivo 19 aprile. Nel 1903 la tranvia effettuava cinque coppie di corse giornaliere (pi\u00f9 una coppia supplementare il sabato e i festivi), percorrendo la tratta in 35 minuti.\nNel 1909 il tribunale di Tortona pronunci\u00f2 il fallimento dell'impresa Grattoni (passata nel frattanto agli eredi del fondatore) e del consorzio dei comuni della val Curone. Le linee facenti capo a Grattoni rimasero in amministrazione provvisoria fino al 1914, anno in cui furono vendute all'asta alla Societ\u00e0 Anonima delle Tramvie a Vapore della Provincia di Alessandria, anche nota come la \"Belga\", che nella provincia di Alessandria gestiva le linee Alessandria-Sale, Marengo-Mandrogne e Alessandria-Casale.\nCol passare del tempo la linea, ormai in pessime condizioni, non fu pi\u00f9 in grado di soddisfare i bisogni delle popolazioni locali. Si pens\u00f2 di elettrificare la linea o di impiegare motrici ad accumulatori, ma ci\u00f2 non fu possibile. La linea chiuse al traffico passeggeri il 10 luglio 1934; rimase in esercizio per un saltuario traffico merci (pietrisco dalle cave di Zebedassi) sino a tutto il 1937, anno nel quale i comuni interessati decisero di dichiarare decaduta la concessione con effetto dal 1\u00ba gennaio 1938.\nCaratteristiche.\nLa linea tranviaria era a binario singolo a scartamento ordinario di 1445\u00a0mm, interamente in sede promiscua. Si sviluppava per 10,345\u00a0km. Il raggio di curvatura era di 200 metri, la pendenza massima del 17 per mille. I tram potevano toccare una velocit\u00e0 massima di 18\u00a0km/h.\nPercorso.\nIl capolinea si trovava a Tortona nei pressi di Porta Milano; inaugurato nel 1889, sostituiva la precedente stazione tranviaria, costruita per la Tortona-Sale e situata nei pressi dei giardini pubblici.\nLa tranvia proseguiva quindi per la circonvallazione (divenuta in seguito corso Romita), porta Ticinese e via Arzani. Uscita dalla citt\u00e0 la linea percorreva la provinciale della Val Curone, toccando la fermata di via Garbagna. Attraversato il torrente Grue la tranvia fermava presso le localit\u00e0 di Viguzzolo, Castellaro e Volpeglino, quindi, affiancandosi alla sponda sinistra del torrente Curone, raggiungeva il capolinea di Monleale, situato ai piedi del paese e dotato di fabbricato per i viaggiatori e di una rimessa.\nNel 1894 fu realizzato un raccordo tra la stazione tranviaria di Tortona e lo scalo merci della stazione ferroviaria.\nMateriale rotabile.\nSulla tranvia prestarono servizio cinque locomotive a vapore bidirezionali di tipo tranviario a due assi, realizzate tra il 1881 e il 1882 dalla Schweizerische Lokomotiv- und Maschinenfabrik e dalla Krauss. Come usuale all'epoca, furono battezzate con nomi: rispettivamente \"Tortona\", \"Camilla\", \"Roma\", \"Mafalda\" e \"Jolanda\".\nIl materiale trainato era costituito da 18 carrozze passeggeri a due assi e 14 carri merci; tutto il materiale rotabile era usato promiscuamente anche sulla linea per Sale e sulla ferrovia per Castelnuovo Scrivia.\nCon l'assorbimento delle linee tortonesi da parte della \"Belga\" il materiale rotabile fu usato anche sulle altre linee sociali; tra il 1927 e il 1930 il parco rotabili della \"Belga\" risultava composto di dodici locomotive a vapore, 31 rimorchiate a due assi e 70 carri merci."}
{"id": "5008492", "revid": "755885", "url": "https://it.wikipedia.org/wiki?curid=5008492", "title": "Domani \u00e8 un altro film (singolo)", "text": "Domani \u00e8 un altro film \u00e8 un singolo del gruppo musicale italiano Dear Jack, pubblicato il 20 aprile 2014 come primo estratto dal primo album in studio \"Domani \u00e8 un altro film (prima parte)\".\nLa canzone.\nScritto da Piero Romitelli e Davide Simonetta, \"Domani \u00e8 un altro film\" \u00e8 stato presentato pi\u00f9 volte dal gruppo durante il serale di \"Amici di Maria De Filippi\", per poi essere estratto come singolo apripista dell'album. Il testo tratta di un amore ormai terminato, ma che rimarr\u00e0 per sempre un ricordo impossibile da cancellare; comunque, \u00e8 necessario bisogna andare avanti e lasciarsi il passato alle spalle.\nVideo musicale.\nIl videoclip, diretto da Gaetano Morbioli e prodotto da Run Multimedia, \u00e8 stato pubblicato il 23 aprile 2014 sul canale YouTube della casa discografica della band, la Baraonda Edizioni Musicali. Il video \u00e8 stato anticipato da un lyric video, successivamente cancellato, che mostrava a sinistra le parole del testo e a destra un rullino che alternava foto dell'intera band e del frontman Alessio. Il videoclip ufficiale alterna, invece, scene dove la band suona e scene con le parole del testo.\nSuccesso commerciale.\n\"Domani \u00e8 un altro film\" ha debuttato alla 12\u00aa posizione della Top Singoli, salendo alla 9\u00aa posizione nella settimana seguente. Nella quarta settimana esce dalla Top 20 piazzandosi alla 22\u00aa posizione, per poi risalire fino alla quarta posizione.\nNella classifica airplay italiana stilata da EarOne il singolo ha raggiunto la tredicesima posizione. Ha venduto oltre 15.000 copie, venendo certificato disco d'oro dalla FIMI."}
{"id": "5008502", "revid": "155634", "url": "https://it.wikipedia.org/wiki?curid=5008502", "title": "Torneo di Wimbledon 1939 - Doppio femminile", "text": "Sarah Fabyan e Alice Marble hanno battuto in finale Helen Jacobs e Billie Yorke 6-1, 6-0."}
{"id": "5008506", "revid": "1543377", "url": "https://it.wikipedia.org/wiki?curid=5008506", "title": "Sony Xperia Go", "text": "Il Sony Xperia Go, anche conosciuto come ST27i \u00e8 uno smartphone di fascia media prodotto da Sony. L'Xperia Go possiede la certificazione IP67 impermeabile all'acqua e alla polvere (fino a 1 metro per 30 minuti), ha un display capacitivo multi-touch HVGA da 3.5\" con il motore Sony Mobile Bravia. Il telefono \u00e8 dotato di una fotocamera posteriore da 5 megapixel con autofocus e un flash LED capace di catturare video HD fino a 720p ed anche catturare immagini fisse ad alta risoluzione. L'Xperia Go possiede un processore dual-core da 1\u00a0GHz ST-Ericsson NovaThor U8500 ed una GPU Mali 400. Inoltre, possiede 8 GB di memoria interna, (4 GB per il sistema + 4 GB per l'utente) espandibile tramite micro-SD fino a 32 GB.\nDi base possiede Android 2.3 (Gingerbread) con un aggiornamento ufficiale OTA (Over The Air) precaricato per Android 4.0.\nHa ricevuto Android 4.1.2 Jelly Bean il 24 aprile 2013 dopo un mese di ritardo.\nIl Sony Xperia Go ha una memoria RAM limitata a disposizione per l'esecuzione delle applicazioni quindi il sistema richiede frequentemente di cancellare dati dal disco. Le prestazioni con le ultime versioni Jelly Bean sono lontane dall'accettabile e molti utenti si lamentano delle cattive prestazioni."}
{"id": "5008507", "revid": "977234", "url": "https://it.wikipedia.org/wiki?curid=5008507", "title": "Sony Xperia go", "text": ""}
{"id": "5008508", "revid": "977234", "url": "https://it.wikipedia.org/wiki?curid=5008508", "title": "Xperia go", "text": ""}
{"id": "5008510", "revid": "977234", "url": "https://it.wikipedia.org/wiki?curid=5008510", "title": "Xperia Go", "text": ""}
{"id": "5008512", "revid": "977234", "url": "https://it.wikipedia.org/wiki?curid=5008512", "title": "Sony ST27i", "text": ""}
{"id": "5008514", "revid": "977234", "url": "https://it.wikipedia.org/wiki?curid=5008514", "title": "ST27i", "text": ""}
{"id": "5008522", "revid": "767487", "url": "https://it.wikipedia.org/wiki?curid=5008522", "title": "Ed Stinson", "text": " Fu scelto nel corso del quinto giro (160\u00ba assoluto) del Draft NFL 2014. Al college gioc\u00f2 a football all'Universit\u00e0 dell'Alabama vincendo tre campionati NCAA.\nCarriera professionistica.\nArizona Cardinals.\nStinson fu scelto nel corso del quinto giro del Draft 2014 dagli Arizona Cardinals. Debutt\u00f2 come professionista subentrando nel Monday Night Football della settimana 1 vinto contro i San Diego Chargers e mettendo a segno un tackle. La sua prima stagione si chiuse con 9 tackle in 10 presenze, di cui 2 come titolare."}
{"id": "5008528", "revid": "1782831", "url": "https://it.wikipedia.org/wiki?curid=5008528", "title": "Futboll Klub Kuk\u00ebsi 2012-2013", "text": ""}
{"id": "5008529", "revid": "686936", "url": "https://it.wikipedia.org/wiki?curid=5008529", "title": "Corey Linsley", "text": " Fu scelto nel corso del quinto giro (161\u00ba assoluto) del Draft NFL 2014. Al college gioc\u00f2 a football all'Universit\u00e0 statale dell'Ohio.\nCarriera.\nGreen Bay Packers.\nLinsley fu scelto nel corso del quinto giro del Draft 2014 dai Green Bay Packers. Debutt\u00f2 come professionista partendo come centro titolare nella gara della settimana 1, persa contro i Seattle Seahawks campioni in carica. La sua stagione da rookie si concluse disputando tutte le 16 gare come partente, pi\u00f9 due nei playoff, venendo inserito nella formazione ideale dei rookie dalla Pro Football Writers Association.\nNel 2020 Linsley fu inserito per la prima volta nel First-team All-Pro.\nLos Angeles Chargers.\nIl 15 marzo 2021 Linsley firm\u00f2 con i Los Angeles Chargers un contratto quinquennale del valore di 62,5 milioni di dollari. A fine stagione fu convocato per il suo primo Pro Bowl e inserito nel Second-team All-Pro."}
{"id": "5008536", "revid": "1782831", "url": "https://it.wikipedia.org/wiki?curid=5008536", "title": "Futboll Klub Partizani 2012-2013", "text": ""}
{"id": "5008537", "revid": "329581", "url": "https://it.wikipedia.org/wiki?curid=5008537", "title": "Apama", "text": ""}
{"id": "5008539", "revid": "729019", "url": "https://it.wikipedia.org/wiki?curid=5008539", "title": "Nina Zander", "text": ""}
{"id": "5008540", "revid": "580197", "url": "https://it.wikipedia.org/wiki?curid=5008540", "title": "Coppa Italia 1988-1989 (calcio femminile)", "text": "L'edizione 1988-1989 \u00e8 stata la diciassettesima edizione nella storia della Coppa Italia di calcio femminile. Il trofeo \u00e8 stato vinto dal , che nella finale in gara unica ha battuto ai tiri di rigore la Reggiana dopo il 2-2 dei minuti regolamentari.\nFinale.\nIn gara unica, disputata luned\u00ec 29 maggio a San Benedetto del Tronto."}
{"id": "5008541", "revid": "1117982", "url": "https://it.wikipedia.org/wiki?curid=5008541", "title": "Marsia (storico)", "text": "Biografia.\nNativo di Pella, in Macedonia, secondo la Suda Marsia fu educato assieme ad Alessandro Magno ed era fratello del re Antigono I Monoftalmo, probabilmente un fratellastro.\nLa parentela con Antigono e l'educazione assieme all'erede al trono di Macedonia fanno presupporre una nobile origine, che contrasta, per\u00f2, con l'affermazione, da parte della stessa enciclopedia bizantina, che fosse un grammatico di professione (). Gli studiosi moderni attribuiscono, quindi, quest'ultima notizia all'omonimo storico Marsia il Giovane, detto anche Marsia di Filippi, che la Suda probabilmente confonde con Marsia di Pella.\nDiodoro Siculo riporta che Demetrio I Poliorcete lo mise al comando di una divisione della sua flotta nel corso della battaglia di Salamina in Cipro del 306 a.C., circostanza che dimostra che Marsia non era solo un uomo di lettere, ma anche una figura pubblica.\nOpere.\nL'opera principale di Marsia furono i \"Makedonik\u00e1\" (\"Storie della Macedonia\"), perdute, ma che sappiamo divise in dieci libri: l'opera raccontava gli eventi macedoni a partire dai tempi pi\u00f9 antichi fino alla spedizione di Alessandro in Asia. \nQuest'opera viene citata spesso da Ateneo, Plutarco, Arpocrazione e da altri scrittori. In particolare, Arpocrazione cita anche un'altra opera di Marsia, chiamata \"Le cose riguardo ad Alessandro\" (), che non sappiamo se fosse una sezione delle \"Storie\" o un'opera a s\u00e9 stante, anche se alcuni ritengono che questo scritto fosse opera di Marsia il Giovane.\nLa Suda attribuisce a Marsia di Pella anche una \"Storia dell'educazione di Alessandro\" () ed un trattato in dodici libri sulla storia delle antichit\u00e0 ateniesi (), che forse l'enciclopedia bizantina confonde con la \u1f08\u03c1\u03c7\u03b1\u03b9\u03bf\u03bb\u03bf\u03b3\u03af\u03b1, opera dell'omonimo autore di Filippi."}
{"id": "5008544", "revid": "1573940", "url": "https://it.wikipedia.org/wiki?curid=5008544", "title": "Apomys iridensis", "text": "Apomys iridensis () \u00e8 un roditore della famiglia dei Muridi endemico dell'isola di Luzon, nelle Filippine.\nDescrizione.\nDimensioni.\nRoditore di piccole dimensioni, con la lunghezza totale tra 274 e 310\u00a0mm, la lunghezza della coda tra 132 e 157\u00a0mm, la lunghezza del piede tra 35 e 40\u00a0mm, la lunghezza delle orecchie tra 19 e 21\u00a0mm e un peso fino a 104\u00a0g.\nAspetto.\nLe parti dorsali sono marroni scure con dei riflessi rossastri brillanti, mentre le parti ventrali sono grigie con la punta dei peli bianca. La coda \u00e8 pi\u00f9 corta della testa e del corpo ed \u00e8 marrone scura dorsalmente. Il dorso delle zampe \u00e8 bianco.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto sul monte Irid, nella parte centro-orientale dell'isola di Luzon, nelle Filippine.\nVive nelle foreste montane tra 500 e 900 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5008546", "revid": "1573940", "url": "https://it.wikipedia.org/wiki?curid=5008546", "title": "Apomys lubangensis", "text": "Apomys lubangensis () \u00e8 un roditore della famiglia dei Muridi endemico dell'isola di Lubang, nelle Filippine.\nDescrizione.\nDimensioni.\nRoditore di piccole dimensioni, con la lunghezza totale tra 278 e 310\u00a0mm, la lunghezza della coda tra 128 e 154\u00a0mm, la lunghezza del piede tra 38 e 42\u00a0mm, la lunghezza delle orecchie tra 22 e 27\u00a0mm e un peso fino a 128\u00a0g.\nAspetto.\nLe parti dorsali sono marroni con dei riflessi grigiastri, mentre le parti ventrali sono bianche-grigiastre. La coda \u00e8 pi\u00f9 corta della testa e del corpo ed \u00e8 dorsalmente nerastra e ricoperta di grosse scaglie. La pianta dei piedi \u00e8 grigio scura e provvista si grossi cuscinetti chiari.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto sull'isola di Lubang, nella parte settentrionale dell'arcipelago delle Filippine.\nVive nelle foreste secondarie di pianura.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5008549", "revid": "2091899", "url": "https://it.wikipedia.org/wiki?curid=5008549", "title": "TCF Bank Stadium", "text": "Il TCF Bank Stadium \u00e8 uno stadio adibito a ospitare partite di football americano e situato a Minneapolis (MN), nel polo nord-est del campus dell'Universit\u00e0 del Minnesota della quale \u00e8 propriet\u00e0.\nCos\u00ec denominato a seguito della vendita dei diritti di sponsorizzazione all'omonima banca nel 2005, esso \u00e8 dal 2009 casa della squadra di football americano dell'ateneo minnesotano, i Minnesota Golden Gophers, facenti parte della Big Ten Conference della NCAA, e ha inoltre ospitato gli incontri casalinghi dei Minnesota Vikings, franchigia della National Football League, durante il biennio -, in attesa che venisse edificato lo U.S. Bank Stadium, attuale casa della squadra di football professionistico. Nel biennio 2017-2018 ha ospitato anche la squadra di calcio del Minnesota United FC, fino all'inaugurazione dell'Allianz Field.\nIl TCF Bank Stadium \u00e8 attualmente l'impianto sportivo di pi\u00f9 recente costruzione nell'intera Big Ten Conference, e nel 2009 \u00e8 stato certificato dallo U.S. Green Building Council (USGBC), come il primo stadio a livello collegiale negli Stati Uniti a ricevere la qualificazione LEED argento per la sua efficienza energetica e per la sua impronta ecologica. Nel 2012 esso ha inoltre ricevuto dalla Metro Blooms, una locale organizzazione no-profit, il \"Best Public Raingarden Award\", riconoscimento volto a premiare le eccellenze architettoniche che con il loro verde contribuiscono ad abbellire e rendere pi\u00f9 salutare Minneapolis.\nStoria.\nPremesse.\nEra il 2000 quando i Minnesota Vikings contattarono l'Universit\u00e0 del Minnesota per studiare assieme la fattibilit\u00e0 di realizzare un nuovo impianto che potesse essere in coabitazione tra Vikings e Golden Gophers, trovando piena collaborazione da parte dell'ateneo minnesotano. Tuttavia a distanza di due anni si giunse a una conclusione che l'operazione non sarebbe potuta andare in porto a causa di differenze di veduta su progettazione e gestione dell'impianto e a causa dei vincoli di bilancio dello Stato del Minnesota, che avrebbe dovuto essere il finanziatore principale dello stadio. Nel 2003 allora l'Universit\u00e0 del Minnesota decise di proseguire da sola, ritenendo una priorit\u00e0 dell'ateneo la realizzazione del nuovo impianto. I Golden Gophers infatti disputavano i propri incontri casalinghi presso l'Hubert H. Humphrey Metrodome, uno stadio che per la sua stessa natura di impianto al coperto non permetteva al pubblico di vivere la stessa atmosfera che regalava il Memorial Stadium, l'impianto all'aperto utilizzato dai Gophers per 57 anni dal 1924 al 1981. Inoltre, non essendo situato all'interno del campus e non essendo propriet\u00e0 dell'universit\u00e0, i ricavi economici derivanti dallo stadio della \"City\" erano molto bassi.\nLa \"U of M\" commission\u00f2 quindi uno studio di fattibilit\u00e0 che determinasse giusta dimensione e tipo di stadio, costruzione preliminare e costi operativi, potenziali ricavi e scenari di utilizzo di l\u00e0 dal football. In seguito vennero stilate delle linee guida, che il futuro di team di architetti e ingegneri avrebbe dovuto rispettare in fase di progettazione, approvato ben presto dal \"Board of Regents\" dell'universit\u00e0. Nel 2006 lo stesso organo collegiale approv\u00f2 inoltre la dichiarazione di impatto ambientale finale che analizzava l'impatto che lo sviluppo dello stadio avrebbe avuto sull'ambiente circostante.\nProgetto e cronoprogramma dei lavori.\nL'8 giugno 2006 l'Universit\u00e0 del Minnesota comunic\u00f2 di aver scelto Populous, firm di architetti di Kansas City all'epoca nota come HOK Sport Venue Event, per il progetto del nuovo stadio, mentre il 14 febbraio 2008 annunci\u00f2 di aver scelto l'impresa di costruzioni Mortenson Construction come appaltatore generale. Curiosamente non fu questo il primo lavoro che leg\u00f2 l'Universit\u00e0 del Minnesota alla pi\u00f9 grande impresa del Minnesota con sede a Minneapolis, in quanto gi\u00e0 nel 1924 Hilding Mortenson, nonno dell'attuale CEO dell'impresa, fu sovrintendente del progetto durante la costruzione del vecchio Memorial Stadium.\nTra le caratteristiche salienti del nuovo stadio, spiccavano:\nIl design dello stadio \u00e8 profondamente ispirato allo stile del vecchio Memorial Stadium, sia per quanto riguarda la forma sia l'utilizzo di materiali. Come nel \"Brickhouse\" (it. \"Casa di mattoni\", il soprannome con cui era noto il Memorial Stadium) infatti, i progettisti hanno pensato a una pianta \"a ferro di cavallo\" aperta sul lato ovest attorno alla quale corre per 360\u00b0 un colonnato coperto, e a un rivestimento in mattoni misto a vetro per la facciata. La struttura inoltre \u00e8 stata studiata in maniera tale da supportare una eventuale futura espansione sino a 80.000 posti a sedere, operazione questa che permetterebbe all'impianto di divenire il pi\u00f9 grande dello Stato in termini di capienza.\nI lavori d'infrastruttura cominciarono nel tardo giugno del 2006 mentre una simbolica cerimonia di apertura dei lavori fu fissata in data 30 settembre 2006. A distanza di circa un anno, l'11 luglio 2007, incominci\u00f2 la fase vera e propria di costruzione dell'impianto (accompagnata dall'annuncio al pubblico del logo dello stadio). Nel gennaio 2008 fu issata la prima trave di acciaio, quattro mesi dopo il centenario Hilding Mortenson pos\u00f2 simbolicamente il primo mattone e nel giugno dello stesso mese fu terminato il posizionamento delle travi in acciaio. I lavori terminarono nel giugno del 2009, giusto in tempo per il kickoff della stagione 2009 fissato per il 12 settembre.\nAltri utilizzi.\nNFL.\nLa prima partita di NFL ospitata dal TCF Bank Stadium risale alla stagione , quando nella gara di settimana 15 del 20 dicembre esso fu impianto casalingo dei Minnesota Vikings, impossibilitati a giocare al Metrodome a seguito dell'inagibilit\u00e0 dell'impianto per il collasso della copertura causato da un eccessivo accumulo di neve. Fu questo il primo incontro casalingo disputato dai Vikings al di fuori delle mura amiche del Metrodome a distanza di 29 anni esatti dalla chiusura del Metropolitan Stadium.\nDurante le stagioni e lo stadio \u00e8 stato invece impianto casalingo \"ad interim\" dei Minnesota Vikings, impossibilitati a giocare al Metrodome che nel frattempo era stato demolito per far posto al nuovo U.S. Bank Stadium. Ci\u00f2 ha comportato un esborso da parte dei Vikings pari a 6,6 milioni di dollari per effettuare una serie di lavori mirati a rendere il TCF Bank Stadium un impianto in grado di rispettare gli standard NFL: la modifica principale riguard\u00f2 il terreno, che vide la momentanea rimozione del manto erboso (operazione iniziatasi nell'aprile del 2014) per permettere l'installazione di un impianto di riscaldamento in grado di proteggere il campo dal freddo durante le partite nei mesi di dicembre ed eventualmente gennaio. Una seconda modifica riguard\u00f2 poi l'installazione di tribune temporanee, per portare a 52.000 i posti a sedere totali, di impianti di riscaldamento in vari settori e di piattaforme televisive."}
{"id": "5008557", "revid": "767487", "url": "https://it.wikipedia.org/wiki?curid=5008557", "title": "Riposare \u00e8 bello", "text": "Riposare \u00e8 bello (\"Cat Napping\") \u00e8 un film del 1951 diretto da William Hanna e Joseph Barbera. \u00c8 il sessantaduesimo cortometraggio della serie \"Tom &amp; Jerry\" distribuito l'8 dicembre 1951.\nTrama.\nTom intende riposare sulla sua amaca in pace, ma nota che vi sta dormendo Jerry, cos\u00ec lo scaccia, facendolo finire in uno stagno. Jerry decide allora di vendicarsi con Tom, il quale si mette in seguito a dormire sull'amaca armato di una mazza da baseball. Jerry per\u00f2 lancia con l'amaca Tom in oceano e vi fa porre sopra Spike. Tornato a casa, Tom picchia l'amaca con la mazza da baseball credendo che vi sia Jerry, ma non appena nota il collare di Spike si ritrover\u00e0 a vedersela con il bulldog che lo picchia ferocemente. Tom \u00e8 cos\u00ec costretto a lasciare in pace Jerry sull'amaca e a fargli aria, mentre Spike, anch'egli sull'amaca, lo prende a calci."}
{"id": "5008563", "revid": "1543377", "url": "https://it.wikipedia.org/wiki?curid=5008563", "title": "Organo della chiesa di Notre-Dame des Neiges all'Alpe d'Huez", "text": "L'organo della chiesa di Notre-Dame des Neiges all'Alpe d'Huez \u00e8 un particolare strumento musicale costruito nel 1978 da Detlef Kleuker su progetto di Jean Guillou.\nStoria.\nLa chiesa di Notre-Dame des Neiges venne costruita su progetto di Jean Marol tra il 1968 e il 1970 come luogo di culto cattolico della localit\u00e0 sciistica francese Alpe d'Huez, ideata come una struttura protesa verso un fulcro centrale formato da una struttura cilindrica in cemento.\nNella seconda met\u00e0 degli anni 1970, essendo parroco Jaap Reuten, fu presa la decisione di dotare l'edificio di un organo a canne; per la realizzazione di quest'ultimo venne scelto l'organaro tedesco Detlef Kleuker, il quale aveva acquistato una certa notoriet\u00e0 in Francia in seguito alla costruzione dell'organo della chiesa evangelica tedesca di Parigi (1983); il progetto fonico venne affidato a Jean Guillou, organista titolare della chiesa di Sant'Eustachio a Parigi, che aveva gi\u00e0 collaborato nel 1974 con Kleuker per la costruzione dell'organo della Grange de la Besnardi\u00e8re a Villed\u00f4mer, mentre quello architettonico a Jean Marol. L'organo venne quindi costruito nel 1978 e chiamato da Guillou \"Christophe-Rapha\u00ebl\"; la sua disposizione fonica era la seguente:\nNel 1986, sempre su progetto di Guillou, la fonica dell'organo sub\u00ec alcune variazioni, in quanto vennero sostituiti dei registri con altri nuovi, tra cui l'\"Hautbois en chamade 8'\"; inoltre, venne installato da Jean David un combinatore elettronico per le combinazioni libere.\nIn seguito alla costruzione dello strumento, si \u00e8 costituita l'associazione \"Association Notre-Dame des neiges - Orgues et Montagnes\" che ha il compito di valorizzarlo organizzando concerti e corsi di organo, flauto di Pan e canto.\nDescrizione.\nL'organo a canne \u00e8 posizionato all'interno dell'area presbiterale della chiesa, in posizione frontale rispetto all'aula. Il suo materiale fonico, ad eccezione dei registri ad ancia \"en chamade\", \u00e8 interamente racchiuso all'interno della cassa ideata da Jean Marol e caratterizzata dalla particolare forma che richiama volutamente quella di una mano aperta rivolta verso il cielo.\nLa mostra \u00e8 in pi\u00f9 campi su due piani: nel piano inferiore, diviso in tre campi, a destra si trovano le griglie che racchiudono le canne del \"R\u00e9cit expressif\", mentre al centro e a sinistra vi sono canne di principale in metallo appartenenti al registro \"Montre 8'\" del \"Grand-orgue\", disposte con un andamento crescente verso l'esterno per andare a formare il palmo della mano e il pollice; le restanti quattro dita sono rese da altrettanti gruppi di tre canne in legno ciascuno. La \"Trompette en chamade 8'\" del \"Grand-orgue\" e l'\"Hautbois en chamade 8'\" del \"R\u00e9cit expressif\" sono posti in basso, il primo a sinistra e il secondo a destra.\nLa consolle \u00e8 appoggiata al corpo d'organo e dispone di due tastiere di 61 note ciascuna e pedaliera concava di 32 note, con le unioni e i registri azionati da pomelli ad estrazione posti su tre livelli ai lati dei manuali. Il sistema di trasmissione \u00e8 integralmente meccanico con un combinatore elettronico per le 1536 (192x8) combinazioni libere, molte delle quali possono essere salvate su disco.\nDi seguito la disposizione fonica dello strumento:"}
{"id": "5008565", "revid": "1186766", "url": "https://it.wikipedia.org/wiki?curid=5008565", "title": "Ferrarini (cognome)", "text": ""}
{"id": "5008567", "revid": "767487", "url": "https://it.wikipedia.org/wiki?curid=5008567", "title": "The Prisoner of Zenda (film 1913)", "text": "The Prisoner of Zenda \u00e8 un film muto del 1913 diretto da Hugh Ford e Edwin S. Porter. La sceneggiatura firmata da Ford si basava sull'omonimo romanzo di Anthony Hope pubblicato a Londra nel maggio 1894 e sul lavoro teatrale dallo stesso titolo che si deve a Edward E. Rose e che era andato in scena in prima nella capitale inglese il 7 gennaio 1896.\nProduzione.\nIl film fu prodotto dalla Famous Players Film Company.\nDistribuzione.\nIl film - presentato da Daniel Frohman - usc\u00ec nelle sale cinematografiche degli Stati Uniti il 18 febbraio 1913. In Portogallo, fu distribuito con il titolo \"Trag\u00e9dia de Um Rei\" il 28 marzo 1918.\nCopie complete della pellicola sono conservate negli archivi della Library of Congress di Washington, dell'International Museum of Photography and Film at George Eastman House di Rochester e dell'UCLA Film And Television Archive di Los Angeles."}
{"id": "5008573", "revid": "1543377", "url": "https://it.wikipedia.org/wiki?curid=5008573", "title": "Treasure Box (T-ara)", "text": "Treasure Box \u00e8 il secondo album discografico giapponese del gruppo musicale sudcoreano T-ara, pubblicato nel 2013 dall'etichetta discografica Universal Music Japan.\nIl disco.\n\"Treasure Box\" venne pubblicato l'8 agosto 2013. Come il precedente \"Jewelry Box\", l'album fu stampato in tre diverse edizioni: Pearl, Sapphire e Diamond. Pearl \u00e8 la normale edizione, mentre Sapphire \u00e8 un'edizione limitata, contenente, oltre al disco, anche un DVD. Diamond \u00e8, ugualmente, un'edizione limitata, che contiene per\u00f2 sia il DVD che un photobook. Il 3 agosto fu annunciato il loro secondo tour in Giappone dal titolo \"T-ara Japan Tour 2013: Treasure Box\".\nIl secondo singolo, \"Bunny Style!\", venne pubblicato in dieci diverse edizioni, che vanno dalla A alla J. Le prime tre edizioni (A, B e C) contengono, oltre a \"Bunny Style!\", un brano cantato solamente da due o tre membri del gruppo. L'edizione A contiene il brano \"Sign\" cantato da Soyeon e Areum, l'edizione B il brano \"Soap Bubbles\" di Boram e Qri, l'edizione C il brano \"Dangerous Love\" di Eunjung, Hyomin e Jiyeon. Le rimanenti sette edizioni, oltre \"Bunny Style!\", contengono un brano, uno per ciascun membro: La D \"Love Poem\" di Soyeon, la E \"Two as One\" di Eunjung, la F \"Maybe Maybe\" di Boram, la G \"My Sea\" di Jiyeon, la H \"Do We Do We\" di Qri, la I \"Love Suggestion\" di Hyomin, e la J \"Happy Rain\" di Areum. A partire dal 20 febbraio 2013, le T-ara tennero showcase in quindici citt\u00e0 giapponesi, tra cui Sapporo, Marioka, Saitama, Kyoto, Fukuoka, Nagasaki. Il singolo fu accolto positivamente; Billboard's K-pop scrisse che \"Bunny Style!\" aveva 'un tono carino, con sintetizzatori aggressivi che ricordano \"3\" di Britney Spears, ma che, tuttavia, non riesce ad essere altrettanto accattivante come i singoli \"Roly-Poly\" o \"Lovey-Dovey\"'.\nIl terzo singolo, \"Target\", fu pubblicato il 10 luglio 2013 in tre diverse edizioni: due regolari e una limitata con DVD incluso. Il 2 luglio fu diffuso il teaser del video musicale, il quale fu poi pubblicato in stile anime, raggiungendo in un mese le 200.000 visite su YouTube."}
{"id": "5008581", "revid": "767487", "url": "https://it.wikipedia.org/wiki?curid=5008581", "title": "Rob the Mob", "text": "Rob the Mob \u00e8 un film del 2014 diretto da Raymond De Felitta.\nTrama.\nLa giovane coppia di amanti Tommy e Rosie, realmente esistita, come due moderni Bonnie e Clyde, nel 1991 tenta di rapinare un negozio di fiori di New York il giorno di San Valentino. Dopo essere stati arrestati, lei se la cava con poche settimane di prigione, mentre lui, in quanto autore diretto della rapina a mano armata, viene condannato a diciotto mesi. Un anno e mezzo pi\u00f9 tardi, Tommy si ricongiunge con la sua ragazza, che \u00e8 riuscita a trovare un lavoro presso un'agenzia di recupero crediti che assume prevalentemente ex criminali. Grazie a lei, viene assunto dalla stessa agenzia, ma presto viene attratto nuovamente dal crimine. Dopo aver iniziato a seguire gli sviluppi del processo al pentito mafioso Sammy \"The Bull\" Gravano, sviluppa l'idea di rapinare membri della mafia. Dopo aver convinto la sua ragazza ad assisterlo come in passato, facendo da palo, aspettandolo con la macchina, la sua Buick Century, mentre lui porta a segno il colpo. Tommy compie le rapine con un'arma automatica, prendendo denaro e gioielli ai clienti di alcuni locali notoriamente frequentati da criminali. Oltre a rapinarli, Tommy li umilia, chiedendo loro azioni che variano dallo spogliarsi al mimare gesti con allusioni omosessuali.\nDopo un paio di colpi, un agente dell'FBI che indaga sull'organizzazione criminale guidata dalla famiglia Gambino, al cui vertice vi \u00e8 ora Big Al, fa trapelare l'accaduto al giornalista Jerry Cardozo. Presto, quindi, la coppia diviene famosa, con l'opinione pubblica che si divide tra li considera criminali di basso rango e chi ritiene invece, come lo stesso giornalista, che i due abbiano reso alla citt\u00e0 una sorta di servizio pubblico.\nTra gli oggetti rubati, Tommy e Rosie rinvengono anche una lista tenuta a scopo precauzionale da uno degli affiliati, Joey D, nel portafogli, nella quale sono elencati tutti i membri dell'organizzazione e i loro livelli. Provano quindi a ricattare i mafiosi, minacciando di consegnare la lista alle autorit\u00e0 se dovessero attentare alla loro vita. Joey, tuttavia, temendo ritorsioni dall'organizzazione, inizia a collaborare con l'FBI, che sar\u00e0 comunque in grado di proseguire le indagini e arrestare Big Al e diversi altri mafiosi. Mentre il giornalista, Jerry, tenta invano di convincere l'agente dell'FBI solito nel consegnargli informazioni riservate a provare a proteggere Tommy e Rosie, la coppia, sottovalutando il rischio di vendetta della famiglia mafiosa, finir\u00e0 uccisa nella loro auto la vigilia di Natale del 1992.\nDistribuzione.\nGirato a Manhattan e dintorni dal maggio del 2013, il film ha esordito il 15 marzo 2014 al Miami Film Festival, venendo poi diffuso nelle sale statunitensi, in distribuzione limitata, dal seguente 21 marzo."}
{"id": "5008588", "revid": "1543377", "url": "https://it.wikipedia.org/wiki?curid=5008588", "title": "Campionati europei di ciclismo su strada 2008 - Gara in linea maschile Under-23", "text": "La quattordicesima edizione della gara in linea maschile Under-23 dei campionati europei di ciclismo su strada \u00e8 stata corsa il 5 luglio in Italia, con partenza ed arrivo a Verbania, su un percorso totale di 151,2\u00a0km. La medaglia d'oro \u00e8 stata vinta dal francese Cyril Gautier con il tempo di 3h39'49\" alla media di 41,27\u00a0km/h, l'argento al tedesco Paul Voss e a completare il podio il russo Timofej Krickij.\nPartenza con 305 ciclisti, dei quali 20 completarono la gara."}
{"id": "5008598", "revid": "599013", "url": "https://it.wikipedia.org/wiki?curid=5008598", "title": "Silvia Zarzu", "text": ""}
{"id": "5008604", "revid": "363629", "url": "https://it.wikipedia.org/wiki?curid=5008604", "title": "Silvia Andreea Zarzu", "text": ""}
{"id": "5008605", "revid": "123057527", "url": "https://it.wikipedia.org/wiki?curid=5008605", "title": "Porsche 919 Hybrid", "text": "La Porsche 919 Hybrid \u00e8 una autovettura da competizione di tipo Sport Prototipo realizzata dal reparto sportivo della casa automobilistica tedesca Porsche per gareggiare nella categoria LM-P1 del Campionato del Mondo Endurance FIA a partire dal 2014.\nSviluppo.\nLa 919 segnava il ritorno della storica casa tedesca nel mondo delle corse endurance dopo 16 anni di assenza come squadra ufficiale nella classe principale di questa disciplina, quando correva con la Porsche 911 GT1/98 mentre l'ultimo prototipo era stata la Porsche RS Spyder LM-P2 impiegata nel periodo 2006-2010. In seguito il costruttore tedesco aveva partecipato solo nella classe GT con le Porsche 911.\nLa 919 Hybrid, viene concepita fin da subito secondo la normativa ACO per le vetture Le Mans Prototype di classe 1 con propulsione ibrida (LMP1-H), rivista con nuove norme entrate in vigore a partire dal 2014, fra cui l'obbligo da parte dei costruttori ufficiali di schierare vetture ibride, motori non pi\u00f9 flangiati ma con un quantitativo massimo di carburante per ogni gara, dei pesi e degli ingombri minori del corpo vettura, con quattro diversi livelli di recupero dell'energia da 2 a 8 megajoule.\nCaratteristiche tecniche.\nPropulsione.\nLa 919 \u00e8 un prototipo a propulsione ibrida, dispone di due motori: uno \"termico\" in posizione centrale posteriore alimentato a benzina, affiancato da uno \"elettrico\" collocato sull'asse anteriore, alimentato quest'ultimo da una batteria agli ioni di litio. Questa vettura utilizza due sistemi di recupero dell'energia cinetica: dai gas di scarico e in frenata.\nL'unit\u00e0 di potenza (power unit) della Porsche \u00e8 composta da:\nIl propulsore a combustione interna \u00e8 un V4 di 90\u00b0, di 2.000 cc di cilindrata a ciclo Otto, con iniezione diretta, \u00e8 realizzato principalmente in lega di alluminio e con componenti in magnesio e titanio, ha doppio albero a camme in testa per bancata e testata a 4 valvole per cilindro, la lubrificazione \u00e8 a carter secco ed il serbatoio dell'olio \u00e8 posto fra telaio e motore all'interno della V Questo motore \u00e8 sovralimentato mediante un turbocompressore posto sopra il distanziale fra motore e cambio, collegato ad un intercooler aria/acqua posto sul lato destro del motore che rinfresca l'aria immessa nei cilindri, \u00e8 in grado di sviluppare oltre 500 CV. \nLa scelta di questo tipo di frazionamento abbinato alla sovralimentazione, ha permesso di ottenere un'unit\u00e0 motrice dal peso contenuto e dalle dimensioni compatte sia in lunghezza che larghezza a tutto vantaggio degli ingombri nel vano motore che sono limitati, migliorando l'accentramento delle masse e i flussi d'aria interni per il raffreddamento degli organi meccanici. Tuttavia l'architettura V4 di 90\u00b0 generava forti vibrazioni fastidiose per la sensibilit\u00e0 di guida dei piloti, inconvenienti risolti in seguito apportando modifiche anche strutturali.\nCome tipo di accumulatore viene utilizzata una batteria agli ioni di litio raffreddata a liquido, posta nell'abitacolo sul lato destro del pilota, Porsche ha scelto questo tipo stoccaggio in quanto l'alta densit\u00e0 della loro energia consente di accumulare pi\u00f9 energia elettrica per un arco di tempo pi\u00f9 esteso e di redistribuirla poi in un modo pi\u00f9 flessibile lungo il giro di oltre 13 km del circuito di Le Mans. Inizialmente la Porsche era intenzionata ad omologare la propria vettura nella classe pi\u00f9 alta per il recupero di energia, cio\u00e8 fino a 8 MJ per giro, tuttavia i tecnici della casa tedesca tramite delle simulazioni di gara si accorsero che solo il circuito di Le Mans era abbastanza lungo da permettere di recuperare quel valore, mentre nelle altre piste recuperavano mediamente 6 MJ, perci\u00f2 nel 2014 la Porsche 919 fu omologata nella classe 6 MJ ritenuta pi\u00f9 idonea per i propri sistemi di recupero, nel 2015 invece la Porsche dopo aver apportato degli affinamenti al proprio sistema ibrido ha deciso di salire nella classe fino a 8 MJ.\nQuesto motore restituisce la potenza in precedenza recuperata e accumulata dalla batteria agli ioni di litio, trasmettendo all'asse anteriore una potenza di oltre 400 CV (250 CV nel 2014) nelle fasi di accelerazione, in questo caso la vettura diventa temporaneamente una trazione integrale. Si tratta dello stesso meccanismo elettrico che svolge le funzioni di ERS-K e di MGU: nel primo caso funziona come un generatore, mentre nel secondo come motore.\nTrasmissione.\nIl motore termico trasmette la sua potenza alle ruote motrici posteriori, tramite il KERS sull'asse anteriore la trazione diventa integrale. La frizione \u00e8 in plastiche rinforzate in fibra di carbonio (CFRP) e la trasmissione avviene un cambio sequenziale a 7 rapporti attuato idraulicamente, il differenziale \u00e8 autobloccante.\nTelaio e aerodinamica.\nIl telaio \u00e8 una monoscocca realizzata in fibra di carbonio composita con pannelli d'alluminio a nido d'ape, le sospensioni all'avantreno e al retrotreno sono di tipo indipendenti multilink con sistema pushrod e ammortizzatori regolabili, lo sterzo \u00e8 a cremagliera servo-assistito idraulicamente. Il sistema frenante ha un doppio circuito idraulico, pinze freno monoblocco in lega d'alluminio e dischi in fibra di carbonio ventilati internamente. Le ruote di egual misura su entrambi gli assi sono forgiate in magnesio e montano pneumatici Michelin radiali 310/710-18.\nIn totale il corpo vettura ha una massa complessiva di 870 kg. Il serbatoio ha una capacit\u00e0 di 68,3 litri di benzina. L'aerodinamica \u00e8 stata curata in galleria del vento per un complessivo di 2000 ore di progettazione. La sua velocit\u00e0 massima \u00e8 superiore a 340 km/h.\nAttivit\u00e0 sportiva.\nCampionato 2014.\nNel 2014 la Porsche 919 esordisce nel campionato del Mondo Endurance FIA con due vetture, la N\u00b014, affidata a Romain Dumas, Neel Jani e Marc Lieb, e la N\u00ba20 con Timo Bernhard, Mark Webber e Brendon Hartley.\nIl debutto della 919 Hybrid avviene alla 6 Ore di Silverstone 2014, dove la casa di Stoccarda ottiene subito un terzo posto con la N\u00b020 di Bernhard-Webber-Hartley, alle spalle delle due Toyota TS040 Hybrid. Alla successiva 6 ore di Spa ottiene la pole position con la N\u00ba14 di Jani-Dumas-Lieb, poi in gara arriva quarta, mentre la N\u00b020 \u00e8 costretta al ritiro. Alla 24 Ore di Le Mans entrambe le Porsche sono costrette al ritiro per problemi di affidabilit\u00e0, dopo che la N\u00ba20 ha avuto serie possibilit\u00e0 di lottare per la vittoria. Alla 6 Ore di Austin la N\u00b014 arriva quarta precedendo la vettura gemella, mentre alla 6 Ore del Fuji la casa tedesca ritorna sul podio con Webber, Hartley e Bernhard che ottengono un terzo posto davanti all'altra Porsche. Alla 6 ore di Shanghai la Porsche 919 Hybrid N\u00b020 di Jani, Dumas e Lieb si classifica terza alle spalle delle due Toyota TS040 Hybrid.\nLa 6 ore di San Paolo vede la prima affermazione della vettura, che conquista la vittoria con l'equipaggio Dumas-Jani-Lieb davanti alla Toyota TS040 Hybrid di Davidson-Buemi ed all'Audi R18 e-tron quattro di Di Grassi-Duval-Kristensen.\nCampionato 2015.\nIl 2015 vede un miglioramento delle prestazioni della 919, il campionato inizia subito bene: a Silverstone in qualifica la Porsche N\u00ba17 di Webber, Hartley e Bernhard parte in pole, ma in gara i tre sono costretti al ritiro per un problema alla trasmissione, mentre i loro compagni Jani-Dumas-Lieb sono secondi dietro l'Audi n7 di Fassler-Treluyer-Lotterer. Nella gara successiva a Spa la Porsche N\u00b017 \u00e8 di nuovo in pole, ma in gara a causa di una penalit\u00e0 e un problema tecnico arriva sola terza. La N\u00ba18 invece \u00e8 di nuovo seconda alle spalle della'Audi n\u00b07, alla quale ha conteso la testa della corsa tra la 4\u00aa e la 5\u00aa ora di gara. La terza 919 iscritta, la N\u00ba19 con alla guida Nico Hulkenberg, Nick Tandy e Earl Bamber, arriva sesta dopo un incidente durante un doppiaggio verso la terza ora di gara, mentre c'era alla guida Tandy.\nAlla 24 Ore di Le Mans la Porsche si mette in evidenza: Jani con la vettura N\u00ba18 ottiene la pole registrando il nuovo record del circuito, mentre le altre due Porsche occupano la seconda e la terza posizione. In gara la casa di Stoccarda fa doppietta con H\u00fclkenberg, Tandy e Bamber davanti a Webber, Bernhard e Hartley.\nDopo Le Mans, la casa tedesca ottiene un'altra doppietta alla 6 Ore del Nurburgring, con Webber-Bernhard-Hartley davanti a Jani-Dumas-Lieb.\nIl 19 settembre si corre la 6 ore di Austin, in Texas. In gara alla partenza Webber scavalca all'esterno Jani e si invola. La gara viene vinta dal Bernhard-Webber-Hartley sulla Porsche numero 17, seguita dall'Audi numero 7: al terzo posto chiude l'Audi numero 8.\nNella gara successiva la Porsche numero 17 di Bernhard, Webber e Hartley, alla terza vittoria consecutiva, vola a 129 punti in classifica, davanti all'Audi numero 7 con 128.\nLa gara di Shanghai inizia con le Porsche prime in qualifica e viene corsa sotto una pioggia battente. Ma con l'asciugarsi della pista, le 919 Hybrid risalgono la classifica insidiando le Audi. La gara viene vinta da Webber-Bernhard-Hartley sulla Porsche numero 17 davanti Dumas-Jani-Lieb sulla 18 e all'Audi numero 7 di Fassler-Lotterer-Treluy\u00e8r.\nIn Bahrein la Porsche monopolizza ancora la prima fila con Bernhard-Webber-Hartley di nuovo in pole. In gara Bernhard va al comando, ma dopo mezz'ora un problema all'attuatore dell'acceleratore lo costringe ad una fermata di 5 giri nel garage. Poi con una rimonta riusciranno ad agguantare un prezioso quinto posto, che sommato alla vittoria di Dumas-Jani-Lieb davanti all'Audi n.7 consente al trio della Porsche n.17, composta da Timo Bernhard, Mark Webber e Brendon Hartley, di laurearsi campioni del mondo piloti 2015. Il mondiale costruttori incorona la Porsche con 344 punti, contro i 264 dell'Audi ed i 164 dei campioni uscenti della Toyota.\nCampionato 2016.\nIl WEC 2016 riparte a Silverstone. La Porsche nelle qualifiche sul bagnato, viene battuta dalle Audi. Dopo un duello con la Porsche numero 2, la gara viene vinta dall'Audi numero 7 di Fassler-Lotterer-Treluy\u00e8er, davanti a Dumas-Jani-Lieb e alla Toyota di Kobayashi-Sarrazin-Conway. A seguito di un'irregolarit\u00e0 al fondo della vettura riscontrata durante le verifiche, l'Audi vincitrice viene squalificata, consegnando la vittoria alla Porsche numero 2 e il secondo posto alla Toyota numero 6. Terza sale la Rebellion numero 13. La Toyota comanda il mondiale costruttori con 33 punti, Porsche seconda a 25 e solo 1 punto per l'Audi, quello della pole.\nA Spa si disputa il secondo round. La Porsche domina la prove con la numero 1 davanti alla 2 che precedono Toyota e Audi. In gara invece l'equipaggio di Dumas-Jani-Lieb esce subito dai giochi per un problema all'ibrido che li costringe per tutta la gara a girare 3 secondi al giro pi\u00f9 lenti. La numero 2 chiuder\u00e0 comunque seconda dietro l'Audi numero 8.\nNella 24 ore di Le Mans le qualifiche sono dominate dalle 919 Hybrid, con la numero 2 di Jani che fa la pole davanti alla gemella. In gara le Porsche se la giocano con le Toyota, mentre le Audi non sono mai in gara. Neel Jani vince la corsa assieme a Romain Dumas e Marc Lieb, davanti alla Toyota numero 6 e all'Audi numero 8.\nIl quarto appuntamento \u00e8 al Nurburgring. In qualifica volano le Audi con la numero 7 in pole davanti alla gemella, seguono le Porsche e le deludenti Toyota. In gara per\u00f2 le cose cambiano. Bernhard supera subito una delle due Audi e ai box la Porsche si prender\u00e0 la vetta della gara. Con una strategia azzeccata la vettura numero 2 prende il comando delle operazioni a met\u00e0 gara, ma Lieb a 2 ore dal termine colpisce la Porsche numero 88 di classe GTE AM e danneggia l'anteriore della macchina. La Porsche 919 Hybrid numero 1 non ha problemi e vince con Bernhard-Webber-Hartley davanti alle Audi 8 e 7 e all'altra Porsche.\nLa 919 Hybrid Evo.\nTerminata la stagione 2017, la Porsche ha abbandonato il suo impegno nel WEC con la 919 Hybrid per concentrarsi nello sviluppo di una monoposto elettrica per il campionato di Formula E e nei vari impieghi delle vetture GT.\nL'11 Aprile 2018 Porsche ha presentato un'evoluzione della 919 Hybrid denominata 919 Hybrid Evo, con l'intenzione di dimostrare il potenziale della 919 Hybrid senza alcuna limitazione regolamentare. L'auto ha battuto l'allora record del Circuito di Spa-Francorchamps con un tempo sul giro di 1:41.77 con Neel Jani al volante. \u00c8 stata di 0,783 secondi pi\u00f9 veloce del giro di qualifica di Lewis Hamilton del Gran Premio del Belgio 2017 (1:42.553) a bordo della Mercedes AMG F1 W08 EQ Power+. Jani \u00e8 stato pi\u00f9 di 12 secondi pi\u00f9 veloce del giro della 919 Hybrid standard durante le qualifiche della 6 Ore di Spa-Francorchamps 2017. Durante il giro Jani ha segnato una velocit\u00e0 massima di 359 km/h sul rettilineo del Kemmel, con una velocit\u00e0 media di 245,61 km/h.Il 29 Giugno 2018 Porsche ha condotto una 919 Hybrid Evo sul circuito del N\u00fcrburgring Nordschleife e Timo Bernhard ha fatto segnare un tempo sul giro di 5 minuti e 19,546 secondi, battendo il record assoluto di Stefan Bellof su una Porsche 956 che resisteva dal 1983.\nPer ottenere questi record il motore V4 della 919 Hybrid \u00e8 stato mantenuto per la Evo, ma \u00e8 stato portato a erogare fino a 720 cv (530 kW) grazie all'assenza di restrizioni sul flusso di carburante. Poich\u00e9 la quantit\u00e0 di energia recuperata che poteva essere utilizzata a Spa-Francorchamps \u00e8 stata aumentata da 6,37 MJ (1,77 kWh) a 8,49 MJ (2,36 kWh), la potenza dei motori elettrici \u00e8 stata aumentata da 400 a 440 cv (da 294 a 324 kW). Rimuovendo l'aria condizionata, i tergicristalli, fari e altri dispositivi elettronici, il peso dell'auto \u00e8 stato ridotto di 39 kg. I vasti aggiornamenti aerodinamici della 919 Evo hanno aumentato il carico aerodinamico del 53% e l'efficienza aerodinamica del 66%, rispetto alla 919 Hybrid in specifiche da qualifica della 6 Ore di Spa-Francorchamps 2017. Questi aggiornamenti consistono nell'inclusione di un sistema attivo di riduzione della resistenza aerodinamica (Drag Reduction System), un'ala posteriore allargata, un diffusore anteriore pi\u00f9 largo e minigonne laterali ad altezza fissa."}
{"id": "5008607", "revid": "599013", "url": "https://it.wikipedia.org/wiki?curid=5008607", "title": "\u0218tefania St\u0103nil\u0103", "text": ""}
{"id": "5008608", "revid": "287204", "url": "https://it.wikipedia.org/wiki?curid=5008608", "title": "Stefania Stanila", "text": ""}
{"id": "5008611", "revid": "363629", "url": "https://it.wikipedia.org/wiki?curid=5008611", "title": "Alina Stanila", "text": ""}
{"id": "5008618", "revid": "767487", "url": "https://it.wikipedia.org/wiki?curid=5008618", "title": "Tess of the D'Urbervilles (film 1913)", "text": "Tess of the D'Urbervilles \u00e8 un film muto del 1913. Diretto da J. Searle Dawley e interpretato da Mrs. Fiske, che aveva ricoperto lo stesso ruolo anche a teatro, il film \u00e8 basato sul romanzo \"Tess dei d'Urbervilles\" di Thomas Hardy, pubblicato a Londra nel 1891.\nLa versione teatrale del lavoro di Hardy si deve a Lorimer Stoddard: presentata a Broadway il 2 marzo 1897, aveva come interprete principale Minnie Maddern Fiske. Questa fu una delle due volte che l'attrice, stella delle scene teatrali, si prest\u00f2 ad apparire sullo schermo. L'avrebbe poi fatto solo nel 1915, quando rivest\u00ec i panni di Becky Sharp (altro suo famoso cavallo di battaglia) in \"Vanity Fair\", un film diretto da Charles Brabin per la Edison.\nTrama.\nJohn Durbeyfield, un contadino pigro e indolente, dopo aver scoperto di discendere dall'aristocratica famiglia D'Urberville, manda nel Wessex la figlia Tess a rivendicare al posto suo l'appartenenza alla famiglia. Ma l'incontro della bellissima Tess con il lascivo Alec D'Urberville provocher\u00e0 la rovina della ragazza. Quando torna a casa, Tess reca con s\u00e9 il bambino nato dalla sua relazione con Alec, ma il piccolo ben presto muore. La giovane lascia la famiglia e trova lavoro in una fabbrica dove conosce Angel che, innamorato di lei, la chiede in moglie. Ma quando, dopo il matrimonio, scopre il passato di Tess, la lascia. Rimasta senza mezzi di sostentamento, la giovane donna \u00e8 costretta, anche se con riluttanza, ad accettare l'aiuto di Alec. Angel, tornato a cercarla, la vede con l'amante e decide di andarsene via per sempre. In preda alla disperazione, Tess uccide il suo seduttore per fuggire insieme al marito. I due trovano rifugio tra le rovine di Stonehenge ma Tess finir\u00e0 per essere arrestata per il suo crimine.\nProduzione.\nGli esterni del film, prodotto dalla Famous Players Film Company, furono girati nel New England.\nDistribuzione.\nIl film - presentato da Daniel Frohman - usc\u00ec nelle sale cinematografiche USA il 1\u00ba settembre 1913.\nCopia della pellicola (un positivo incompleto di 16\u00a0mm) viene conservata negli archivi di una collezione privata."}
{"id": "5008632", "revid": "599013", "url": "https://it.wikipedia.org/wiki?curid=5008632", "title": "Maggie Nichols", "text": "Medaglia d'oro con la squadra e medaglia di bronzo al corpo libero ai Campionati del Mondo di Glasgow nel 2015. Si allenava alla Twin City Twisters sotto la guida di Mike Hunger. \nCarriera.\nCarriera Junior.\nLa Nichols compete al livello 10 fra il 2009 e il 2011. Si presenta come ginnasta \u00e9lite per la prima volta nel 2012 ai Campionati Nazionali. Nonostante una competizione non eccellente, viene invitata ugualmente al suo primo collegiale con la Nazionale.\n2013: Trofeo Citt\u00e0 di Jesolo, U.S. Classic, Nazionali; Mexico Open.\nLa Nichols debutta in categoria senior nel 2013. Dopo il collegiale con la nazionale a Febbraio, viene aggiunta alla squadra nazionale. Viene anche convocata per partecipare al Tour Europeo ( Trofeo Citt\u00e0 di Jesolo e un incontro amichevole GER-ROU-USA). A Jesolo, vince l'oro con la squadra, l'argento al corpo libero e si classifica sesta nel concorso individuale. Contribuisce poi alla medaglia d'oro a squadra nell'amichevole GER-ROU-USA a Chemnitz alla fine di marzo. In luglio compete agli US Classic, classificandosi sesta nel concorso individuale, undicesima alle parallele, ottava alla trave e quinta al corpo libero.\nAi Nazionali si classifica quinta nel concorso individuale e alla trave, sesta alle parallele e nona al corpo libero. Nel mese di settembre, si iscrive verbalmente all'University of Oklahoma. La Nichols viene poi scelta (insieme alla connazionale Peyton Ernst) per competere al Mexico Open a Novembre. Guida la competizione il primo giorno di gara e si classifica seconda alla fine del secondo giorno dietro di solo 0.050 alla spagnola Roxana Popa. Tuttavia, dato che solo un'americana poteva classificarsi nel concorso individuale, la Nichols non vince alcuna medaglia.\n2014: Trofeo Citt\u00e0 di Jesolo, Coppa del Mondo di Tokyo; Campionati nazionali; Giochi Panamericani.\nNel mese di Marzo, viene convocata con la nazionale senior per il \u00e8 Trofeo Citt\u00e0 di Jesolo. Contribuisce alla medaglia d'oro della squadra e vince il bronzo nel concorso individuale. Compete poi alla Tokyo World Cup, dove vince il bronzo nel concorso individuale dietro all'italiana Vanessa Ferrari e la spagnola Roxana Popa Nedelcu. Nel mese di agosto compete agli U.S. Classic, dove vince il bronzo nel concorso individuale e al corpo libero e si classifica quinta alle parallele e settima alla trave. Ai Campionati Nazionali, vince la medaglia di bronzo nel concorso individuale, al corpo libero e alle parallele. Viene convocata a far parte della squadra americana per i Giochi Panamericani in Canada, e poi scelta come capitano dalle sue compagne di squadra. Gareggia bene il primo giorno, fino a che non si fa male al corpo libero. Si ritira dalle finali nei singoli attrezzi. Vince comunque la medaglia d'oro con la squadra e il bronzo individuale.\n2015: Trofeo Citt\u00e0 di Jesolo; U.S. Classic; Vicecampionessa nazionale; Campionati del Mondo di Glasgow.\nNonostante alcuni dubbi sulle sue possibilit\u00e0 fisiche di riprendere a competere in primavera, viene scelta per rappresentare gli USA al Trofeo Citt\u00e0 di Jesolo. Gareggia bene nei primi tre attrezzi, ma cade al corpo libero. Finisce settima nel concorso individuale, ma aiuta comunque la squadra a vincere la medaglia d'oro.\nNel mese di luglio compete agli U.S. Classic, dove mostra alcuni aumenti di difficolt\u00e0, compreso l'Amanar al volteggio. Vince la medaglia di bronzo nel concorso individuale e al corpo libero, si classifica quinta alle parallele e alla trave. Nel mese di agosto vince la medaglia d'argento nel concorso individuale ai Campionati Nazionali di Indianapolis, dietro solo a Simone Biles.\nViene scelta come membro della squadra nazionale per i Campionati del mondo di Glasgow insieme a Simone Biles, Aly Raisman, Gabby Douglas, Madison Kocian, Brenna Dowell e Mykayla Skinner. La squadra si qualifica al primo posto, ottenendo cos\u00ec il pass per le Olimpiadi di Rio. Con il punteggio di 14.700 la Nichols si qualifica per la finale individuale al corpo libero in terza posizione. Il 27 ottobre contribuisce su tutti gli attrezzi all'oro a squadre degli Stati Uniti. Nella finale al corpo libero, vince la medaglia di bronzo con il punteggio di 15.000 dietro a Ksenia Afanasyeva e alla connazionale Simone Biles.\n2016: American Cup; Infortunio; Campionati Nazionali; Olympic Trials; Ritiro.\nPartecipa alla prima tappa di Coppa del Mondo dove vince la medaglia d'argento dietro solo alla connazionale Gabby Douglas.\nNel mese di aprile subisce una torsione al menisco ed \u00e8 costretta a rinunciare ai Pacific Rim Championships, tuttavia riesce a guarire in tempo per competere su due attrezzi ai Campionati Nazionali, classificandosi decima alla trave e tredicesima alle parallele.\nViene ammessa agli Olympic Trials, dove si classifica quarta al corpo libero, quinta al volteggio, sesta nel concorso individuale, ottava alla trave e nona alle parallele. Non viene scelta per far parte della squadra olimpica. \nSuccessivamente, decide di ritirarsi dalla ginnastica \u00e9lite, per dedicarsi alle competizioni collegiali con la Universit\u00e0 dell'Oklahoma."}
{"id": "5008635", "revid": "1431409", "url": "https://it.wikipedia.org/wiki?curid=5008635", "title": "Nina Arianda", "text": "Biografia.\nNata a Manhattan da una famiglia di origini ucraine e tedesche, ha frequentato la New School e la New York University. Nel 2012 ha vinto un Tony Award come miglior attrice in uno spettacolo grazie ad una trasposizione Off-Broadway di \"Venere in pelliccia\".\nDoppiatrici italiane.\nNelle versioni in italiano dei suoi film, Nina Arianda \u00e8 stata doppiata da:"}
{"id": "5008638", "revid": "1856513", "url": "https://it.wikipedia.org/wiki?curid=5008638", "title": "Chrysler Windsor", "text": "La Windsor \u00e8 un'autovettura full-size prodotta dalla Chrysler dal 1939 al 1942 e dal 1946 al 1961. In Canada \u00e8 stata commercializzata fino al 1966. Questa vettura prodotta per il mercato canadese era l'equivalente della Newport statunitense.\nIl contesto.\nDal 1939 al 1950 la Windsor venne posizionata appena sopra la Royal, che era alla base dell'offerta della Chrysler. Nel 1951, con l'uscita di scena della Royal, la Windsor divent\u00f2 il modello pi\u00f9 economico della Chrysler. Nel 1961 tale ruolo fu preso dalla Newport. Nel 1962 la Windsor fu sostituita dalla Chrysler 300.\nLa prima serie (1939-1942).\nLa Windsor \u00e8 stata introdotta nel 1939 con un motore a sei cilindri in linea da 4 L di cilindrata. Il propulsore era anteriore, mentre la trazione era posteriore. Il cambio era manuale a tre rapporti.\nNel 1940 furono introdotte due versioni di passo. I modelli disponibili erano berlina sei posti, coup\u00e9 sei posti, cabriolet, berlina versione \"Victoria\", e berlina 8 passeggeri. Nello stesso anno vennero introdotti i fanali anteriori sigillati. La Windsor era dotata di sospensioni anteriori indipendenti. Nel 1941 fu introdotta la versione familiare, che venne denominata Town &amp; Country. I fendinebbia ed i paraurti era offerti tra le opzioni. La produzione termin\u00f2 nel gennaio del 1942. L'industria statunitense fu obbligata a convertire gli impianti alla produzione bellica, e la Chrysler non fu un'eccezione.\nLa seconda serie (1946-1948).\nFinita la guerra, la Windsor torn\u00f2 in produzione. I nuovi modelli erano simili a quelli prodotti nel 1942. Tra l'equipaggiamento, venne introdotta la spia che avvisava quando il freno di stazionamento non era completamente disinserito. La vettura, comunque, possedeva un equipaggiamento completo. Le vendite di questa serie di Windsor corrispondevano al 62,9 % del totale della compagnia. Il modello era dotato di un motore a sei cilindri in linea da 4,1 L. Il propulsore era anteriore, mentre la trazione era posteriore. Il cambio era manuale a quattro rapporti.\nLa terza serie (1949-1952).\nNel 1949, per il 25\u00ba anniversario di fondazione delle Chrysler, la Windsor venne riprogettata. La linea, rispetto a quella della concorrenza, era pi\u00f9 squadrata ed all'equipaggiamento fu aggiunto un cruscotto imbottito. La nuova Windsor possedeva una strumentazione completa. Nel 1951 la Royal fu tolta dai listini e la Windsor divent\u00f2 il modello Chrysler pi\u00f9 economico. L'allestimento DeLuxe possedeva l'orologio elettrico. Nel 1952 il modello fu oggetto di modifiche minime. Sulla versione berlina 8 passeggeri era disponibile il servofreno. Il modello era dotato di un motore a sei cilindri in linea da 4,1 L. Il propulsore era anteriore, mentre la trazione era posteriore. Il cambio era semiautomatico.\nLa quarta serie (1953-1954).\nNel 1953, la Chrysler Windows e le altre vetture del gruppo furono dotate di nuovi lamierati e di un nuovo parabrezza curvo fabbricato il un solo pezzo. Il servosterzo era offerto tra le opzioni. Era offerta in due versioni, quella base e la DeLuxe. Nel 1954 la prima fu tolta dai listini. Nell'anno in oggetto la calandra venne rivista. Il modello era dotato di un motore a sei cilindri in linea da 4,3 L. Il propulsore era anteriore, mentre la trazione era posteriore. Il cambio era manuale a tre rapporti oppure automatico.\nLa quinta serie (1955-1956).\nNel 1955 tutte le Chrysler vennero ridisegnate da Virgil Exner. I corpi vettura furono arrotondati e vennero installati dei parabrezza pi\u00f9 avvolgenti. Nel 1956 il modello venne rivisto nuovamente. Nell'occasione vennero introdotte delle pinne posteriori; esse furono le prime montate su un modello Chrysler. Il modello era dotato di un motore V8 da 4,9 L. Il propulsore era anteriore, mentre la trazione era posteriore. Il cambio era manuale a tre rapporti oppure automatico.\nLa sesta serie (1957-1958).\nNel 1957 le vetture Chrysler, inclusa la Windsor, furono di nuovo riviste. Furono rimpiccioliti i fanali posteriori ed il montante posteriore. I paraurti anteriori divennero avvolgenti. A met\u00e0 anno i fanali anteriori doppi diventarono di serie. La Windsor e gli altri modelli Chrysler che vennero prodotti nel 1957 soffrivano di problemi di arrugginimento e di problemi alle barre di torsione.\nNel 1958 la Windsor fu spostata sul telaio della DeSoto Firesweep. Nell'occasione la strumentazione fu arricchita.\nIl modello era dotato di un motore V8 da 5,8 L. Il propulsore era anteriore, mentre la trazione era posteriore. Il cambio era manuale a tre rapporti oppure automatico. Le vendite della Windsor corrispondevano al 42,36% delle vendite totali Chrysler del 1958\nLa settima serie (1959).\nLa settima serie venne lanciata nel 1959. Fu in produzione solo nell'anno citato. Il modello era dotato di un motore V8 da 6,3 L. Il propulsore era anteriore, mentre la trazione era posteriore. Il cambio era manuale a tre rapporti oppure automatico.\nL'ottava serie (1960-1961).\nNel 1960 tutte le Chrysler diventarono a monoscocca. I freni della Windsor furono aggiornati. Nel 1961 tutte le Chrysler vennero ridisegnate. L'equipaggiamento della Windsor si arricch\u00ec dell'accendisigari e di un cruscotto imbottito.\nIl modello era dotato di un motore V8 da 6,3 L. Il propulsore era anteriore, mentre la trazione era posteriore. Il cambio era automatico a tre rapporti. Nel 1961 la Windsor usc\u00ec di produzione."}
{"id": "5008641", "revid": "104458", "url": "https://it.wikipedia.org/wiki?curid=5008641", "title": "Johann Kniewasser", "text": ""}
{"id": "5008643", "revid": "999533", "url": "https://it.wikipedia.org/wiki?curid=5008643", "title": "Protaetia cuprea", "text": "Protaetia cuprea (Fabricius, 1775) \u00e8 un coleottero appartenente alla famiglia degli Scarabeidi (sottofamiglia Cetoniinae).\nDescrizione.\nAdulto.\nQuesto coleottero pu\u00f2 essere lungo dai 14 ai 29\u00a0mm ed \u00e8 di un colore che pu\u00f2 variare dal color rame al verde metallico. La sua livrea \u00e8 lucente e sulle elitre vi sono delle rivettature bianche. Le zampe sono relativamente lunghe e consentono all'insetto di aggrapparsi saldamente agli steli delle piante ma non gli garantiscono una rapida locomozione. La parte inferiore del corpo presenta una peluria pi\u00f9 folta in corrispondenza del torace, dove vi sono gli attacchi delle zampe, rispetto all'addome, dove invece \u00e8 quasi totalmente assente. La testa presenta gli occhi, le antenne corte ed un paio di poderose mandibole, usate dall'insetto per nutrirsi. Come tutti i cetoniini \u00e8 un eccellente volatore, con le elitre che ricoprono l'addome anche durante il volo, permettendo di volare in orizzontale.\nLarva.\nLe larve sono della tipica forma a \"C\", con le zampe ed il capo sclerificati per permettergli cos\u00ec di muoversi con pi\u00f9 facilit\u00e0 nel terreno in cui vive. La testa presenta un paio di poderose mandibole atte a triturare il cibo. Lungo i fianchi, le larve, presentano una fila di forellini chitinosi che costituiscono l'apparato respiratorio dell'insetto. \nBiologia.\n\"Protaetia cuprea\" \u00e8 un coleottero di abitudini prettamente diurne ed \u00e8 visibile a primavera inoltrata, da Maggio ad Agosto e si ciba di sostanze dolci, linfa e polline. La colorazione di questi coleotteri funge da avvertimento nei confronti dei predatori, che associano il colore vistoso al sapore sgradevole di questi ultimi. Le larve seguono una dieta differente da quella degli adulti. Si nutrono infatti di legno in decomposizione, e continuano a mangiare per circa 2 anni, successivamente si trasformeranno in pupa, stadio in cui assumeranno i caratteri fisionomici degli adulti, come ali, organi sessuali ecc.\nDistribuzione e habitat.\nQuesto coleottero \u00e8 distribuito in tutta Europa, a nord fino alla Norvegia e in gran parte dell'Asia paleartica.\nConservazione.\n\"P. cuprea\" \u00e8 compresa nella Lista rossa IUCN ed \u00e8 segnalata come specie a rischio minimo di estinzione.\nTassonomia.\nSi riconoscono 4 sottospecie di questo coleottero:"}
{"id": "5008653", "revid": "209113", "url": "https://it.wikipedia.org/wiki?curid=5008653", "title": "Sintii", "text": "I Sintii (chiamati anche Sinthi, Sintii o Synthi; , \"predoni\", da \u03c3\u03af\u03bd\u03c4\u03b7\u03c2, \"distruttivo\") erano noti ai Greci come pirati e predoni; sono anche indicati come un popolo della Tracia che un tempo abitava la zona dell'odierna provincia di Sintiki in Grecia, l'isola di Lemno (\"Sint\u00ea\u00efs\" \u00e8 un vecchio nome dell'isola) e l'angolo sud-occidentale della Bulgaria.\nStoria.\nI Sintii adoravano Efesto. Sono menzionati in Omero: nell'Iliade come la gente che aveva curato Efesto a Lemno dopo che era stato lasciato cadere a terra; i Sintii \"della lingua selvaggia\" () appaiono anche nell'Odissea; nella tradizione riportata da Omero si capiva dal loro discorso incomprensibile che erano fra i popoli non-ellenici del Mar Egeo \"poich\u00e9 i Sintii non hanno alcun luogo nel contesto immediato (cio\u00e8, non stanno chiedendo niente al dio), possiamo sospettare che siano quelli che in qualche mito pre-omerico salvano il dio stesso\". Nel 2002 nei pressi di Rupite in Bulgaria \u00e8 stata scoperta per caso, ai piedi di un vulcano spento, la citt\u00e0 di Eraclea Sintica, la cui localizzazione fino a quel momento era stata dibattuta."}
{"id": "5008657", "revid": "729019", "url": "https://it.wikipedia.org/wiki?curid=5008657", "title": "Isola Medved'", "text": "L'isola Medved' (in russo \u043e\u0441\u0442\u0440\u043e\u0432 \u041c\u0435\u0434\u0432\u0435\u0434\u044c, \"ostrov Medved'\") \u00e8 un'isola russa, bagnata dal mare di Barents.\nAmministrativamente fa parte del Kol'skij rajon, dell'oblast' di Murmansk, nel Circondario federale nordoccidentale.\nGeografia.\nL'isola \u00e8 situata nella parte pi\u00f9 interna del golfo dell'Ura (\u0433\u0443\u0431\u0430 \u0423\u0440\u0430), nella parte sudoccidentale del mare di Barents. Dista dalla terraferma, nel punto pi\u00f9 vicino, circa 110\u00a0m.\nMedved' \u00e8 un'isola dalla forma irregolare, larga sul lato settentrionale e pi\u00f9 stretta dal centro fino all'estremit\u00e0 meridionale. Si trova a nordest della foce dell'Ura e forma con la terraferma la baia \u010can (\u0433\u0443\u0431\u0430 \u0427\u0430\u043d) a est e la baia Pachta (\u0431\u0443\u0445\u0442\u0430 \u041f\u0430\u0445\u0442\u0430) a ovest.\nOrientata in direzione nordnordovest-sudsudest, misura circa 1,85\u00a0km di lunghezza e 1,2\u00a0km di larghezza massima. Nella parte centro-meridionale, raggiunge l'altezza massima di 71\u00a0m s.l.m.\nAl centro dell'isola si trova un faro; a nordest si trova una piccola insenatura; a est, tra l'isola e il continente c'\u00e8 uno scoglio senza nome.\nIsole adiacenti.\nNelle vicinanze di Medved' si trova:\nMolto pi\u00f9 a nord, all'ingresso del golfo dell'Ura, si trovano la grande isola \u0160alim e l'isola Eretik con le molte isolette che le circondano."}
{"id": "5008664", "revid": "287204", "url": "https://it.wikipedia.org/wiki?curid=5008664", "title": "Battaglia di Dhat al-sawari", "text": ""}
{"id": "5008666", "revid": "110157", "url": "https://it.wikipedia.org/wiki?curid=5008666", "title": "La donna abitata", "text": "La donna abitata \u00e8 un romanzo scritto da Gioconda Belli nel 1988 e pubblicato in Italia nel 1995.\nTrama.\nLavinia \u00e8 una giovane donna nicaraguense, che ha studiato in Europa (a Bologna) e lavora come architetto presso un prestigioso studio della citt\u00e0 di Faguas.\nLavinia si considera una donna emancipata, che ha rotto con i rigidi e ipocriti schemi della societ\u00e0 in cui vive ed ha deciso di abitare sola, pur non essendo sposata, con la sola compagn\u00eca dell'albero di arancio che tiene nel suo giardino.\nQuando si rende conto che il suo ribellismo giovanile \u00e8 solo il capriccio di una ragazza borghese, che non porter\u00e0 mai ad un reale cambiamento e allo scardinamento della societ\u00e0 autoritaria ed ingiusta in cui vive, Lavinia prende la decisione di seguire il suo cuore e di entrare nelle file della guerriglia sandinista.\nNel prendere questa decisione Lavinia taglia sempre pi\u00f9 i ponti con il suo passato e con il suo ceto sociale d'appartenenza, osteggiata anche dal suo compagno Felipe (guerrigliero anch'esso), che non riesce a superare i suoi preconcetti maschilisti.\nNel corso del racconto Lavinia \u00e8 costantemente ispirata da Itz\u00e0, guerrigliera nahua vissuta secoli prima, che combatt\u00e9 contro i conquistadores e che ora rivive in e attraverso Lavinia."}
{"id": "5008669", "revid": "1019363", "url": "https://it.wikipedia.org/wiki?curid=5008669", "title": "Stazione di Keisei-Tsudanuma", "text": ""}
{"id": "5008674", "revid": "162719", "url": "https://it.wikipedia.org/wiki?curid=5008674", "title": "Dat Assawari (F 211)", "text": ""}
{"id": "5008675", "revid": "162719", "url": "https://it.wikipedia.org/wiki?curid=5008675", "title": "Dat Assawari (F 01)", "text": ""}
{"id": "5008693", "revid": "93556", "url": "https://it.wikipedia.org/wiki?curid=5008693", "title": "Governo Regionale del Kurdistan", "text": "Il Governo Regionale del Kurdistan (GRK o KRG) () \u00e8 l'entit\u00e0 politica responsabile della amministrazione del Kurdistan iracheno. \nStoria.\nLa Regione del Kurdistan (\u201cterra dei curdi\u201d) \u00e8 una regione federale e autonoma con capoluogo Erbil (in curdo: \u06be\u06d5\u0648\u0644\u06ce\u0631, \"Hewl\u00ear\"), situata nel nord dell'Iraq. \nIl governo regionale curdo (KRG) ha un parlamento unicamerale ed elettivo (\"Assemblea Nazionale del Kurdistan\").\nElezioni recenti.\nElezioni del 1992.\nLe prime elezioni si tennero il 19 maggio 1992, sei mesi dopo che i curdi ebbero ottenuto la loro autonomia. Il sistema prevedeva una soglia di ingresso del 7%, pertanto gli unici partiti che potevano aspirare ad ottenere seggi nel parlamento erano il PDK e l'UPK. Come esito delle elezioni, il PDK ottenne il 45% dei voti ed ottenne 51 seggi, mentre l'UPK con il 44% dei voti ottenne 49 seggi. Tuttavia in seguito alle accuse di brogli elettorali, si cre\u00f2 un governo di unit\u00e0 nazionale dividendo i seggi a met\u00e0 tra i due partiti. Alla caduta del governo, si arriv\u00f2 alla guerra civile nel 1994, l'ultimo incontro parlamentare si tenne nel 1996, quindi la regione autonoma fu divisa in una regione amministrativa al nord, controllata dal PDK con capitale Erbil, ed una al sud, controllata dall' UPK con capitale Suleymanya, entrambe autoproclamatesi unici eredi legittimi della regione autonoma curda.\nElezioni del 2005.\nCon la Costituzione federale dell'Iraq alla caduta di Saddam Hussein, fu costituita la Regione autonoma del Kurdistan.\nNel 2005 si tennero le prime elezioni parlamentari nella regione autonoma, il cui obiettivo primario fu unificare politicamente la regione dopo la guerra civile, che era ancora divisa tra province amministrative controllate dal PDK e province controllate dall' UPK. I due partiti crearono nel 2004 una lista unica di coalizione, chiamata Alleanza Patriottica Democratica del Kurdistan, che includeva anche diversi partiti minori al suo interno. La coalizione ottenne il 90% dei voti, e 104 dei 111 seggi del parlamento curdo, e gli esponenti dei due partiti principali si divisero le posizioni chiave nel governo. L'anno seguente fu nominato primo ministro Nachirvan Barzani, un membro del PDK, in base ad un accordo che prevedeva che governasse per due anni e che venisse sostituito da un membro dell'UPK nel 2008. Il Parlamento elesse anche il Presidente della regione autonoma, nella persona di Mas'ud Barzani.\nNello stesso anno si tennero anche le elezioni governative in Iraq, incluse anche le tre province curde. Le elezioni portarono ad una vittoria del PDK nelle province di Erbil e Dohuk e ad una vittoria dell'UPK nella provincia di Suleymanya. L'UPK ottenne la maggioranza dei voti delle tre province sommate insieme, pari a 765'544 voti (43.4%), ma per la distribuzione degli stessi nelle circoscrizioni elettorali ottenne soltanto 48 seggi, mentre il PDK ottenne 741'483 voti (42%), utili ad ottenere 62 seggi. Gli altri partiti ottennero soltanto 4 seggi.\nPartiti curdi ottennero dei seggi anche nelle province irachene di Ninive e di Kirkuk, dove \u00e8 presente una consistente minoranza curda. \nElezioni del 2009.\nIl 25 luglio del 2009 si tennero le seconde elezioni parlamentari della regione autonoma del Kurdistan, dopo quelle del 2005. La lista del Kurdistan, coalizione di PDK e UPK, ottenne la maggioranza dei seggi e venne pertanto incaricata di formare il nuovo governo regionale. I principali partiti dell'opposizione furono il Movimento per il Cambiamento (\"Gorran\"), con 25 seggi, e la lista della Riforma, con 13 seggi, oltre a 5 seggi del partito della minoranza turkmena e 4 seggi delle minoranze cristiane (assira e armena). Il nuovo primo ministro, Barham Salih, un esponente dell'UPK, assunse l'incarico il 28 ottobre dello stesso anno. Il governo fu costituito da 19 ministri. \nNello stesso anno, il Parlamento modific\u00f2 anche la modalit\u00e0 di elezione del Presidente, non pi\u00f9 dai parlamentari ma attraverso elezioni dirette. \nNel 2010 si tennero dunque le elezioni presidenziali, alle quali si ricandid\u00f2 il presidente uscente Mas'ud Barzani, assieme a diversi avversari tra cui Halow Ibrahim Ahmed, Kamal Mirawdily, Ahmed Mohammed Rasul e Hussein Garmiyani. Le elezioni furono un successo per Barzani, che ottenne circa il 70% dei suffragi, seguito da Kemal Mirawdily con il 25%. Nel giugno 2012 il parlamento tenne il primo incontro ufficiale con il presidente eletto, e soltanto dopo altri sei mesi ci fu l'accordo sulle posizioni amministrative.\nElezioni del 2013.\nIl 21 settembre del 2013 si tennero le terze elezioni parlamentari della regione autonoma del Kurdistan, dopo quelle del 2009.\nPer la prima volta dal 1992, il PDK e l'UPK si presentarono come partiti singoli alle elezioni e non uniti in coalizione. Il PDK (Partito Democratico del Kurdistan) era il favorito, in quanto molto radicato in particolare nelle province di Dohuk e di Erbil. L'UPK (Unione Patriottica del Kurdistan) invece era in competizione con il Movimento per il Cambiamento, che aveva ottenuto alle precedenti elezioni 25 seggi nella provincia di Sulaymaniyah, fino ad allora una roccaforte dell'UPK. L'UPK aveva anche delle alee dovute al contesto internazionale (guerra in Siria) ed all'assenza del suo leader Jalal Talabani reduce da un infarto. La campagna elettorale fu anche funestata da episodi di violenza nella citt\u00e0 di Sulaymaniyah, ai danni di manifestanti del Movimento per il Cambiamento, con alcuni feriti. Come risultato delle elezioni, nessun partito ottenne abbastanza voti per formare un governo da solo. Il PDK ottenne la maggioranza nelle province di Erbil e Dohuk, conformemente alle attese, mentre la provincia di Sulaymaniyah fu pi\u00f9 contestata, in quanto l'UPK perse pi\u00f9 di un terzo dei suoi seggi rispetto alle precedenti elezioni. Il Movimento per il Cambiamento risult\u00f2 il secondo maggior partito per numero di voti, e dunque il principale partner per il PDK per formare una coalizione. L'UPK annunci\u00f2 di riconoscere la sconfitta, e come conseguenza alcuni dei suoi principali esponenti annunciarono le dimissioni. Vi fu anche un incremento dei seggi dei partiti islamisti. Vi furono infine 5 seggi per la minoranza turkmena e 6 per le minoranze cristiano-assira e cristiano-armena. La composizione del voto fu la seguente: il PDK ottenne 743'984 voti (37.8%) e 38 seggi, il Movimento per il Cambiamento 476'173 voti (24.2%) e 24 seggi, l'UPK 350'500 voti (17.8%) e 18 seggi, mentre i partiti islamisti ottennero 327'150 voti (16.5%) e 18 seggi, e il partito socialista 12'501 voti (0.6%) e un solo seggio. \nElezioni del 2017.\nA seguito dell'espansione dell'Isis nell'Iraq settentrionale, il governo della regione autonoma del Kurdistan contribu\u00ec alla riconquista delle aree invase dai jihadisti attraverso delle proprie milizie regionali, indipendenti dall'esercito federale, i peshmerga, riconquistando le tre province autonome ed espandendosi inoltre nella piana di Sinjar e nella provincia di Kirkuk, aree molto ricche di giacimenti petroliferi. A causa dell'opposizione turca alla creazione di una forte presenza curda a sud dei suoi confini, il governo del Kurdistan iracheno, guidato da Ma'sud Barzani, prese le distanze dai curdi siriani del Rojava, legati al PKK, e dai partiti pi\u00f9 rivoluzionari al suo interno, come Gorran e in misura minore l'UPK. Tuttavia, approfittando della propria posizione di forza nell'ambito della guerra all'Isis, indisse unilateralmente per il giorno 25 settembre 2017 un referendum per l'indipendenza dall'Iraq della regione autonoma del Kurdistan. Esso fu celebrato anche nelle aree conquistate all'Isis dai peshmerga, e l'esito fu una schiacciante maggioranza a favore dell'indipendenza (92.7%), tuttavia il governo federale di Bagdad non ne riconobbe la validit\u00e0, ed intervenne con pesanti misure repressive, occupando i territori contesi come la regione di Kirkuk ed isolando completamente la regione. A un mese di distanza dall'esito del referendum, il governo regionale accett\u00f2 di congelarne gli effetti e di avviare trattative politiche bilaterali con Bagdad in merito all'indipendenza. Il presidente Masud Barzani, promotore del referendum, consegn\u00f2 le dimissioni pochi giorni dopo. Le elezioni parlamentari previste per novembre furono rimandate a causa della crisi, estendendo il mandato del governo di otto mesi\nElezioni del 2018.\nIl 30 settembre 2018 si tennero le quarte elezioni parlamentari della regione autonoma del Kurdistan, dopo quelle del 2013. I temi sul tappeto furono il recupero dei rapporti con la capitale federale a seguito del tentativo fallito di secessione, ossia la rinegoziazione del budget dovuto alla regione e la riappropriazione delle aree contese (Kirkuk e piana di Sinjar). I partiti al governo, cio\u00e8 il PDK di Barzani e l'UPK, si presentarono divisi, competendo anche per la candidatura alla presidenza, rimasta vacante dalle dimissioni di Masud Barzani, inoltre l'UPK fu indebolita anche dalla secessione interna del partito Coalizione per la Democrazia e la Giustizia. Sul fronte dell'opposizione il Movimento per il Cambiamento (\"Gorran\"), in ascesa alle precedenti elezioni e pi\u00f9 vicino alle istanze rivoluzionarie del PKK e quindi di rottura con Bagdad, dovette fare i conti con scandali nella gestione delle risorse del partito. I risultati delle elezioni furono i seguenti: il PDK ottenne il 43% dei voti e 42 seggi, seguito dall'UPK con il 20% e 24 seggi, dal movimento Gorran con il 12%, New Generation l'8%, Komal 7%, Yekgrtu 6%. L'affluenza fu in media del 57%, maggiore nelle province del nord (Erbil 59%, Dohuk 62%) che in quella meridionale di Suleymaniya (53%)."}
{"id": "5008701", "revid": "256896", "url": "https://it.wikipedia.org/wiki?curid=5008701", "title": "Museo e tesoro del Duomo di Monza", "text": ""}
{"id": "5008706", "revid": "404449", "url": "https://it.wikipedia.org/wiki?curid=5008706", "title": "Monumento ai Caduti di Palmi", "text": ""}
{"id": "5008707", "revid": "256896", "url": "https://it.wikipedia.org/wiki?curid=5008707", "title": "Monumento ai caduti (Ancona)", "text": ""}
{"id": "5008715", "revid": "47767", "url": "https://it.wikipedia.org/wiki?curid=5008715", "title": "Chiesa di San Francesco (Pavia)", "text": "La chiesa di San Francesco Grande \u00e8 un edificio religioso cattolico di Pavia, in Lombardia.\nStoria.\nSecondo la tradizione, la prima comunit\u00e0 Francescana si insedi\u00f2 in citt\u00e0 per espressa volont\u00e0 di San Francesco d'Assisi due anni prima della sua morte. Tralasciando la tradizione, di cui non abbiamo prove documentarie, non sappiamo esattamente quando la chiesa fu fondata, anche se, analogamente a quanto avvenne a Milano, probabilmente, la prima comunit\u00e0 francescana s\u2019insedi\u00f2 in citt\u00e0 intorno alla fine del secondo decennio del Duecento. Inizialmente i frati si stabilirono presso una chiesa dedicata alla Madonna, situata fuori le mura della citt\u00e0, dove ancora sono segnalati in un documento del 1234, anche se in quegli anni sicuramente aveva gi\u00e0 preso avvio il cantiere della chiesa intramurana, l\u2019attuale chiesa di San Francesco Grande. La costruzione del nuovo edificio procedette assai lentamente, dato che, nonostante le numerose donazioni, la chiesa, e il vicino convento, potevano dirsi quasi ultimati nel 1298, quando i francescani abbandonarono definitivamente il complesso suburbano che fu da essi ceduto ai carmelitani. Ulteriori interventi nell\u2019apparato architettonico, come la facciata, e decorativo si ebbero nei primi decenni del Trecento, si ha poi notizia di una cappella (attualmente dedicata a sant'Agnese) realizzata nel 1307, mentre altre cappelle furono aggiunte a partire dal 1339. Dopo la presa di Pavia del 1359, Galeazzo II trasfer\u00ec la propria corte da Milano a Pavia e la chiesa fu scelta dal signore, e poi dal figlio Gian Galeazzo, per ospitare le sepolture di membri della casata o di personaggi di spicco; furono infatti qui sepolti Isabella di Valois (prima moglie di Gian Galeazzo), Carlo e Azzone (figli di Gian Galeazzo e Isabella), il marchese Manfredo V di Saluzzo, Baldo degli Ubaldi e, pi\u00f9 tardi, Facino Cane.\nInoltre la chiesa ricevette donazioni da parte di personaggi di spicco della corte viscontea, come nel 1388, quando Ottone Mandelli lasci\u00f2 ai francescani tre busti gotici in rame sbalzato e dorato (tuttora conservati nella chiesa) contenenti le reliquie di sant'Apollonio, San Vittore e Santa Corona, prese dal Mandelli nella rocca di Canossa nel 1381.\nNel 1739 la chiesa sub\u00ec pesanti rimaneggiamenti (l'interno dell'edificio venne intonacato e ricoperto di stucchi barocchi) che ne alterarono l\u2019aspetto originario, in parte recuperato grazie ai restauri intrapresi tra la fine dell\u2019Ottocento e la met\u00e0 del Novecento. Accanto alla chiesa sorgeva il convento dei frati Minori Conventuali che conteneva tre ampi chiostri, demoliti nel 1708, per la realizzazione del nuovo complesso conventuale. Il convento fu soppresso nel 1781 da Giuseppe II, che vi install\u00f2 in Collegio Germanico-Ungarico, trasformato pi\u00f9 tardi in caserma, ora sede del Collegio Cairoli, mentre la chiesa, dal 1805, divenne parrocchia e affidata al clero secolare.\nDescrizione.\nLa struttura della chiesa \u00e8 a tre navate. All'interno si distingue una parte anteriore caratterizzata da una copertura a capriate su archi a tutto sesto e una parte posteriore con copertura a volte costolonate bianche e rosse su archi a sesto acuto. Il progetto della cappella tardobarocca dell'Immacolata \u00e8 di Giovanni Ruggeri.\nFacciata.\nLa facciata, costruita probabilmente tra la fine del Duecento e l'inizio del Trecento in stile gotico, \u00e8 caratterizzata da un effetto decorativo costruito sul contrasto tra il rosso del laterizio e il bianco dell'arenaria. Presenta, caso insolito in Italia, un doppio portale, secondo lo stile francese, le cui aperture sono circondate da una decorazione bicroma a riquadri. La parte intermedia \u00e8 interamente in laterizi ed ospita un'ampia trifora.\nLa parte superiore degli spioventi \u00e8 limitata da una decorazione di archetti intrecciati in laterizio su sfondo chiaro. Al di sopra vi sono cinque pinnacoli cilindrici decorati da due livelli di finte loggette.\nInterno.\nL'altare marmoreo \u00e8 del 1777 ed ospita una pregevole Madonna attribuita al pittore barocco Bernardino Ciceri. L'altare, dove sono custodite parte delle reliquie di Sant'Epifanio, \u00e8 arricchito dal prezioso coro ligneo in noce realizzato, a partire dal 1484, dai fratelli Giovanni Pietro e Giovanni Ambrogio Donati. Sopra il coro \u00e8 stato collocato un affresco strappato, risalente alla met\u00e0 del XIV secolo, raffigurante \"la presentazione al tempio\". Nel presbiterio \u00e8 collocato un grande crocifisso ligneo del XV secolo, attribuito a Baldino de Surso. \nL\u2019edificio presenta due tipi di coperture diverse: la parte occidentale, aperta ai fedeli, presenta un tetto ligneo nella navata centrale (mentre le navate laterali sono dotate di volte a crociera costolate), ma del tutto diversa \u00e8 la copertura dello spazio, un tempo, riservato ai frati, coperto da volte a crociera, dotate di costoloni e chiavi di volta scolpite. \nLa chiesa conserva anche una grande pala di Vincenzo Campi (1588) raffigurante San Matteo, il cui realismo \u00e8 stato letto dalla critica come un importante precedente per la pittura di Caravaggio. \nLe cappelle laterali furono aggiunte tra il XIV e il XV secolo e ospitano numerose opere d'arte. A partire da destra si trovano: \nI cappella: fatta costruire tra il 1392 e il 1398 da Giorgio Rossi, fu affrescata da Giovannino de' Grassi, tracce di tali pitture si trovano nella crociera della navata (\"Simbolo dell'evangelista Giovanni e stemmi di Giovanni Rossi\") e nel prospetto della cappella (\"San Michele Arcangelo, San Bartolomeo, Sant'Andrea\") \nII cappella: Pala con San Giorgio a cavallo opera di Bernardino Ciceri. \nIII cappella: altare e tele di Pietro Antonio Magatti provenienti dalla soppressa chiesa di San Francesco da Paola. \nIV cappella: Pala con San Matteo evangelista di Vincenzo Campi (1588). \nV cappella: tela con il martirio di San Caterina d'Alessandria di Camillo Procaccini. \nVI cappella: pala di Carlo Sacchi e tele raffiguranti San Francesco di Paola di Pietro Gilardi e Giovanni Antonio Cucchi. \nNel braccio sinistro del transetto, la prima cappella, il cui giuspatronato apparteneva alla famiglia aristocratica dei Beccaria, che conserva l'originaria struttura tardo-romanica, conserva affreschi, realiazzati intorno al 1298 e dal forte influsso bizantino, raffiguranti San Francesco, un santo coronato e una Madonna col Bambino posti sotto edicole architettoniche. In fondo al transetto si trova la cappella dell'Immacolata, progettata da Giovanni Ruggeri nel 1711. La cappella, decorata con marmi, bronzi e preziose decorazioni barocche, conserva una pala raffigurante la madonna, opera di Bernardino Ciceri, mentre la cupola fu affrescata da Pietro Antonio Magatti. \nNella navata di sinistra si trovano le seguenti cappelle: \nIII cappella: Pala della Sacra Famiglia di Carlo Antonio Bianchi. \nII cappella: trittico di Macrino d'Alba. \nI cappella: pala con l'estasi di San Francesco da Copertino di Carlo Antonio Bianchi. \nNella chiesa sono ospitate le spoglie di alcuni personaggi illustri:"}
{"id": "5008724", "revid": "287204", "url": "https://it.wikipedia.org/wiki?curid=5008724", "title": "Associazione Calcio Venezia 1955-1956", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1955-1956."}
{"id": "5008730", "revid": "83531", "url": "https://it.wikipedia.org/wiki?curid=5008730", "title": "Associazione Calcio Vigevano 1955-1956", "text": "Questa voce raccoglie le informazioni riguardanti l'Associazione Calcio Vigevano nelle competizioni ufficiali della stagione 1955-1956."}
{"id": "5008740", "revid": "767487", "url": "https://it.wikipedia.org/wiki?curid=5008740", "title": "Mellonta Tauta", "text": "Mellonta Tauta (\"Id.\") \u00e8 un racconto di Edgar Allan Poe pubblicato per la prima volta sul \"Godey's Lady's Book\" nel febbraio del 1849.\nTitolo.\nIl titolo deriva dal greco \u03bc\u03ad\u03bb\u03bb\u03bf\u03bd\u03c4\u03b1 (\"futuro\") e \u03c4\u03b1\u03cd\u03c4\u03b1 (\"queste cose\"). \"\u039c\u03ad\u03bb\u03bb\u03bf\u03bd\u03c4\u03b1 \u03a4\u03b1\u03cd\u03c4\u03b1\" compare anche come epigrafe nel \"Colloquio di Monos e Una\" dello stesso autore, ed \u00e8 una frase di Sofocle nell' \"Antigone\", tradotta da Maria Gallone come \"Queste cose sono prevedibili nel futuro\"\nTrama.\n\"Mellonta Tauta\" \u00e8 una breve raccolta di lettere scritte da una donna, Pundita, per vincere la noia che l'ha assalita durante un volo in pallone nell'aprile dell'anno 2848. Le missive sono indirizzate ad un'amica e contengono per lo pi\u00f9 delle comparazioni tra la scienza, la filosofia e le usanze del suo tempo e quelle di mille anni prima (cio\u00e8 l'epoca in cui visse Poe), il tutto arricchito dalle sue personali considerazioni. Tra ridicole storpiature dei nomi di personaggi storici, esilaranti fraintendimenti e incomprensioni dei costumi del passato e spiazzanti stravolgimenti delle idee e dei valori di un tempo (Pundita plaude alla guerra e alla peste e non capisce come i suoi antenati potessero aborrirle), il pallone prosegue il suo viaggio fino a quando non precipita in mare costringendo Pundita a chiudere la sua ultima lettera in una bottiglia."}
{"id": "5008743", "revid": "339392", "url": "https://it.wikipedia.org/wiki?curid=5008743", "title": "Reale Confraternita del Pio Monte dei Morti dei Santi Prisco ed Agnello", "text": ""}
{"id": "5008744", "revid": "287204", "url": "https://it.wikipedia.org/wiki?curid=5008744", "title": "Bernardino Ciceri", "text": "Biografia.\nFu allievo del pittore Carlo Sacchi e complet\u00f2 i suoi studi a Roma."}
{"id": "5008746", "revid": "1226", "url": "https://it.wikipedia.org/wiki?curid=5008746", "title": "Sherlock Holmes - Destinazione Algeri", "text": ""}
{"id": "5008752", "revid": "1494169", "url": "https://it.wikipedia.org/wiki?curid=5008752", "title": "Ciceri", "text": ""}
{"id": "5008760", "revid": "767487", "url": "https://it.wikipedia.org/wiki?curid=5008760", "title": "Carlo Sacchi (pittore)", "text": ""}
{"id": "5008766", "revid": "767487", "url": "https://it.wikipedia.org/wiki?curid=5008766", "title": "L'ombra delle torri", "text": "L'ombra delle torri (\"In the Shadow of No Towers\") \u00e8 un fumetto realizzato da Art Spiegelman dal 2002 al 2004. Tratta della reazione di Spiegelman agli attentati dell'11 settembre 2001, criticando la politica di George W. Bush.\nPubblicazione.\nVenne originariamente serializzato come striscia a fumetti sul giornale tedesco \"Die Zeit\" dal 2002 al 2004, strisce che vennero raccolte nel 2004 in un volume di grande formato aggiungendo precedenti strisce statunitensi come materiale supplementare. \nIl fumetto venne anche pubblicato nella London Review of Books da marzo a settembre 2003, mentre alcuni estratti furono pubblicati sul \"The Independent\". Un suo segmento \u00e8 apparso inoltre nel 2004 come parte del fumetto \"Dead Herring Comics\" del fumettista israeliano Actus Tragicus.\nRiconoscimenti ed eredit\u00e0.\n\"L'ombra delle torri\" \u00e8 stato inserito dal \"The New York Times\" come uno dei \"100 Notable Books\" (100 libri pi\u00f9 importanti) del 2004.\nHa inoltre ispirato una sinfonia di Mohammed Fairouz."}
{"id": "5008774", "revid": "767487", "url": "https://it.wikipedia.org/wiki?curid=5008774", "title": "Congresso di Albany", "text": "Il congresso di Albany (1754), noto anche come Conferenza di Albany, fu un incontro di rappresentanti inviati dalle legislature delle sette colonie settentrionali britanniche (Connecticut, Maryland, Massachusetts, New Hampshire, New York, Pennsylvania e Rhode Island). I rappresentanti si incontrarono quotidianamente ad Albany (New York) dal 19 giugno all'11 luglio 1754 per discutere le migliori relazioni con le trib\u00f9 di nativi americani e le misure di difesa comuni contro la minaccia francese dal Canada nelle prime fasi della guerra franco-indiana, il fronte nordamericano della guerra dei sette anni combattuta tra Gran Bretagna e Francia. I delegati non avevano come obiettivo la creazione di una nazione americana. Erano piuttosto coloni che intendevano trattare la pace con i Mohawk e le altre principali trib\u00f9 Irochesi.\nSi tratt\u00f2 della prima volta in cui le colonie si unirono per decidere, aprendo la strada al congresso dello Stamp Act del 1765 e al primo congresso continentale del 1774, preludio della guerra di indipendenza americana.\nPrecedenti unioni e congressi coloniali.\nIl congresso di Albany Congress fu la prima volta del XVIII secolo in cui i rappresentanti si trovarono per discutere un'unione formale. Nel XVII secolo alcune colonie della Nuova Inghilterra avevano creato una debole associazione chiamata Confederazione della Nuova Inghilterra, soprattutto con compiti di difesa dati i frequenti attacchi francesi ed indiani. Negli anni 1680 re Giacomo II impose il dominio della Nuova Inghilterra come governo unificatore delle colonie poste tra il fiume Delaware e la baia di Penobscot. Questa unione si sciolse nel 1689. Jacob Leisler convoc\u00f2 un congresso intercoloniale che si riun\u00ec a New York il 1\u00ba maggio 1690 per concertare azioni comuni contro francesi ed indiani. Date le differenze nelle varie minacce, non parteciparono le colonie poste a sud del Maryland.\nStoria degli incontri.\nI delegati di Albany passarono la maggior parte del tempo discutendo il piano di Albany stilato da Benjamin Franklin per creare un governo unificato coloniale. I delegati votarono l'approvazione di un piano per l'unione di 11 colonie con un presidente nominato dalla corona britannica. Ogni assemblea coloniale avrebbe mandato da 2 a 7 delegati al \"gran consiglio\" che avrebbe avuto potere legislativo. L'Unione avrebbe avuto giurisdizione sulle relazioni con i nativi americani.\nIl progetto fu respinto dalle legislature delle colonie, gelose del proprio potere, e dall'Ufficio Coloniale che pretendeva un comando militare. Molti punti del piano rappresentarono le future basi dei governi americani istituite con gli articoli della Confederazione del 1777 e con la Costituzione del 1787. Franklin disse poi che se avessero adottato il piano del 1754, la separazione delle colonie dall'Inghilterra non sarebbe avvenuta cos\u00ec presto.\nIl congresso ed il piano di Albany divennero un'icona della formazione degli Stati Uniti d'America nel 1776. Viene spesso illustrata con la frase \"Join or Die!\" della famosa caricatura editoriale di Franklin. In generale gli storici rifiutano l'ipotesi che i delegati potessero essere stati ispirati dalla Confederazione Irochese, dato che ci furono precedenti inglesi pi\u00f9 famosi e che la filosofia politica fu inserita nel piano.\nPiano di unione.\nIl piano di Franklin per l'unione delle colonie andava oltre lo scopo del congresso, che era stato incaricato di studiare una difesa comune contro francesi ed indiani. Il piano originale fu molto discusso da tutti coloro che parteciparono alla conferenza, compreso il giovane avvocato di Filadelfia Benjamin Chew. Furono proposte molte modifiche da Thomas Hutchinson, che in seguito divenne governatore del Massachusetts. I delegati approvarono il piano all'unanimit\u00e0, ma le legislature di sette colonie lo rifiutarono, vedendosi tolti alcuni poteri. Il piano non fu mai inviato alla Corona per l'approvazione, nonostante sia stato presentato al Board of Trade britannici che lo rifiut\u00f2 anch'esso.\nIl piano di unione proponeva di includere tutte le colonie britanniche in America del Nord (notare che le \"Lower Counties del Delaware\" erano allora amministrate dalla Pennsylvania e che la colonia della Georgia faceva fatica a partire) anche se nessuna a sud del Maryland mand\u00f2 rappresentanti al congresso di Albany. Il piano prevedeva un singolo esecutivo (presidente-generale) nominato dal re, responsabile delle relazioni con i nativi, della preparazione militare e dell'esecuzione delle leggi che regolavano commercio ed attivit\u00e0 finanziaria. Istituiva un Gran Consiglio da selezionare tra le legislature coloniali, il cui numero di delegati doveva essere proporzionato alle tasse pagate da ciascuna colonia. Nonostante le assemblee coloniali abbiano rifiutato il piano, i delegati che formarono il governo dopo l'indipendenza incorporarono molte sue caratteristiche negli Articoli della Confederazione e nella Costituzione.\nNel 1789 Benjamin Franklin disse del piano:\nPartecipanti.\nVentuno rappresentanti di New York, Pennsylvania, Maryland, Massachusetts, Rhode Island, Connecticut e New Hampshire parteciparono al congresso. James DeLancey, governatore di New York, ne fu il presidente in qualit\u00e0 di ospite. Peter Wraxall fu il segretario del congresso.\nTra i delegati ci furono:\n\u2021 Indica i membri del comitato del piano di unione"}
{"id": "5008783", "revid": "1543377", "url": "https://it.wikipedia.org/wiki?curid=5008783", "title": "Itinerario critico di Gasparo Cairano", "text": "Il complesso e sfortunato itinerario critico di Gasparo Cairano, iniziato mentre lo scultore era in vita e oggi non ancora completamente concluso, dopo pi\u00f9 di cinquecento anni, ha visto il contributo di numerose voci critiche e la conseguente produzione di una bibliografia particolarmente consistente e variegata nei contenuti, diretta tuttavia al misconoscimento pressoch\u00e9 totale dell'autore e della sua produzione.\nAssieme a Gasparo Cairano, anche la parabola storiografica della scultura rinascimentale bresciana e gli altri suoi protagonisti non hanno mai conquistato gli onori della cultura artistica e letteraria, rimanendo relegati in un ambito dimenticato addirittura dalle stesse fonti locali. La causa principale \u00e8 da ricercarsi in una lunghissima serie di errori, omissioni ed equivoci avvenuti in ambito letterario gi\u00e0 agli esordi, che hanno portato a un vero e proprio oblio del livello culturale e qualitativo raggiunto dalla scuola bresciana nel trentennio a cavallo tra XV e XVI secolo, nonch\u00e9 i nomi dei suoi personaggi.\nA tal fine hanno certamente contribuito la perdita dei documenti d'archivio o delle medesime opere d'arte, spesso smembrate quando non distrutte, sebbene molto si sia conservato. Solo a partire dalla seconda met\u00e0 del XX secolo, nuovi studi supportati da recuperate fonti d'archivio hanno permesso la riscoperta critica non solo di Gasparo Cairano, ma dell'intero capitolo del Rinascimento scultoreo bresciano, un panorama che resta ancora oggi lacunoso sotto molti aspetti, colmati occasionalmente da nuovi studi su documenti e opere.\nItinerario critico di Gasparo Cairano nei secoli.\nIl silenzio della letteratura coeva.\nTra i silenzi pi\u00f9 gravosi vi \u00e8 certo quello della letteratura artistica locale e coeva agli eventi. Sfavorevole, in primo luogo, \u00e8 la data della visita a Brescia di Marin Sanudo, potenziale estimatore della fioritura del Rinascimento locale, che vi transita nel 1483, in anticipo di alcuni anni rispetto all'apertura del cantiere della chiesa di Santa Maria dei Miracoli. Marcantonio Michiel, invece, non dedica a Brescia alcun capitolo della sua \"Notizia d'opere di disegno\" composta nel 1521: egli, per\u00f2, nomina comunque Gasparo Cairano dicendolo fratello di \"Anzolino Bressano, ovver Milanese\", maestro della terracotta, fornendo un prezioso ricordo dello scultore bresciano ad almeno quattro anni dalla morte.\nNon vi \u00e8 alcuna menzione di Gasparo Cairano della cronaca di Elia Capriolo del 1505 circa, il quale fornisce solo un vago accenno alla fioritura rinascimentale bresciana di quegli anni e ai suoi protagonisti, \"i Pittori, gli Orefici, e gli Scultori, emuli d'Apelle, e di Prassitele\", e riservando una lode solo al pi\u00f9 tardo Stefano Lamberti. Anche l'umanista Vosonio, nel 1498 circa, in un carme in latino dedicato a Brescia ne tesse le lodi con la classica retorica romaneggiante, citando anche il Palazzo della Loggia ma senza nominare alcuno scultore. Allo stesso modo, il nome di Cairano e, in generale, di qualsiasi altro personaggio del panorama scultoreo bresciano dell'epoca non \u00e8 restituito dai manoscritti di Pandolfo Nassino e Lucillo Ducco, in un vero e proprio silenzio sistematico, quanto incomprensibile.\nEppure Gasparo Cairano doveva aver goduto di una certa notoriet\u00e0 \"post mortem\", come dimostra la citazione del Michiel. Un tale oblio \u00e8 inspiegabile anche alla luce della discendenza di Gasparo, per la quale i documenti attestano personalit\u00e0 attive in vari campi artistici per almeno due generazioni: ancora tra il 1545 e il 1561 \u00e8 registrato in varie fonti d'archivio Gasparo Cairano \"il Giovane\", pure scultore, figlio di Simone e dunque nipote di Gasparo \"il Vecchio\", dal quale trae addirittura il nome di battesimo.\nUna svanita promessa di gloria: la citazione di Pomponio Gaurico.\nA Gasparo Cairano viene dedicata un'unica, illustre citazione della storiografia dell'epoca: il \"De Sculptura\" di Pomponio Gaurico, edito a Firenze nel 1504. L'umanista offre allo scultore bresciano un lusinghiero memoriale in latino, non casualmente citando il Palazzo della Loggia e l'incomparabile ciclo dei \"Cesari\":\nQuesta annotazione conferisce un grande onore allo scultore e ai suoi \"Cesari\", nonch\u00e9 all'intera architettura della Loggia, che ad appena dodici anni dall'inizio del cantiere trovavano posto a fianco dei grandi protagonisti della scultura italiana di tutti i tempi, in una pubblicazione di profonda cultura artistica ed espressamente dedicata a questioni figurative, unico scultore lombardo nominato oltre a Cristoforo Solari. Notare come il Gaurico non citi i raffinati intagli del santuario dei Miracoli, bens\u00ec l'architettura e i potenti busti all'antica della Loggia, trasmettendo un chiaro segnale di gusto verso la modernit\u00e0 recepita in queste opere. Una vera e propria promessa di gloria, destinata tuttavia a rimanere nelle pagine del \"De Sculptura\": dopo la prima, fortunata edizione fiorentina del 1504, il trattato non sar\u00e0 pi\u00f9 pubblicato in Italia per almeno trecento anni, trovando una certa diffusione solo oltralpe. Nessun rimando al Gaurico, infatti, \u00e8 attestato nelle fonti locali e, in generale, in tutta la letteratura artistica fino al XIX secolo.\nIl malinteso di Giorgio Vasari e la caduta nell'oblio.\nLa principale responsabilit\u00e0 della caduta nell'oblio della figura di Gasparo Cairano, e della nascita di tutta una serie di equivoci su di essa, \u00e8 per\u00f2 da attribuire a Giorgio Vasari. Nelle sue \"Vite de' pi\u00f9 eccellenti pittori, scultori, e architettori\", nello spazio dedicato ai lombardi, lo studioso afferma di essere stato \"ultimamente a Brescia\", dopodich\u00e9 tesse le lodi dei grandi maestri della pittura locale, rilevando come sovente uno spiccato interesse pi\u00f9 verso il tema pittorico che altri. La scultura rinascimentale trova un limitato accenno nelle poche parole spese per il luganese Giovanni Gaspare Pedoni, \"che ha fatto molte cose in Cremona e in Brescia [...] che sono belle e laudabili\", equivocando clamorosamente sull'identit\u00e0 dell'artista. Questo malinteso, di ingente portata per la critica artistica dei secoli a venire, \u00e8 davvero singolare, dato che il Pedoni \u00e8 completamente assente dal panorama della Brescia rinascimentale, sia come documenti, sia come opere prodotte.\nAl momento della visita a Brescia e della compilazione delle pagine ad essa dedicate, Vasari \u00e8 certo a conoscenza del \"De Sculptura\" di Pomponio Gaurico, dove \u00e8 nominato il \"Gaspar Mediolanensis\" autore dei \"Cesari\" della Loggia. Tuttavia, \u00e8 probabile che nessun bresciano sia stato in grado di raccontargli di pi\u00f9 circa questo scultore, almeno stando all'ignoranza palesata dalle pur erudite fonti locali dell'epoca, tanto pi\u00f9 che il gusto scultoreo era ormai radicalmente mutato con la rivoluzione manierista di Jacopo Sansovino. Non casualmente, infatti, l'unico scultore bresciano ricordato dal Vasari \u00e8 Giacomo Medici, discepolo del Sansovino. Disponendo, in aggiunta, di informazioni sull'attivit\u00e0 del Pedoni nella vicina Cremona, probabilmente il Vasari finisce per far coincidere le due personalit\u00e0, identificando in Gaspare Pedoni luganese, cio\u00e8 milanese, il \"Gaspar Mediolanensis\" del Gaurico e, forse, attribuendo l'ignoranza locale all'origine forestiera dello scultore. Con la pubblicazione delle Vite, il nome di Gasparo Cairano viene cancellato dalle nozioni bresciane, storiche e anagrafiche, per almeno duecento anni.\nAlla fine del XVI secolo la letteratura artistica bresciana, pur interessandosi delle opere del proprio passato, soprattutto la Loggia e il suo ricco palinsesto di sculture, non ha pi\u00f9 alcun modo di identificare i nomi degli scultori che le avevano prodotte. Valga come esempio il \"Supplimento\" di Patrizio Spini, composto nel 1585 come appendice all'edizione in volgare della cronaca di Elia Capriolo: Spini offre al lettore una lunga digressione sulla Loggia, in cui la quasi convulsa esaltazione di ogni dettaglio artistico del palazzo cozza decisamente contro il totale silenzio circa i nomi degli artisti responsabili di tanta magnificenza. Oltretutto, la partecipazione al cantiere del palazzo, riattivato a partire dalla met\u00e0 del secolo, di grandi nomi quali Jacopo Sansovino, Andrea Palladio e Galeazzo Alessi aveva dirottato l'interesse degli eruditi verso questioni principalmente architettoniche, ponendo in secondo piano i caratteri scultorei.\nL'ultima citazione cinquecentesca di Gasparo Cairano, curiosamente, non \u00e8 da ricercarsi a Brescia, bens\u00ec a Sal\u00f2: Bongianni Grattarolo, nella sua \"Historia della Riviera di Sal\u00f2\" composta nel 1587 e stampata a Brescia nel 1599, ancora riesce a ricordare \"un maestro Gasparo Bresciano\" come autore del portale del duomo. Notare, comunque, come si tratti di un semplice ricordo onomastico, completamente disgiunto dalla sua identit\u00e0 storica e artistica, nonch\u00e9 dalle opere prodotte dallo scultore in citt\u00e0.\nTra XVII e XVIII secolo.\nGiunti al XVII secolo, la letteratura artistica bresciana si rivolge ormai al capitolo rinascimentale locale solo per esaltarne la scuola pittorica e i suoi grandi protagonisti, Moretto, Romanino e Vincenzo Foppa, lasciando nettamente scoperta la fioritura in campo scultoreo senza, tuttavia, cercare alcun rimedio a tale vuoto, quasi come se il problema non si ponesse. Nello stesso periodo, oltretutto, a Brescia come nel resto del nord Italia, si diffonde una particolare tipologia di letteratura artistica locale di stampo antivasariano, volta a riscattare tutte le personalit\u00e0 trascurate nelle \"Vite\", ma pure questo nuovo filone non porta a risultati significativi. A Brescia, il pi\u00f9 importante testo di questo genere \u00e8 gli \"Elogi Historici di Bresciani illustri\" di Ottavio Rossi, stampato nel 1620, in cui l'autore tesse le lodi di tutti i pi\u00f9 celebri pittori bresciani. Tuttavia, l'unico scultore locale citato \u00e8 ancora il sansovinesco Giacomo Medici, lo stesso nominato da Giorgio Vasari e qualificato addirittura come \"uno de' pi\u00f9 rari Scoltori d'Italia\". L'idea che produzioni come la facciata di Santa Maria dei Miracoli e i \"Cesari\" della Loggia siano di molto antecedenti al Medici non sembra riguardare l'erudito bresciano, anche se ci\u00f2 potrebbe dipendere da una vera e propria incomprensione degli stili precedenti al manierismo introdotto da Sansovino. Viene quindi inaugurata una nuova corrente critica, quella di Giacomo Medici illustre artefice di opere bresciane, con consistenti ricadute nella bibliografia successiva al Rossi.\nSempre nel XVII secolo, per\u00f2, hanno inizio i primi bagliori di interesse verso le opere scultoree del Rinascimento bresciano, chiaramente del tutto incomprese ma comunque in grado di suscitare la curiosit\u00e0 della letteratura locale. In primo luogo si ha la guida della citt\u00e0 di Bernardino Faino, la pi\u00f9 antica in ordine di tempo tra le guide storiche di Brescia. Lo studioso vede l'arca di sant'Apollonio e le sue \"istorie picole del istesso Santo, bellissime\", premurandosi di specificare che \"non si sa l'autore di quest'opera, essendo cosa anticha\". Allo stesso modo, l\"Adorazione Caprioli\", che il Faino vede correttamente montata nel perduto sepolcro di Luigi Caprioli in San Giorgio, viene detta \"cosa fatta diligentemente, cosa molto anticha\". Simili apprezzamenti per il rilievo Caprioli si trovano nel \"Giardino della Pittura\" di Francesco Paglia, scritto tra il 1675 e il 1713. Addirittura, nel capitolo dedicato al Duomo vecchio, dopo aver omaggiato il monumento funebre di Domenico Bollani di Alessandro Vittoria, il Paglia reputa che \"sia bene tralasciar certe altre cosette\", riferendosi niente di meno che all'arca di Berardo Maggi e al monumento funebre di Domenico de Dominici, per ammirare una \"arca intagliata di bellissime figurette di candido marmo\", ossia l'arca di sant'Apollonio che, in quegli anni, era riposta nella cattedrale invernale. Nella trionfale lode alla Loggia, il Paglia azzarda anche alcune attribuzioni, coinvolgendo Bramante e nuovamente Giacomo Medici, i cui nomi poteva trarre dalla letteratura precedente.\nConsiderazioni sullo stesso livello delle precedenti sono elaborate anche da Giulio Antonio Averoldi nella sua guida di Brescia stampata nel 1700, nella quale vengono largamente elogiate anche le sculture di San Pietro in Oliveto, dalla guida di Francesco Maccarinelli, composta a met\u00e0 XVIII secolo e, in misura minore, da quella di Giovanni Battista Carboni del 1760. Notevole, comunque, come le \"Notizie istoriche delli pittori, scultori e architetti bresciani\" del Carboni siano totalmente lacunose circa gli scultori del Rinascimento locale.\nLe ricerche di Zamboni e la resurrezione del nome di Cairano.\nDalla met\u00e0 del XVIII secolo, quindi, si assiste alla nascita di un inedito interesse alla conoscenza dell'arte bresciana e dei suoi protagonisti, presenti e passati, certo favorito da una maturazione culturale in fatto di studi storici. Inoltre, in questo stesso periodo la Loggia viene investita da un piano di rilancio che porter\u00e0 alla ristrutturazione della piazza e all'erezione della nuova copertura di Luigi Vanvitelli, rimasta incompiuta, con anche un risveglio dell'orgoglio municipalistico bresciano, il quale era imperniato, per sua stessa natura, attorno al palazzo comunale. All'interno di questo rinnovato clima sono dunque da leggersi le \"Memorie\" pubblicate da Baldassarre Zamboni nel 1778, a quanto pare sovvenzionate proprio dal Comune. L'opera dello Zamboni rappresenta, di fatto, la prima ricerca storica nel senso moderno del termine affrontata dal panorama letterario bresciano, costruita consultando, interrogando e riordinando documenti e confrontando le fonti con la storiografia e le testimonianze materiali. Affrontando il problema da questo punto di vista, e con questi presupposti, lo Zamboni trascrive e rende nota una enorme quantit\u00e0 di notizie, attingendo prima alle Provvisioni comunali, ancora oggi esistenti, ma soprattutto ai perduti, e all'epoca insondati, bollettari del Comune di Brescia, traendo per la prima volta non solo la reale cronologia, ma anche i nomi di tutti i protagonisti di una fase storica del tutto dimenticata. E cos\u00ec, finalmente:\nL'importanza della ricerca di Baldassarre Zamboni sta proprio nell'aver trascritto questi documenti, oggi perduti: tuttavia, la gigantesca quantit\u00e0 di dati raccolti gli permise di ricomporre solo una selezionatissima sintesi, che rimane comunque l'unica testimonianza superstite dei fatti e dei nomi in essa riportati. Le rivoluzionarie scoperte dell'erudito vengono quasi subito recepite dalla letteratura artistica italiana e anche d'oltralpe. Zamboni studia anche la chiesa di Santa Maria dei Miracoli, limitandosi per\u00f2 a consultare il solo archivio comunale che non custodiva i libri contabili, collocati invece nell'archivio della stessa chiesa. I documenti recuperati, quindi, lo portano a datare l'esecuzione della facciata nel 1557, in sovrapposizione a una \"Cappella fatta tumultuariamente, e con estrema sollecitudine\" attorno al 1488: va cos\u00ec persa questa preziosa occasione per trascrivere informazioni circa quest'altra fabbrica, che andranno a loro volta perdute un secolo pi\u00f9 tardi.\nRipresa del malinteso vasariano.\nLe nuove scoperte condotte a Brescia, per\u00f2, erano ben lontane dal riportare le opere e i nomi del Rinascimento bresciano agli onori della letteratura artistica che, incredibilmente, stava per ricadere in un nuovo, lungo capitolo di errori e malintesi. Nel 1774 vengono pubblicate le \"Notizie istoriche de' pittori, scultori ed architetti cremonesi\" di Giovanni Battista Zaist, in cui l'autore, trattando di Gaspare Pedoni, muove il passo verso Brescia per cercare conferma alla flebile citazione del Vasari. E cos\u00ec, la facciata del santuario dei Miracoli viene completamente attribuita allo scalpello del Pedoni, in quanto \"sembra che quest'Opera corrisponda all'altre sue, che abbiam qui esistenti in Cremona, e fatte da lui circa gli stessi tempi, siccome cos\u00ec parla Giorgio Vasari\". L'attribuzione elaborata dallo Zaist ha pesantissime ricadute sulla letteratura artistica non solo cremonese, ma anche bresciana, la quale tra l'altro necessitava per colmare il vuoto ancora aperto, o quasi, sulla paternit\u00e0 dell'opera.\nSi arriva quindi al termine del XVIII secolo con un panorama conoscitivo della realt\u00e0 rinascimentale scultorea bresciana pi\u00f9 avanzato rispetto al passato, ma forse anche pi\u00f9 confuso da una vera e propria dissociazione critica: lo Zamboni ha ormai restituito senza alcun dubbio la paternit\u00e0 delle sculture della Loggia a Gasparo Cairano, quale principale artefice di esse, e a tutti gli altri artisti che vi avevano preso parte, mentre sul santuario dei Miracoli grava ancora l'errore vasariano, tornato alla ribalta dall'attribuzione, del tutto infondata, dello Zaist.\nGuide e studi ottocenteschi.\nLe analisi critiche ottocentesche vengono inaugurate dalla \"Storia della scultura\" di Leopoldo Cicognara, precisamente dal secondo volume, pubblicato nel 1816, contenente il capitolo sui lombardi. Incredibilmente, dopo aver parlato dell'attivit\u00e0 cremonese di Gaspare Pedoni, il Cicognara si sposta su Brescia e afferma:\nL'attribuzione dello storico contiene molte stranezze: in primo luogo, non \u00e8 chiaro per quale motivo egli faccia ricadere la facciata bresciana su Cristoforo Pedoni, figlio di Gaspare, che all'epoca forse non era nemmeno nato. Ma soprattutto, \u00e8 questo l'unico accenno alla parabola rinascimentale bresciana. Non vi \u00e8 traccia di Pomponio Gaurico, del Michiel, e nemmeno delle recentissime scoperte di Baldassarre Zamboni. La situazione assume caratteri paradossali nel momento in cui, centocinquanta pagine dopo, dimostra non solo di conoscere lo Zamboni ma, dopo averlo elogiato per la minuziosit\u00e0 con cui ha investigato negli archivi bresciani, afferma inoltre:\nIl Cicognara equivoca praticamente su tutto, traendo dallo Zamboni, che pur dimostra di conoscere nel dettaglio, solo date e nomi riguardanti il cantiere tardo cinquecentesco della Loggia, tralasciando in modo inspiegabile tutti i dati relativi alla fase quattrocentesca. In aggiunta, una volta citati i due scultori forestieri, lo storico vi affianca il noto Giacomo Medici, deducendolo nuovamente da Giorgio Vasari e completando cos\u00ec una ricostruzione che allo stesso tempo riesce ad essere sia basata su fonti recenti, sia errata e fuorviante.\nNel 1826 Paolo Brognoli, erudito in campo artistico e collezionista, pubblica la prima guida ottocentesca di Brescia. Per la corretta attribuzione e datazione delle opere trattate, lo studioso procede a una serie di ricerche archivistiche, che lo portano per la prima volta a elaborare precise considerazioni stilistiche su quanto osservato. Apprezza il mausoleo Martinengo, confessando che \"non mi \u00e8 riuscito di venire a cognizione degli abili artisti di questi lavori\". Per l'arca di sant'Apollonio conduce un'accurata ricerca nell'archivio comunale, che gli permette di ricostruire parzialmente le circostanze della commissione, tuttavia non riesce a trovare \"il contratto collo scultore che ha lavorato quest'arca [...], interessandomi ci\u00f2 in particolare per aver io pure nelle mie stanze un monumento dello stesso scalpello stato lavorato nel 1494\", \"coll'iscrizione che ricordava la memoria di Luigi Caprioli\". Il Brognoli sta parlando nientemeno che dell\"Adorazione Caprioli\", che per la prima volta in assoluto collega scientemente con un'altra opera di Gasparo Cairano, senza basarsi su precedenti fonti letterarie, bens\u00ec su considerazioni esclusivamente stilistiche.\nSubito dopo la pubblicazione della guida del Brognoli, l'Ateneo di Brescia commissiona ad Alessandro Sala una nuova guida, pubblicata nel 1834. Su ammissione dello stesso autore, l'opera si prepone di offrire solo un pratico strumento di supporto ad uso turistico, senza particolari pretese di spessore informativo. Dispiace molto un presupposto di questo tipo, dal momento che il Sala, dovendo dare informazioni circa la facciata di Santa Maria dei Miracoli, consulta forse per la prima volta l'archivio della chiesa, traendone nomi e fatti restituiti per\u00f2 con la massima sintesi. Tuttavia, le informazioni date dal Sala sono telegrafiche quanto importantissime:\nIl Sala ammette quindi l'esistenza di certi \"libri della fabbrica\", denunciando che in essi vi erano nominati molti artisti ai quali per\u00f2 non erano attribuite con precisione le opere eseguite. Non \u00e8 detto esplicitamente, ma \u00e8 chiaro che, attingendo dalle medesime fonti, \u00e8 in grado anche di scrivere che \"il primo architetto di questo tempio fu certo \"Maestro Jacopo\"\", informazione importantissima e unica dal punto di vista letterario. La chiave di composizione della guida, tuttavia, lo porta non solo ad omettere ogni datazione, ma anche a non formulare qualsivoglia collegamento stilistico con i documentati e omonimi Gasparo da Milano e Antonio della Porta attivi alla Loggia, n\u00e9 ad accorgersi della coincidenza onomastica tra il citato \"Maestro Jacopo\" e il Jacopo da Verona attivo sempre alla Loggia secondo lo Zamboni: va cos\u00ec persa l'ennesima occasione chiarificatrice, che tra l'altro avrebbe potuto fondarsi sui basilari, quanto insondati, \"libri della fabbrica\" di Santa Maria dei Miracoli.\nTutto ci\u00f2 porta la successiva bibliografia a non dare molta attenzione a quanto riportato dal Sala o, meglio, a non sostituire con le poco sostanziose scoperte del Sala l'intera letteratura artistica precedente, che rimane come punto di riferimento da integrare con i nomi avanzati dall'erudito bresciano. Di fatto, si inaugura la tendenza a separare criticamente la facciata del santuario, sulla quale rimane arroccato il Pedoni, dalle sculture interne. Emblematico in questo senso \u00e8 il passo della guida di Brescia di Federico Odorici, del 1853, relativo alla chiesa dei Miracoli:\nIn questa intricata confusione attributiva, pure parzialmente corretta, l'unico nome davvero celebrato rimane comunque quello del Pedoni, dato che l'Odorici ha modo di apprezzare molto pi\u00f9 l'ornato all'antica della facciata che le statue interne, solamente nominate assieme ai loro autori i quali, in ogni caso, non vanno oltre la segnalazione onomastica. Nessuna congettura stilistica o attributiva \u00e8 infatti condotta sulle decorazioni della Loggia, n\u00e9 sull'arca di sant'Apollonio, n\u00e9 sul mausoleo Martinengo, elogiati esclusivamente per il pregio formale.\nEntusiasmo rinascimentale nella Brescia postunitaria.\nL'unit\u00e0 d'Italia, come per altre citt\u00e0 italiane, segna anche per Brescia l'inizio di una nuova era delle istituzioni preposte alla tutela del patrimonio artistico e monumentale, nonch\u00e9 alla sua valorizzazione con mirati interventi di restauro, recupero o, talvolta, distruzione di quanto non ritenuto degno di conservazione. Tuttavia, il rinnovato entusiasmo per il Rinascimento bresciano su tutti i fronti non ottiene, in parallelo, uno sviluppo delle conoscenze circa i suoi maestri. Preceduto da una citazione del Cocchetti nel 1859, \u00e8 nel \"Dizionario degli artisti bresciani\" di Stefano Fenaroli del 1877 che compare per la prima volta, nella letteratura artistica bresciana, lo scultore Maffeo Olivieri, a cui il Fenaroli, basandosi sullo stile dei due candelabri bronzei della basilica di San Marco a Venezia, firmati e datati, attribuisce anche i medaglioni del mausoleo Martinengo.\nQuesta prima apertura critica dell'Olivieri verso le opere del Rinascimento bresciano avr\u00e0 pesanti ricadute all'inizio del XX secolo, come si vedr\u00e0 pi\u00f9 avanti. Lo stesso dizionario del Fenaroli, comunque, rappresenta un caposaldo per le conoscenze sulla storia dell'arte bresciana: per la prima volta vengono condotte ricerche documentarie negli archivi comunali, approfondendo quanto gi\u00e0 rinvenuto dallo Zamboni, con scoperte di fondamentale importanza per artisti quali Moretto, Romanino, Floriano Ferramola, Stefano Lamberti e altri, riportate in modo discorsivo nella prima sezione del \"Dizionario\". Dopo una sezione dedicata ai documenti, il volume si chiude con un'appendice in cui sono elencati schematicamente i \"nomi degli artisti bresciani dei quali non si conoscono opere\". Di fronte a un'opera letteraria tanto completa, stupisce l'ormai reiterata assenza di Gasparo Cairano, del Tamagnino e di qualsiasi personalit\u00e0 in campo scultoreo dell'epoca. Gasparo da Milano non \u00e8 citato in nessun luogo, nemmeno tra gli artisti sconosciuti, pur essendo noti i documenti d'archivio che ne riportano il nome.\nOrmai pesantissima quanto inspiegabile, questa assenza di nomi e fatti della scultura rinascimentale bresciana si ripete inesorabile in una serie di testi successivi. Andrea Cassa, nei suoi \"Appunti\" su alcuni monumenti bresciani, tra cui Santa Maria dei Miracoli e la Loggia, dimostra di aver consultato l'archivio del santuario ma non nomina n\u00e9 Gasparo Cairano n\u00e9 il Tamagnino, tessendo piuttosto le lodi di Giovanni Gaspare Pedoni per il mirabile lavoro sulla facciata. Tra l'altro, non trovando il nome del Pedoni nell'archivio del santuario, informazione che avrebbe supportato la sua tesi, il Cassa falsifica la propria fonte, ossia il testo di Baldassarre Zamboni, dicendo che quest'ultimo aveva trovato il nome di Gaspare Pedoni nell'archivio della Loggia, quando l'unico Pedoni segnalato dallo studioso \u00e8 il figlio Cristoforo Pedoni, attivo su alcune porzioni del cornicione superiore nella seconda met\u00e0 del XVI secolo. Ma anche Giuseppe Merzario, nell'importante testo \"I maestri comacini\" del 1893, non ha dubbi nell'identificare in Gaspare Pedoni il Gasparo dei documenti bresciani, riconfermandolo quale assoluto protagonista della scultura bresciana del periodo.\nLuigi Arcioni e il primo dietro front critico.\nSpetta all'architetto Luigi Arcioni mettere ordine in questo disordinato panorama, sfatando i miti e dando il giusto peso alle certezze. I contributi dell'Arcioni, al tempo editi solo parzialmente sotto forma di una serie di articoli tra il 1896 e il 1897, riguardano la Loggia e il santuario dei Miracoli, i due monumenti il cui restauro interessava la commissione municipale preposta alla conservazione dei monumenti, della quale l'Arcioni era membro. Lo studioso opera una vera e propria resa dei conti, raccogliendo le fonti sicure ed escludendo tutto ci\u00f2 che non poteva essere verificato o che, in alcuni casi, era possibile smentire. Il convinto presupposto porta a importanti risultati gi\u00e0 dal primo articolo sulla storiografia del santuario dei Miracoli, pubblicato nel 1896: cita Gasparo Cairano, Antonio della Porta, Giovanni e Cristoforo dell'Ostello, rilevandone la presenza anche nel cantiere della Loggia. Al contrario, esclude la paternit\u00e0 di Gaspare Pedoni sulla facciata, non solo per l'assenza del suo nome nei documenti, ma per la prima volta sulla base di raffronti stilistici con le sue opere cremonesi note. Interpretando correttamente le fonti d'archivio, evita comunque di attribuirla a Gasparo Cairano o ad Antonio della Porta, segnalati come figuristi e non come decoratori. Li riconosce inoltre come gli stessi autori del ciclo di \"Cesari\" sui fronti della Loggia e ne apprezza l'avvenuta evoluzione artistica:\nPer la prima volta nella letteratura artistica, unifica Antonio della Porta e lo scultore soprannominato Tamagnino in un'unica personalit\u00e0 artistica e, fatto a sua volta inedito, collega il \"Maestro Jacopo\" rinvenuto da Alessandro Sala, rimasto finora ignorato, con il Jacopo da Verona citato nei documenti della Loggia.\nMentre Luigi Arcioni pubblica i suoi importanti risultati sulla scultura rinascimentale bresciana, il docente milanese Alfredo Melani pubblica in \"Arte e Storia\", nel 1899, un articolo sul mausoleo Martinengo, dove vengono avanzate con una certa convinzione attribuzioni al di fuori di qualsiasi supporto documentario e bibliografico:\nDavvero improbabile, soprattutto, \u00e8 il richiamo a Giacomo Faustinetti, attivo pi\u00f9 che altro negli anni 1550. Come architetto della chiesa dei Miracoli, invece, arriva a battezzare un inesistente \"Jacopo del Sala\" dicendolo tratto dagli studi di Luigi Arcioni, quando quest'ultimo, nei suoi scritti, cita effettivamente un \"Jacopo del Sala\" ma banalmente in riferimento al \"Maestro Jacopo\" rinvenuto da Alessandro Sala nel 1834.\nMeyer: Cairano torna sulla scena della critica.\nLa prima svolta significativa per la storiografia della scultura rinascimentale bresciana \u00e8 il secondo volume del \"Oberitalienische Fr\u00fchrenaissance\" di Alfred Gotthold Meyer, edito a Berlino nel 1900: il testo dedica un intero capitolo alla scultura e all'architettura bresciana, individuandole per la prima volta come specifico caso critico da affrontare separatamente dal pi\u00f9 ampio contesto lombardo, con un'analisi dettagliata delle opere e della bibliografia, anche locale. Tuttavia, i tempi non ancora maturi portano lo studioso a commettere diversi errori di datazione e attribuzione, nonch\u00e9 alcune omissioni, il tutto a causa dell'influenza della letteratura artistica a lui contemporanea. In primo luogo, Meyer riesuma il \"Gaspar mediolanensis\" di Pomponio Gaurico e dello Zamboni e lo separa dal Gaspare Pedoni citato da Vasari, che tiene comunque in considerazione. Traendo le proprie conclusioni sui vari documenti pubblicati localmente, dal Sala all'Arcioni, delinea quindi la scuola bresciana come separata in due differenti settori operativi di decoratori e figuristi: a capo della prima categoria assegna Gaspare Pedoni e Stefano Lamberti, a capo della seconda Gasparo Cairano e Antonio della Porta.\nDichiarando una precisa predilezione per Gasparo Cairano, il Meyer procede alla ricostruzione di un catalogo di opere, note e supposte, ognuna inserita in un determinato contesto di precisi riferimenti artistici lombardi: ai documentati \"Apostoli\" del santuario dei Miracoli e ai \"Cesari\" della Loggia aggiunge l'arca di sant'Apollonio, l\"Adorazione Caprioli\" e l'altare di san Girolamo in San Francesco, riconoscendone per la prima volta l'assoluta originalit\u00e0 nella trasposizione cilindrica della \"Zuffa degli Dei marini\" del Mantegna. Meyer suppone anche una partecipazione di Gasparo al mausoleo Martinengo, tuttavia l'annoso equivoco sulla datazione del monumento, allora collocato tra il 1526 e il 1530, porta lo studioso ad assegnarlo quasi completamente a Stefano Lamberti, che vede anche come autore degli ornamenti in facciata a Santa Maria dei Miracoli assieme al Pedoni. Dalla trattazione, come gi\u00e0 accennato, sono omesse opere significative quali i rilievi di San Pietro in Oliveto e, soprattutto, il portale del duomo di Sal\u00f2, che forse lo studioso tedesco non conosceva.\nLa pesante cappa di sfortuna critica gravante sulla storiografia della scultura rinascimentale bresciana e sulla figura di Gasparo Cairano, artista che stava ormai assumendo spessore e importanza sempre maggiori, doveva per\u00f2 ricadere anche sull'originale ricostruzione del Meyer: la redazione in tedesco arcaico limita molto la diffusione del testo, che a Brescia conosce infatti scarsissimo successo, arrivando ad essere addirittura ignorato.\nNel primo trentennio del XX secolo, il testo del Meyer e le altre fonti bresciane provocano ricadute piuttosto diversificate sulla critica che, secondo differenti chiavi di lettura, affronta l'argomento. Francesco Malaguzzi Valeri, nel 1904, \u00e8 uno dei primi a tenere conto del contributo dello studioso tedesco nella sua monografia su Giovanni Antonio Amadeo del 1904, trattando tuttavia della questione bresciana solo in un breve e sbrigativo passo. Il volume dedicato a Brescia della collana \"Italia artistica\", redatto nel 1909 da Antonio Ugoletti, si sofferma soprattutto sulla Loggia e su Santa Maria dei Miracoli, attingendo a selezionati documenti. Forse per la prima volta dopo alcuni secoli, non si trova alcuna citazione di Gaspare Pedoni, fatto significativo trattandosi di un testo di impronta turistica e divulgativa. Al contrario, la guida di Brescia di Giorgio Nicodemi, edita nei primi anni 1920, ricostruisce un quadro decisamente disorganico e frammentario della scultura rinascimentale bresciana, avanzando raffronti stilistici molto generici e senza mai nominare n\u00e9 Gasparo Cairano, n\u00e9 il Tamagnino, n\u00e9 alcun altro documentato scultore dell'epoca. Il risultato complessivo \u00e8 decisamente povero e superficiale, soprattutto in relazione alla letteratura artistica a lui contemporanea, che stava ormai approcciandosi alla questione bresciana in modo totalmente differente.\nLo scarso interesse per la statuaria bresciana rinascimentale dimostrato da Giorgio Nicodemi in quest'opera si palesa con ricadute maggiori nella sua monografia sul Bambaia del 1925, dove pubblica le due statuette di \"Virt\u00f9\" assegnandole a questo scultore senza accorgersi dell'identit\u00e0 quasi grammaticale tra esse e le figure sull'arca di sant'Apollonio. Adolfo Venturi, invece, nella \"Storia dell'arte italiana\" del 1924, si rivolge alla Loggia e al santuario dei Miracoli esclusivamente come problemi di architettura di fine XV secolo, senza una parola sulle sculture, mentre Silvio Vigezzi, ne \"La scultura lombarda del Cinquecento\" del 1929, riporta la facciata del santuario dei Miracoli sotto lo scalpello di Gaspare Pedoni, al quale attribuisce inoltre, senza alcuna fonte documentaria o significativi raffronti stilistici, l'arca di sant'Apollonio, il monumento funebre di Nicol\u00f2 Orsini e il mausoleo Martinengo.\nLa ricerca archivistica di Paolo Guerrini.\nNel 1930 Paolo Guerrini, il principale studioso di fatti bresciani della prima met\u00e0 del XX secolo, pubblica nel primo volume delle \"Memorie storiche della Diocesi di Brescia\" il contenuto di una serie documenti di fondamentale importanza per la storiografia della scultura rinascimentale bresciana. In primo luogo, riporta diverse polizze di pagamento per alcuni lavori di scultura eseguiti in Santa Maria dei Miracoli nel 1493, rinvenute dallo studioso nell'archivio della famiglia Brunelli dove si trovavano grazie al ruolo di Deputato alla fabbrica della chiesa di Gaspare Brunelli. Dopo aver analizzato queste polizze, il Guerrini pubblica il contenuto del Memoriale Martinengo, da lui rinvenuto nell'archivio di Santa Maria dei Miracoli: il documento, oggi perduto e edito esclusivamente nel testo del Guerrini, da cui l'importanza dello stesso, rappresenta una copia di diversi dati contabili della fabbrica del santuario, contenente i pagamenti a Cairano e Antonio della Porta per i due cicli statuari all'interno. Il contributo di Paolo Guerrini fornisce pertanto sicuri documenti dell'epoca sui quali fondare datazioni e attribuzioni delle sculture figurate del santuario ed \u00e8 l'unico nel suo genere, tralasciando le telegrafiche informazioni fornite dal Sala un secolo prima.\nIn aggiunta, l'archivio della famiglia Brunelli aveva gi\u00e0 consentito a Paolo Guerrini nel 1926 di scoprire un documento dove si attestava \"M. Gaspare da Milano\", identificato tuttavia dallo studioso nel Pedoni, quale autore del monumento funebre di Gaspare Brunelli in San Francesco, aggiungendo un ulteriore tassello alla storiografia di Gasparo. Quasi parallelamente alle riesumazioni archivistiche del Guerrini, altre scoperte accrescono il catalogo dello scultore. Nel 1920, Luigi Rivetti pubblica per la prima volta il contratto tra \"Gasparem de Cayrano de Mediolano lapicida architectum et ingeniarum optimum\" e i rappresentanti del comune di Chiari, nel bresciano, per la realizzazione del portale del duomo della citt\u00e0, mentre nel 1932 Anton Maria Mucchi rende note le carte d'archivio relative alla commissione e all'esecuzione del portale del duomo di Sal\u00f2, dove ancora emerge il nome di \"Gasparo da Milano\": il suo nome a \u00e8 questo punto noto alla critica e il suo catalogo, nonch\u00e9 le sue capacit\u00e0 artistiche, acquistano poco a poco sempre pi\u00f9 spessore.\nIl grande malinteso novecentesco: Maffeo Olivieri.\nAssente da ogni fonte letteraria dell'epoca, edita o manoscritta, il nome di Maffeo Olivieri affiora per la prima volta nella letteratura artistica nel 1847, quando la sua firma viene rilevata da Pietro Selvatico sui due candelabri bronzei della basilica di San Marco a Venezia. Lo studioso, giustamente, lamenta l'impossibilit\u00e0 di reperire informazioni in merito a questo scultore. Trent'anni dopo, come gi\u00e0 detto, Stefano Fenaroli rende noto come Maffeo Olivieri sia effettivamente citato nell'anagrafe bresciana del 1534 e ne ipotizza la paternit\u00e0 sui bronzi del mausoleo Martinengo, proposta che rimane senza seguito. Bode e Planiscig, nei loro approfonditi studi sulla bronzistica dei primi del XX secolo, gli attribuiscono alcune statuette, mentre Hill, nel 1930, lo identifica nel \"Maestro del 1523\", autore di una serie di medaglie. Rimane invece inizialmente sconosciuta alla critica internazionale la scoperta di Giuseppe Papaleoni, pubblicata a Trento nel 1890, che Maffeo Olivieri era anche l'autore dell'elaborata ancona lignea dell\"Assunta\" di Condino, come dimostrato dal contratto datato 1538.\nSi limitano a ci\u00f2 le conoscenze sull'Olivieri all'inizio del XX secolo, prima dell'incredibile trasformazione di questo scultore nell'assoluto protagonista della scultura rinascimentale bresciana. Le eventuali potenzialit\u00e0 di questo artista evidentemente poliedrico, tuttavia completamente assente dalle fonti dell'epoca, vengono captate per la prima volta da Antonio Morassi in un articolo del 1936. Lo studioso, convinto di essere al cospetto di un autore decisamente importante e tutto da scoprire, si reca a Brescia alla ricerca di opere di rilievo, che una personalit\u00e0 di questo tipo doveva avere sicuramente lasciato. Perci\u00f2:\nA questo punto dell'articolo, il Morassi \u00e8 gi\u00e0 convinto della paternit\u00e0 dell'Olivieri sui bronzi del mausoleo Martinengo, mentre ha ancora dubbi sulla parte marmorea, dubbi che saranno sciolti pi\u00f9 avanti, nello stesso articolo, per via puramente deduttiva. Notare inoltre che anche il Morassi risente dell'equivoco sulla datazione del monumento, generalmente legato alla sepoltura del generale Marcantonio Martinengo, morto nel 1526, il che va in aiuto dello studioso per il raffronto con i candelabri veneziani datati 1527. Oltretutto, il Morassi equivoca anche la proposta di Stefano Fenaroli di assegnare all'Olivieri i bronzi del mausoleo, affermando che lo studioso bresciano doveva averne desunto il nome da documenti dell'epoca, quando ci\u00f2 non era palesemente possibile dato che, in tal caso, il Fenaroli non avrebbe esitato a inserirli nell'appendice documentaria del suo \"Dizionario\". Dopo aver paragonato le arche di sant'Apollonio e di san Tiziano, il Morassi procede alla ricostruzione del contesto culturale entro il quale l'Olivieri doveva essersi formato:\nLe affermazioni elaborate dal Morassi sono quanto mai discutibili, soprattutto sulla base delle conoscenze ormai acquisite in quegli anni sulla scultura rinascimentale bresciana. Ignorati in tronco i documentati scultori attivi a Brescia a cavallo del 1500, la cui esistenza \u00e8 addirittura messa in dubbio, pone la pittura come unico riferimento dell'Olivieri: non esistono Pomponio Gaurico, n\u00e9 Baldassarre Zamboni, n\u00e9 Alessandro Sala, n\u00e9 Luigi Arcioni, n\u00e9 il Meyer, n\u00e9 il Guerrini. Tra l'altro, come gi\u00e0 detto, alla fine dell'articolo il mausoleo Martinengo \u00e8 ormai finito sotto il solo nome di Maffeo Olivieri, a cui il Morassi mette letteralmente in mano lo scalpello.\nNel volume del 1939 dedicato a Brescia del \"Catalogo delle cose d'arte e d'antichit\u00e0 d'Italia\", Antonio Morassi non ha pi\u00f9 alcun dubbio nell'attribuire all'Olivieri la qualifica di scultore e, pertanto, procede alla definizione del suo catalogo di opere bresciane in marmo, di proporzioni quantitative e qualitative molto maggiori rispetto alle medaglie e all'ancona lignea fino a quel momento assegnate. Il mausoleo Martinengo diventa \"opera importantissima, certamente di Maffeo Olivieri\". L'arca di sant'Apollonio viene classificata \"forse opera giovanile di Maffeo Olivieri, come si giudicherebbe dalle stile, confrontando l'arca col monumento funerario del Martinengo\". Per analogie col mausoleo, anche l'altare di san Girolamo in San Francesco diventa \"probabilmente opera di Maffeo Olivieri\". Al contrario, tutto ci\u00f2 che non \u00e8 riconducibile allo stile di Maffeo Olivieri non trova l'interesse del Morassi, che omette completamente ogni fonte archivistica circa le singole opere. Mette in dubbio la presenza di Gaspare Pedoni sulla facciata del santuario dei Miracoli, ma evita deliberatamente di citare Gasparo Cairano e il Tamagnino, documentati nove anni prima dal Guerrini quali autori di oltre venti statue all'interno del santuario. Ignora nuovamente Paolo Guerrini e il da lui rinvenuto \"M. Gaspare da Milano\" classificando il monumento funebre Brunelli come \"bella opera di scultore bresciano sullo stile del Lamberti\", mentre l\"Adorazione Caprioli\" viene relegata a un anonimo \"autore bresciano dei primi anni del 1500, scolaro dell'Amadeo\". Stronca infine l'arca di san Tiziano, giudicata \"non molto fine\".\nDalla ricostruzione di Antonio Morassi, per certi versi quasi irragionevole, il complesso panorama di correnti e artisti della scultura rinascimentale bresciana risulta minimizzato e affrontato con molta superficialit\u00e0, nonch\u00e9 imperniato attorno a un bronzista e intagliatore del legno ribattezzato maestro del marmo, con un catalogo di opere fondato unicamente sull'attribuzione per via deduttiva del mausoleo Martinengo e su nient'altro. Le conseguenze dell'errata rielaborazione del Morassi sono pesantissime e si concretizzano in una serie di ricadute in ambito critico. Il primo a cadere nell'equivoco \u00e8 Gaetano Panazza che, nel catalogo dei Musei civici di Brescia del 1958, trova \"felice\" l'attribuzione all'Olivieri del mausoleo Martinengo. Anche nella fondamentale \"Storia di Brescia\", edita da Treccani nel 1963, l'occasione per mettere definitivamente ordine nella storiografia dell'epoca va parzialmente persa nel momento in cui Adriano Peroni mantiene inalterato catalogo e ruolo artistico di Maffeo Olivieri, basati sulla \"ben fondata ricostruzione critica del Morassi\" che, oltretutto, viene vista come risposta naturale alla lacuna relativa agli anni giovanili dell'artista. Il contributo del Peroni rimane comunque di elevatissimo spessore culturale, soprattutto per aver inaugurato una chiave di lettura critica per le opere scultoree in grado di sorpassare le questioni attributive, coinvolgendo temi pi\u00f9 ampi quali la ricostruzione del contesto umanistico entro cui si verificarono i grandi cantieri della Brescia rinascimentale. Oltre a Maffeo Olivieri, il Peroni \u00e8 comunque in grado di identificare Gasparo Cairano e il Tamagnino e di assegnare loro le opere documentate, tuttavia la rilevanza di quanto attribuito all'Olivieri fa in modo che sia quest'ultimo membro del trio ad emergere nettamente.\nQuesta posizione preminente assunta da Maffeo Olivieri decade infine nel 1977, quando Camillo Boselli, nel \"Regesto artistico dei notai roganti in Brescia dall'anno 1500 all'anno 1560\", frutto di ricerche nell'allora insondato fondo notarile dell'Archivio di Stato di Brescia, oltre a ricostruire parzialmente l'albero genealogico dei Cairano pubblica una serie di documenti fondamentali per ricostruire la commissione del mausoleo Martinengo, a partire dal contratto del 1503 tra Bernardino delle Croci e i fratelli Francesco e Antonio II Martinengo di Padernello, con altri documenti successivi fino al 1516. La fabbrica del monumento viene quindi retrodatata di quasi vent'anni e cade l'attribuzione a Maffeo Olivieri di questa e di tutte le altre opere a lui assegnate dal Morassi, che sulla paternit\u00e0 del mausoleo trovavano fondamento. Al contrario, nella seconda met\u00e0 del XX secolo sono emersi, da archivi civili e ecclesiastici, numerosi documenti che confermano l'attivit\u00e0 di Maffeo Olivieri come intagliatore del legno, assieme ad alcune opere a lui attribuite con sicurezza. La questione del Maffeo Olivieri artista del marmo viene definitivamente chiusa nel 2010 da Vito Zani che, dopo una lunga trattazione, conclude:\nAnni 1980-90: arriva il riconoscimento critico.\nLa ricaduta in ambito critico delle scoperte pubblicate da Camillo Boselli nel 1977, unitamente a quanto gi\u00e0 noto dalla letteratura, fanno la prima comparsa in una serie di volumi su temi differenti pubblicati durante gli anni 1980, in particolare la monografia sul santuario dei Miracoli edita da Antonio Fappani e Luciano Anelli nel 1980 e quella su San Pietro in Oliveto di padre Stipi nel 1985, mentre pi\u00f9 specifica in tal senso \u00e8 la monografia di Valerio Terraroli sulle due cattedrali di Brescia, del 1987, che diventa l'occasione per una nuova rielaborazione critica per l'arca di sant'Apollonio.\nSulla base degli atti del convegno su piazza della Loggia tenuto da Ida Gianfranceschi nel 1986, viene pubblicata tra il 1993 e il 1995 la grande monografia in tre volumi sulla Loggia e la sua piazza, contenente un saggio di Giovanni Agosti specifico sul ciclo dei \"Cesari\" che traccia un innovativo profilo artistico di Gasparo Cairano a partire dalla riconsiderata citazione di Pomponio Gaurico e dall'ambiente umanistico con cui lo scultore ebbe rapporto. Viene inoltre recuperata la testimonianza del Michiel sul fratello Anzolino, attivo a Milano come plasticatore di terracotta. Lo studioso redige quindi un ipotetico catalogo di sue opere, proponendo in collaborazione con Alessandro Bagnoli e Roberto Bartalini una distinzione di autografia nel \"Cesari\" tra Cairano e Tamagnino, ancora oggi accolta dalla critica, e ricostruisce per la prima volta la storiografia dell\"Adorazione Caprioli\", attribuita tuttavia a un pi\u00f9 prudente \"anonimo lombardo di fine Quattrocento\". L'apertura del museo di Santa Giulia nel 1998, invece, \u00e8 stata l'occasione per la pubblicazione di una serie di testi illustrativi sul materiale inserito nell'esposizione, tra cui il mausoleo Martinengo per il quale sono state rese note una serie di importanti immagini storiche.\nStudi e dibattiti del XXI secolo.\nIn due contributi pubblicati nel 2001 e nel 2003, lo studioso Vito Zani procede a una rilettura del panorama scultoreo della Brescia rinascimentale, ricollocando Maffeo Olivieri entro il corretto contesto artistico, mediato dai documenti a lui riferiti, e proponendo Gasparo Cairano come protagonista definitivo della parabola artistica bresciana dell'epoca, considerato alla stregua di un \"Amadeo bresciano\": un intraprendente impresario, attivo in commissioni pubbliche e private, con una carriera artistica in rapida ascesa. Nei due testi, lo Zani attribuisce a Gasparo Cairano le opere gi\u00e0 generalmente accettate dalla critica, aggiungendovi l\"Adorazione Caprioli\", come gi\u00e0 aveva congetturato il Meyer un secolo prima, le parti lapidee del mausoleo Martinengo e un gruppo di sculture disperse in musei e collezioni in Italia e all'estero. La proposta dello Zani viene rapidamente accettata dalla critica artistica del XXI secolo, per primo da Valerio Terraroli che la riporta nel volume \"Lombardia rinascimentale. Arte e architettura\" del 2003, un volume di grande diffusione anche fuori dall'Italia, un vero e proprio testo di lancio per l' \"emblematica figura di Gaspare Coirano da Milano\".\nNel 2010 viene finalmente pubblicata, per mano di Vito Zani, la prima monografia interamente dedicata a Gasparo Cairano. Il testo, per la prima volta, si prepone di ricostruire interamente la vicenda critica della scultura rinascimentale bresciana attraverso i secoli dedicando ad essa un intero capitolo, preceduto da una ricostruzione del panorama artistico bresciano dalla seconda met\u00e0 del XV secolo in poi e seguito da un terzo e ultimo capitolo in cui sono tracciate le biografie bresciane degli scultori riconosciuti nelle numerosissime fonti consultate, da ovviamente Gasparo Cairano a Antonio della Porta, Antonio Mangiacavalli e i Sanmicheli. Il contributo dello Zani si \u00e8 rivelato fondamentale soprattutto grazie alla pubblicazione di numerosi documenti inediti, in particolare il fondamentale estimo del 1517, che fissa la morte dello scultore a prima di questa data, e l'estimo del figlio Simone datato 1534, che ha permesso di ricostruire gran parte della genealogia successiva a Gasparo. L'apporto maggiore rimane comunque la ricostruzione del catalogo di opere dell'artista, di fatto tutti i maggiori lavori in pietra nella Brescia di inizio XVI secolo, ad esclusione dell'arca di san Tiziano e con l'aggiunta di opere erratiche sparse in musei e collezioni di tutto il mondo, rivelanti una chiara affinit\u00e0 con lo scalpello di Gasparo Cairano. Una sintesi della linea storiografica proposta da Vito Zani \u00e8 stata accolta anche nella monografia dedicata alla scultura lombarda tra XV e XX secolo edita a cura di Valerio Terraroli nel 2011, dove occupa il capitolo sulla scultura rinascimentale bresciana.\nPoco tempo dopo, sempre nel 2010, Giuseppe Sava pubblica su \"Arte Veneta\" un articolo che ricostruisce la figura di Antonio Medaglia, il misconosciuto architetto della chiesa di San Pietro in Oliveto, proponendone un catalogo di opere tra cui alcune figure dell'altare di san Girolamo, il quale, pertanto, sarebbe stato realizzato in collaborazione tra Medaglia e Cairano. Lo studioso, in alcuni passi dell'articolo, trova anche l'occasione di commentare quanto messo in luce da Vito Zani, lasciando pi\u00f9 volte intendere di non condividerne appieno la ricostruzione proposta. Nel 2012, tuttavia, Vito Zani ha avuto modo di replicare alle considerazioni espresse da Sava nell'ambito di un articolo sulla rivista online \"Antiqua\", di cui si parler\u00e0 ancora tra poco, accogliendo solo parzialmente quanto ricostruito circa Antonio Medaglia e difendendo in generale le sue tesi su Gasparo Cairano.\nA un'asta fiorentina del 2011 viene presentato un gruppo scultoreo raffigurante \"Tre angeli reggicorona\", il cui commento illustrativo nel catalogo d'asta viene curato da Marco Tanzi. Lo studioso, ragionando sulla datazione e sulla collocazione stilistica dell'opera, muove una serie di critiche significative alla ricostruzione avanzata nel 2010 da Vito Zani del catalogo di Gasparo Cairano e del panorama scultoreo della Brescia rinascimentale, senza tuttavia dare un seguito alla questione su altre pubblicazioni. L'anno successivo, nel 2012, Vito Zani risponde al Tanzi mediante un articolo pubblicato in tre parti dalla rivista d'arte online \"Antiqua\": nella prima parte rivede, e di fatto ribalta, l'attribuzione avanzata da Tanzi per i \"Tre angeli\", mentre nella seconda ribatte alle contestazioni presentate dallo studioso nel catalogo d'asta. Nella terza e ultima parte, invece, Vito Zani affronta nuovamente la questione del catalogo dello scultore bresciano, ribadendo quanto gi\u00e0 esposto nel 2010 e servendosi soprattutto di un ricco apparato fotografico sul quale formulare i giusti raffronti tra le opere da lui raggruppate sotto l'unica mano di Gasparo Cairano."}
{"id": "5008798", "revid": "110157", "url": "https://it.wikipedia.org/wiki?curid=5008798", "title": "Philadelphia Firebirds", "text": "I Philadelphia Firebirds sono stati una squadra di hockey su ghiaccio dell'American Hockey League con sede nella citt\u00e0 di Filadelfia, nello stato della Pennsylvania. Nati nel 1974 come formazione della NAHL si sono sciolti nel 1980 dopo una stagione trascorsa con il nome di Syracuse Firebirds.\nStoria.\nDal 1974 al 1977 i Firebirds militarono nella North American Hockey League conquistando il titolo della Lockhart Cup nel 1976. Nel 1977 la NAHL si sciolse e i Firebirds, insieme ai Broome Dusters e agli Erie Blades, si unirono alla American Hockey League, lega a quell'epoca in grossa difficolt\u00e0 per la mancanza di formazioni iscritte. Nel corso delle stagioni la squadra collabor\u00f2 con diverse franchigie della National Hockey League fungendo da farm team. Dopo due stagioni a Philadelphia nel 1979 la squadra si spost\u00f2 a Syracuse dove disput\u00f2 l'ultima stagione della propria storia con il nome di Syracuse Firebirds.\nAffiliazioni.\nNel corso della loro storia i Philadelphia/Syracuse Firebirds sono stati affiliati alle seguenti franchigie della National Hockey League:"}
{"id": "5008800", "revid": "155634", "url": "https://it.wikipedia.org/wiki?curid=5008800", "title": "American Basketball League 1942-1943", "text": "La stagione 1942-1943 della American Basketball League fu la 16\u00aa nella storia della lega. Vinsero il titolo i Philadelphia Sphas, al 6\u00ba successo della loro storia.\nFinale.\nFase finale al meglio delle 7 partite."}
{"id": "5008804", "revid": "106908", "url": "https://it.wikipedia.org/wiki?curid=5008804", "title": "Days to Come", "text": "Days to Come \u00e8 il terzo album studio del musicista britannico Bonobo.\n\u00c8 stato pubblicato il 2 ottobre 2006 per Ninja Tune, una etichetta indipendente. \u00c8 stato prodotto in due edizioni: standard e limitata. Quest'ultima \u00e8 formata da un disco aggiuntivo contenente la versione strumentale delle tracce ufficiali.\n\"Ketto\" \u00e8 stata utilizzata nel 2007 come colonna sonora per la pubblicit\u00e0 dell'automobile Citro\u00ebn C4 Picasso.\n\"Hatoa\" utilizza dei sample dalla canzone \"Light Flight\" dei Pentangle."}
{"id": "5008812", "revid": "580197", "url": "https://it.wikipedia.org/wiki?curid=5008812", "title": "Nazionale di pallamano maschile del Belgio", "text": "La nazionale belga di pallamano rappresenta il Belgio nelle competizioni internazionali e la sua attivit\u00e0 \u00e8 gestita dalla \nBelgian Handball Federation."}
{"id": "5008821", "revid": "767487", "url": "https://it.wikipedia.org/wiki?curid=5008821", "title": "Ordine Reale del Leone di Ruanda", "text": "L'Ordine Reale del Leone di Ruanda \u00e8 un ordine cavalleresco del Ruanda. Fu fondato nel 1959 dal re Mutara III del Ruanda come ordine statale. Dopo la caduta della monarchia ruandese avvenuta nel 1962, si \u00e8 trasformato in ordine dinastico e continua ad essere conferito ancora oggi dall'ex re Kigeli V del Ruanda, in esilio negli USA. L'ordine \u00e8 conosciuto anche come \"Intare\", parola che nella lingua kinyarwanda significa \"leone\".\nL'ordine \u00e8 diviso in cinque classi:cavaliere, ufficiale, commendatore, grand'ufficiale e cavaliere di gran croce. L'insegna \u00e8 costituita da una stella con raggi dorati, che porta al centro un medaglione ovale smaltato in rosso con l'immagine di un leone rampante. Il nastro \u00e8 rosso con due strisce blu ai bordi."}
{"id": "5008822", "revid": "1728", "url": "https://it.wikipedia.org/wiki?curid=5008822", "title": "Monetazione di Syracusae", "text": ""}
{"id": "5008828", "revid": "1342360", "url": "https://it.wikipedia.org/wiki?curid=5008828", "title": "Associazione Sportiva Biellese 1956-1957", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1956-1957.\nAvvenimenti.\nNella stagione 1956-1957 la Biellese disput\u00f2 il quattordicesimo campionato di Serie C della sua storia.\nOrganigramma societario.\nArea direttiva\nArea tecnica"}
{"id": "5008829", "revid": "1872194", "url": "https://it.wikipedia.org/wiki?curid=5008829", "title": "Sport film festival", "text": "Lo Sport film festival \u00e8 un festival cinematografico a carattere sportivo che si tiene a Palermo.\nStoria.\nNasce il 3 dicembre 1979 come \"Rassegna di cinematografia sportiva\", non competitiva, diviene un vero e proprio festival dalla terza edizione del 1981, con la consegna del \"Paladino d'oro\", che viene vinto dal regista Michael Mann con \"La corsa di Jericho\" e l'anno successivo a Noel Nosseck per \"Kings of the Mountain\". Altri vincitori: Luigi Comencini (1987), Lars Nillsen (1989), Fr\u00e8d\u00e8ric Laffont (1994), Mary McGuckian (2003) e Albert Knektel (2008). A partire dal 2008 viene premiato anche il miglior film a tema paralimpico (\"Paralympic Film Festival\").\nOltre 5 000 sono le produzioni cinematografiche che hanno partecipato alle passate 40 edizioni del festival, circa 880 personaggi cinematografici e dello sport sono stati premiati con il Paladino d'oro, oltre 10 000 persone hanno assistito agli eventi collegati alle rassegna durante la settimana del cinema sportivo."}
{"id": "5008831", "revid": "263989", "url": "https://it.wikipedia.org/wiki?curid=5008831", "title": "Syracuse Firebirds", "text": ""}
{"id": "5008832", "revid": "1528507", "url": "https://it.wikipedia.org/wiki?curid=5008832", "title": "Sentiero dell'Atmosfera", "text": "Il Sentiero dell'Atmosfera \u00e8 un itinerario didattico-escursionistico situato sull'Appennino Tosco-Emiliano, nel territorio comunale di Sestola, in provincia di Modena promosso dall'Istituto di Scienze dell'Atmosfera e del Clima (ISAC) del Consiglio Nazionale delle Ricerche (CNR) di Bologna.\nDescrizione.\nContrassegnato dal segnavia n. 449 del Club Alpino Italiano, ha inizio in localit\u00e0 Pian Cavallaro a 1.878 m s.l.m. e conduce fino alla vetta del Monte Cimone a 2.165 m s.l.m., sulla quale trovano ubicazione l'Osservatorio climatico \"Ottavio Vittori\" dell'ISAC-CNR e un osservatorio del Servizio meteorologico dell'Aeronautica Militare. Questi osservatori, nell'ambito del programma Global Atmospheric Watch (GAW) dell'Organizzazione Meteorologica Mondiale costituiscono la GAW Global Station di Monte Cimone (CMN), unica stazione di questo tipo sul territorio nazionale. Per raggiungere la vetta del Cimone da Pian Cavallaro vi \u00e8 anche l'alternativo sentiero n. 441 di lunghezza pi\u00f9 breve, ma dalla salita molto pi\u00f9 ripida per l'ascesa diretta lungo il crinale orientale della montagna.\n\u00c8 stato inaugurato il 19 giugno 2004, con il convegno \"Quattro Passi nel Clima che Cambia\", tenutosi alla Rocca di Sestola e il 20 giugno con la salita da Pian Cavallaro alla Vetta di Monte Cimone. Lungo il sentiero sono collocati vari pannelli illustranti il cambiamento climatico, grazie al progetto a cui hanno preso parte il Consiglio Nazionale delle Ricerche, il Parco Regionale del Frignano, l'Ufficio Generale per la Meteorologia e l'Agenzia Regionale Prevenzione e Ambiente dell'Emilia-Romagna.\nL'itinerario didattico-ambientale percorre le pendici nord-ovest del Monte Cimone (sent. 449 CAI) ed introduce ai \"segreti\" dell'atmosfera e del clima che cambia, grazie ai pannelli informativi disseminati lungo il sentiero. Le misure eseguite a Monte Cimone riguardanti gli inquinanti atmosferici ed i principali gas serra sono parte del programma Global Atmospheric Watch dell'Organizzazione Meteorologica Mondiale."}
{"id": "5008834", "revid": "916580", "url": "https://it.wikipedia.org/wiki?curid=5008834", "title": "Upeneoides", "text": ""}
{"id": "5008835", "revid": "729019", "url": "https://it.wikipedia.org/wiki?curid=5008835", "title": "Guerra yamasee", "text": "La guerra yamasee (scritto anche guerra yemassee) (1715\u20131717) \u00e8 stato un conflitto combattuto tra i coloni britannici della colonia della Carolina e varie trib\u00f9 di nativi americani tra cui Yamasee, Muscogee, Cherokee, Chickasaw, Catawba, Apalachee, Apalachicola, Yuchi, Shawnee del fiume Savannah, Congaree, Waxhaw, Pee Dee, Dawhee (c.d. \"Cape Fear Indians\"), Cheraw ed altri. Alcuni gruppi di nativi giocarono un ruolo minore mentre altri attaccarono in tutta la Carolina del Sud nel tentativo di distruggere la colonia.\nI nativi uccisero centinaia di coloni e distrussero molti insediamenti. Commercianti furono uccisi in tutto il sudest statunitense. Abbandonando gli insediamenti di frontiera, le persone fuggirono a Charles Town dove patirono la fame quando terminarono le scorte di cibo. La sopravvivenza della colonia della Carolina del Sud fu in dubbio per tutto il 1715. La situazione cambi\u00f2 all'inizio del 1716, quando i Cherokee si schierarono con i coloni contro i Creek, loro nemici tradizionale. Gli ultimi nemici nativi della Carolina del Sud si ritirarono nel 1717, permettendo una fragile pace.\nLa guerra yamasee fu una dei pi\u00f9 devastanti conflitti coloniali statunitensi. Fu una delle maggiori minacce indiane al dominio europeo. Per oltre un anno la colonia affront\u00f2 la possibilit\u00e0 di venire annichilita. Circa il 7% della popolazione della Carolina del Sud fu uccisa, il che la rende una guerra pi\u00f9 sanguinosa della guerra di re Filippo, spesso citata come la pi\u00f9 sanguinosa dell'America del Nord in cui siano stati coinvolti gli indiani. La situazione geopolitica delle colonie britanniche, spagnole e francesi, cos\u00ec come quella dei nativi americani, fu radicalmente modificata. La guerra segna la fine della prima epoca coloniale degli Stati Uniti d'America meridionali. La guerra yamasee ed il suo strascico contribuirono alla nascita di nuove confederazioni indiane, come quelle di Muscogee Creek e di Catawba.\nL'origine della guerra fu complessa. Le varie trib\u00f9 indiane avevano motivi diversi per entrare in guerra. Anche il loro coinvolgimento fu differente. Tra i fattori vi fu l'invasione terriera fatta dagli europei, il sistema commerciale, gli abusi dei commercianti, lo schiavismo perpetrato ai danni degli indiani, l'esaurimento dei cervi, l'aumento dei debiti indiani e la contrastante ricchezza dei coloni, la diffusione di piantagioni di riso, il potere francese in Louisiana che offriva un'alternativa al commercio con i britannici, le rotte indiane che da tempo li collegavano alla Florida spagnola, la sete di potere dei gruppi indiani e le recenti esperienze nelle collaborazioni militari tra trib\u00f9 un tempo distanti.\nContesto storico.\nLa guerra dei Tuscarora ed il suo lungo strascico giocarono un ruolo fondamentale nello scoppio della guerra yamasee. I Tuscarora iniziarono ad attaccare gli insediamenti coloniali della Carolina del Nord nel 1711. I coloni della Carolina del Sud si armarono ed organizzarono due campagne contro i Tuscarora, nel 1712 e nel 1713. Questi eserciti erano composti soprattutto da indiani. Gli Yamasee erano stati alleati dei coloni della Carolina del Sud per molti anni, e costituirono il nucleo centrale di entrambe le campagne. Altri indiani furono assoldati da diverse trib\u00f9 che in alcuni casi erano nemiche tra di loro. Tra le trib\u00f9 che prestarono guerrieri alla Carolina del Sud vi furono Yamasee, Catawba, Yuchi, Apalachee, Cusabo, Wateree, Sugaree, Waxhaw, Congraree, Pee Dee, Cape Fear, Cheraw, Sissipahaw, Cherokee e vari gruppi di proto-Creek.\nQuesta collaborazione militare port\u00f2 gli indiani dell'intera regione a stretto contatto tra loro. Gli indiani videro la discordia e la debolezza delle colonie britanniche, soprattutto quando Carolina del Sud, Carolina del Nord e Virginia litigavano su come condurre la guerra dei Tuscarora. In generale tutte le trib\u00f9 che avevano aiutato la Carolina del Sud durante la guerra dei Tuscarora si unirono per attaccare i coloni durante la guerra yamasee due o tre anni dopo.\nGli Yamasee, spesso definiti una trib\u00f9, erano un amalgama dei resti di antiche trib\u00f9 e chiefdom, come quelli dei Guale o di altri gruppi originari delle province di Tama e Ocute in Georgia. Gli Yamasee apparvero nel XVII secolo lungo la frontiera contesa tra Carolina del Sud e Florida spagnola. Inizialmente alleati con gli spagnoli, gli Yamasee si trasferirono a nord alla fine del XVII secolo divenendo i pi\u00f9 importanti alleati indiani della Carolina del Sud. vissero nei pressi della foce del Savannah ed attorno a Port Royal Sound.\nPer anni gli Yamasee approfittarono della relazione con i britannici. Nel 1715 i britannici trovarono difficolt\u00e0 ad ottenere dagli indiani i due oggetti pi\u00f9 richiesti, pelli di cervo e schiavi indiani. Alcuni storici hanno ipotizzato che un censimento fatto dai britannici quello stesso anno mise addosso agli Yamasee il timore dello schiavismo. Con il boom economico delle pelli di cervo in una regione pi\u00f9 ampia, questi animali divennero rari in terra Yamasee. Dopo la guerra dei Tuscarora le opportunit\u00e0 di cacciare schiavi fu limitata. Gli Yamasee si indebitarono pesantemente con i commercianti britannici che gli fornivano a credito ogni genere di beni. Nel 1715 le piantagioni di riso iniziarono a prosperare in Carolina del Sud, e molta della terra adatta a questa coltivazione fu occupata dai coloni. Agli Yamasee era stata concesse un'ampia riserva al confine meridionale della Carolina del Sud, ma i coloni iniziarono a rubargli la terra per piantare il riso.\nGli storici non sono riusciti a capire se siano stati gli Yamasee a fomentare l'odio tra gli altri indiani ed a pianificare la guerra. Gli Ochese Creeks (poi noti come Lower Creeks) potrebbero essere stati i veri responsabili. Ogni trib\u00f9 che si un\u00ec alla guerra aveva le proprie ragioni, tanto complicate e radicate quanto quelle degli Yamasee. Nonostante le trib\u00f9 non fossero coordinate, l'agitazione aument\u00f2 e le comunicazioni intertribali iniziarono a discutere la possibilit\u00e0 di una guerra. All'inizio del 1715 le voci di un ampio consenso indiano alla guerra intimorivano talmente tanto che alcuni indiani amici avvisarono i coloni del problema. Ipotizzarono che gli Ochese Creek fossero gli istigatori.\nLa guerra.\nMassacro di Pocotaligo.\nQuando l'allarme per una possibile rivolta Ochese Creek giunse al governo della Carolina del Sud, questi entrarono in azione. Il governo mand\u00f2 un gruppo di uomini nella grande citt\u00e0 Yamasee di \"Pocotaligo\" (nei pressi dell'odierna Yemassee (Carolina del Sud)) nella speranza di ottenere il sostegno degli Yamasee per la convocazione di un incontro con i capi Ochese Creek. La visita della delegazione a Pocotaligo fu la scintilla che fece scatenare la guerra.\nLa delegazione che fece visita a Pocotaligo era composta da Samuel Warner e William Bray, inviati dal Board of Commissioners. A loro si unirono Thomas Nairne e John Wright, due delle persone pi\u00f9 importanti nel commercio indiano della Carolina del Sud. Altri due, Seymour Burroughs ed uno sconosciuto, si unirono alla spedizione. La sera del 14 aprile 1715, il giorno prima del Venerd\u00ec santo, gli uomini parlarono ad un'assemblea di Yamasee. Promisero di fare sforzi per porre rimedio alle proteste Yamasee e dissero che il governatore Craven stava arrivando al villaggio.\nNella notte, mentre la delegazione dormiva, gli Yamasee discussero su cosa fare. Alcuni non erano sicuri di voler entrare in guerra, ma alla fine fu fatta la scelta. Dopo aver riempito il corpo con i colori di guerra, gli Yamasee svegliarono la delegazione e l'attaccarono. Due dei sei uomini fuggirono. Seymour Burroughs riusc\u00ec a scappare e, nonostante sia stato colpito due volte, lanci\u00f2 l'allarme nell'insediamento di Port Royal. Gli Yamasee uccisero Nairne, Wright, Warner e Bray. Lo sconosciuto si nascose in una palude vicina, dalla quale assistette alla rituale morte per tortura di Nairne. Gli eventi delle prime ore del venerd\u00ec santo, 15 aprile 1715, segnarono l'inizio della guerra yamasee.\nAttacchi Yamasee e contrattacchi della Carolina del Sud.\nGli Yamasee organizzarono velocemente due gruppi di guerrieri composti da centinaia di uomini che partirono quella sera stessa. Un gruppo attacc\u00f2 gli insediamenti di Port Royal, ma Seymour Burroughs era riuscito a raggiungere la piantagione di John Barnwell lanciando l'allarme generale. Per puro caso una nave di contrabbandieri era stata catturata ed era ormeggiata a Port Royal. Quando giunsero gli Yamasee centinaia di coloni si rifugiarono sulla nave, mentre altri fuggirono in canoa.\nIl secondo gruppo attacc\u00f2 Saint Bartholomew, saccheggiandola ed incendiando le piantagioni, facendo prigionieri ed uccidendo oltre cento coloni e schiavi. Nel giro di una settimana un grosso esercito Yamasee si prepar\u00f2 ad affrontare un esercito della Carolina del Sud assemblato di fretta. Altri Yamasee si diressero a sud per trovare rifugio in fortezze improvvisate.\nLa guerra yamasee fu il primo banco di prova delle milizie della Carolina del Sud. Il governatore Craven guid\u00f2 circa 240 miliziani contro gli Yamasee. Gli Yamasee poterono solo unirsi per affrontare Craven. Vicino alla citt\u00e0 indiana di Salkehatchie (o \"Saltcatchers\" nella storpiatura anglofona), lungo il fiume Salkehatchie, fu combattuta una battaglia campale in campo aperto. Fu il tipo di scontro voluto da Craven, e per cui gli indiani non erano preparati.\nMolte centinaia di guerrieri yamasee attaccarono i circa 240 membri della milizia, cercando di aggirare gli avversari con difficolt\u00e0. Dopo l'uccisione di molti dei primi guerrieri, gli Yamasee abbandonarono lo scontro e fuggirono nelle vicine paludi. Nonostante le perdite furono abbastanza equilibrate, circa 24 per parte, il risultato fu una vittoria britannica. Le milizie inseguirono gli Yamasee riportando altre vittorie minori.\nAlexander MacKay, con esperienza di guerre con gli indiani, guid\u00f2 un gruppo a sud. Trovarono ed attaccarono circa 200 Yamasee che si erano rifugiati in un accampamento fortificato con una palizzata. Dopo due brevi assalti alle mura, gli Yamasee scelsero di ritirarsi. All'esterno della fortezza gli Yamasee subirono un'imboscata e furono decimati da MacKay e dai suoi circa 100 uomini.\nUn piccolo scontro avvenuto nell'estate del 1715 divenne conto come Combattimento Daufuskie. L'equipaggio di una nave britannica riusc\u00ec a prendere in un'imboscata un gruppo di Yamasee, uccidendone 35 e patendo un solo caduto. Gli Yamasee sopravvissuti si diressero a sud nei pressi del fiume Altamaha.\nUccisione di commercianti.\nNonostante gli Yamasee fossero il pensiero principale degli insediamenti coloniali, i commercianti britannici che operavano nel sudest si ritrovarono coinvolti nello scontro. Molti furono uccisi. Dei circa 100 commercianti in viaggio allo scoppio della guerra, 90 furono uccisi nelle prime settimane. Tra i popoli che li attaccarono vi furono Creek (Ochese, Tallapoosa, Abeika popoli dell'Alabama), Apalachee, Chickasaw, Choctaw, Catawba, Cherokee ed altri.\nFronte settentrionale.\nNel primo mese di guerra la Carolina del Sud sper\u00f2 di ricevere aiuto dagli indiani del nord, come i Catawba. Ma le prime notizie giunte da nord parlavano di Catawba e Cherokee che avevano ucciso i commercianti britannici presenti tra loro. Catawba e Cherokee non avevano attaccato i commercianti tanto velocemente quanto le trib\u00f9 meridionali. Entrambi erano indecisi su cosa fare. Alcuni commercianti della Virginia furono accusati di aver istigato i Catawba contro la Carolina del Sud. Nonostante i Catawba abbiano ucciso i commercianti della Carolina del Sud, risparmiarono quelli della Virginia.\nNel maggio del 1715 i Catawba inviarono gruppi di guerrieri contro i coloni della Carolina del Sud. Circa 400 guerrieri Catawba si unirono a 70 Cherokee e terrorizzarono la parte settentrionale della colonia. A giugno 90 unit\u00e0 di cavalleria della Carolina del Sud guidate dal capitano Thomas Barker partirono per il nord. I Catawba-Cherokee tesero un'imboscata a Barker e li uccisero tutti. Un altro gruppo di Catawba-Cherokee attacc\u00f2 una roccaforte improvvisata nella piantagione di Benjamin Schenkingh, nella quale uccisero circa 20 persone. A questo punto la Carolina del Sud non pot\u00e9 pi\u00f9 difendere il ricco distretto di Goose Creek, ma solo quelli a nord di Charles Town.\nPrima che il gruppo del nord attaccasse Charles Town, molti dei Cherokee se ne andarono, avendo saputo che le loro stesse citt\u00e0 erano minacciate. I restanti Catawba si trovarono di fronte una milizia assemblata velocemente da George Chicken. Il 13 giugno 1715 la milizia di Chicken tese un'imboscata ai Catawba attaccandone il gruppo principale. Nella battaglia del Ponds le milizie misero in fuga i Catawba. Dopo essere tornati al proprio villaggio i Catawba decisero di togliersi dalla guerra. Nel luglio 1715 i diplomatici Catawba giunsero in Virginia per informare i britannici della loro volont\u00e0 non solo di fare pace, ma di aiutare l'esercito della Carolina del Sud.\nCreek e Cherokee.\nGli indiani Ochese furono probabilmente gli istigatori della guerra almeno quanto gli Yamasee. Quando scoppi\u00f2 la guerra uccisero prontamente tutti i commercianti caroliniani presenti nel loro territorio, cos\u00ec come fecero Creek, Choctaw, Chickasaw e Cherokee.\nGli Ochese Creek erano divisi dalla Carolina del Sud da molti piccoli gruppi indiani, come Yuchi, Shawnee del fiume Savannah, Apalachee e Apalachicola. Nell'estate del 1715 gli indiani portarono molti attacchi con successo agli insediamenti britannici. In generale gli Ochese Creek furono cauti dopo aver visto l'efficacia dei contrattacchi della Carolina del Sud. I pi\u00f9 piccoli gruppi di indiani fuggirono sul fiume Savannah.\nIn molti si rifugiarono tra gli Ochese Creeks, dove stesero piani per la successiva fase della guerra. Gli Upper Creek non erano cos\u00ec decisi di combattere la guerra quanto gli Ochese Creek. Avrebbero partecipato all'invasione se le condizioni fossero state favorevoli. Uno dei problemi alla base fu il commercio di beni. I Creek dipendevano dai beni britannici che giungevano dalla Carolina del Sud. Posti di fronte ad una possibile guerra con i britannici, i Creek cercarono di stringere alleanza con spagnoli e francesi. Spagnoli e francesi furono pi\u00f9 che felici di fornire materiale ai Creek, ma non erano in grado di farlo nelle stesse quantit\u00e0 degli inglesi. Moschetti, polvere da sparo e proiettili erano necessari se i Creek volevano invadere la Carolina del Sud. Gli Upper Creek rimasero riluttanti ad un'entrata in guerra. Alla fine i Creek strinsero alleanze con francesi e spagnoli nel corso della guerra yamasee.\nGli Ochese Creeks avevano altri legami, come quelli con Chickasaw e Cherokee. I Chickasaw, dopo aver ucciso i commercianti inglesi, strinsero la pace con la Carolina del Sud. Condannarono le uccisioni di commercianti, una mossa ben accetta dalla Carolina del Sud. La posizione dei Cherokee divenne strategicamente importante.\nI Cherokee erano divisi. In generale i Lower Cherokee, che vivevano pi\u00f9 vicini alla Carolina del Sud, tendevano a sostenere la guerra. Alcuni di loro parteciparono agli attacchi Catawba agli insediamenti sul fiume Santee. Gli Overhill Cherokee, che vivevano pi\u00f9 lontano dagli inglesi, avrebbero voluto allearsi con loro e fare guerra ai Creek. Uno dei capi Cherokee che sosteneva l'alleanza con gli inglesi fu Cesare, capo di una citt\u00e0 dei Middle Cherokee.\nAlla fine del 1715 due commercianti della Carolina del Sud visitarono i Cherokee e tornarono a Charles Town con una numerosa delegazione Cherokee. Fu stretta un'alleanza e fu pianificata la guerra contro i Creek. Il mese seguente i Cherokee non si presentarono ad un incontro pianificato con i caroliniani a Savannah Town. La Carolina del Sud mand\u00f2 una spedizione di oltre 300 soldati dai Cherokee, giunti nel dicembre del 1715. Si divisero e visitarono le citt\u00e0 dei Lower, Middle e Overhill capendo quanto i Cherokee fossero divisi. Nel corso dell'inverno i capo Cherokee Cesare visit\u00f2 le varie citt\u00e0 Cherokee chiedendo sostegno nella guerra contro i Creek. Altri famosi capi Cherokee chiedevano cautela e pazienza, tra cui Charitey Hagey che congiur\u00f2 a Tugaloo, una delle citt\u00e0 vicine alla Carolina del Sud. Molti Cherokee di Lower Town volevano fare pace con la Carolina del Sud, ma non volevano combattere nessuno a parte Yuchi e Shawnee del Savannah.\nAi caroliniani fu detto che una \"bandiera di tregua\" era stata mandata dalle citt\u00e0 meridionali ai Creek, e che una delegazione di Creek aveva promesso di giungere. Sembra che Charitey Hagey ed i suoi sostenitori si siano offerti per rompere i negoziati di pace tra Creek e Carolina del Sud. Convinsero i caroliniani a modificare il proprio piano di battaglia, mentre questi ultimi passarono l'inverno nel tentativo di dissuadere Cesrare ed i Cherokee pro-guerra.\nMassacro di Tugaloo.\nIl 27 gennaio 1716 i caroliniani si riunirono a Tugaloo, dove scoprirono che una delegazione Creek era giunta e che i Cherokee ne avevano uccisi 11 o 12. I Cherokee affermarono che la delegazione Creek era di fatto un gruppo armato composto da centinaia di Creek e Yamasee, e che erano quasi riusciti a tendere un'imboscata agli uomini della Carolina del Sud. Non si sa bene cosa successe a Tugaloo. Il fatto che Cherokee e Creek si siano incontrati in privato senza la presenza inglese fa ipotizzare che i Cherokee fossero ancora divisi al loro interno sul fatto di unirsi ai Creek o agli inglesi. \u00c8 possibile che i Cherokee, relativamente nuovi al commercio con gli inglesi, sperassero di prendere il posto dei Creek come principale partner commerciale. Qualunque fosse il motivo di fondo, i morti di Tugaloo furono probabilmente il risultato di una discussione imprevedibilmente calda che, come il massacro di Pocotaligo, termin\u00f2 con un'impasse risolta con gli omicidi. Dopo il massacro di Tugaloo l'unica soluzione possibile fu la guerra tra Cherokee e Creek ed un'alleanza tra Cherokee e Carolina del Sud.\nQuest'alleanza evit\u00f2 la possibilit\u00e0 di una grande invasione Creek della Carolina del Sud. Contemporaneamente i caroliniani avevano fretta di ristabilire la pace con i Creek e non volevano combatter una guerra contro di loro. Nonostante la Carolina del Sud fornisse ai Cherokee armi e beni di commercio, non forniva il sostegno militare che i Cherokee pro-guerra speravano. Vi furono vittorie Cherokee nel 1716 e nel 1717, ma i contrattacchi Creek annullarono la volont\u00e0 Cherokee di combattere, gi\u00e0 in dubbio dall'inizio. Nonostante questo Creek e Cherokee continuarono ad attaccarsi per generazioni.\nIn risposta al massacro di Tugaloo ed agli attacchi Cherokee, gli Ochese Creek fecero aggiustamenti difensivi all'inizio del 1716. Spostarono tutte le loro citt\u00e0 dal bacino del fiume Ocmulgee al fiume Chattahoochee. Gli Ochese Creek avevano vissuto in passato sul Chattahoochee, ma si erano poi spostati sul fiume Ocmulgee e sul suo affluente, l'Ochese Creek da cui viene il termine \"Creek\", attorno al 1690 per poter essere pi\u00f9 vicini alla Carolina del Sud. Il ritorno al Chattahoochee del 1716 non fu una ritirata. La distanza tra Chattahoochee e Charles Town li proteggeva da possibili attacchi.\nNel 1716 e nel 1717, non avendo subito grossi attacchi da parte di Cherokee e inglesi, i Lower Creek acquisirono potere e ripresero le razzie contro britannici, Cherokee e Catawba. Tagliati fuori dal commercio britannico iniziarono ad avere problemi di rifornimento di munizioni, polvere da sparo ed armi d fuoco. I Cherokee invece erano ben riforniti dai britannici. Il bisogno di commercio con gli inglesi zitt\u00ec gli anti-britannici tra i Creek. All'inizio del 1717 alcuni emissari di Charles Town si trasferirono in territorio Lower Creek ed alcuni Creek andarono a Charles Town, nel tentativo di far partire i negoziati di pace. Contemporaneamente altri Lower Creeks cercavano un modo per continuare a combattere. Alla fine del 1716 un gruppo di rappresentanti di molti popoli Muskogean Creek raggiunsero il territorio delle Sei Nazioni Irochesi di New York. Colpiti dalla diplomazia Creek fli Irochesi mandarono 20 dei loro ambasciatori a riaccompagnare a casa i Creek. Irochesi e Creek furono interessati soprattutto nella pianificazione di attacchi ai nemici comuni, come Catawba e Cherokee. Ma per la Carolina del Sud un'alleanza Creek-Irochesi era una cosa da evitare a tutti i costi. In risposta la Carolina del Sud mand\u00f2 emissari nelle citt\u00e0 Lower Creek con un grosso carico di regali.\nInsicurezza lungo la frontiera.\nDopo la sconfitta di Yamasee e Catawba, la milizia della Carolina del Sud rioccup\u00f2 gli insediamenti abbandonati e cerc\u00f2 di rendere nuovamente sicura la frontiera, trasformando molti edifici delle piantagioni in fortificazioni. La milizia riusc\u00ec ad evitare una tattica aggressiva, ma non fu in grado di difendere la colonia dalle razzie. Membri delle milizie iniziarono a disertare nell'estate del 1715, alcuni preoccupati per le proprie famiglie e propriet\u00e0 ed altri semplicemente ansiosi di abbandonare la Carolina del Sud.\nIn risposta al fallimento della milizia, il governatore Craven la sostitu\u00ec con un esercito professionista (ovvero un esercito di soldati pagati). Nell'agosto 1715 il nuovo esercito caroliniano contava 600 cittadini, 400 schiavi neri, 170 indiani amici e 300 soldati di Carolina del Nord e Virginia. Fu la prima volta che la milizia della Carolina del Sud fu sciolta e sostituita da un esercito professionista. Fu anche famoso per la grande quantit\u00e0 di schiavi neri arruolati (la paga la percepivano i proprietari).\nNonostante tutto neanche questo esercito riusc\u00ec a rendere sicura la colonia. Gli indiani ostili si rifiutarono di combattere battaglie campali, preferendo razzie ed imboscate. Inoltre gli indiani occupavano un territorio talmente vasto che era impossibile attaccarli con un esercito. L'esercito fu sciolto dopo l'alleanza fatta con i Cherokee all'inizio del 1716.\nConclusione.\nDato il coinvolgimento nella guerra di molte trib\u00f9, con vari livelli di partecipazione, non vi fu una fine precisa del conflitto. Per alcuni la crisi si concluse in uno o due mesi. I Lords Proprietor della colonia credettero che la colonia non fosse pi\u00f9 in pericolo mortale dopo le prime due settimane. Per altri fu l'alleanza con i Cherokee all'inizio del 1716 che pose fine alla guerra. Trattati di pace furono firmati con varie trib\u00f9 Creek e con i Muskogean alla fine del 1717. Alcuni per\u00f2 non firmarono mai, e rimasero armati. Yamasee e Apalachicola si spostarono verso sud, ma continuarono a razziare gli insediamenti meridionali della Carolina del Sud fino agli anni 1720. La sicurezza lungo la frontiera rimase un problema.\nConseguenze.\nCambiamenti politici.\nNonostante siano serviti molti anni, la guerra yamasee port\u00f2 direttamente alla defenestrazione dei Lords Proprietor della Carolina del Sud. Nel 1720 inizi\u00f2 il processo di transizione da colonia privata a colonia della corona britannica. Servirono nove anni, ma nel 1729 Carolina del Sud e Carolina del Nord divennero ufficialmente propriet\u00e0 della corona. Gli abitanti della Carolina del Sud non erano contenti del sistema esistente prima della guerra yamasee, ma la richiesta di cambiamento divenne forte nel 1715, dopo la prima fase della guerra, per poi esplodere negli anni seguenti.\nLa guerra yamasee port\u00f2 anche alla creazione della colonia della Georgia. Anche se ci furono altri fattori coinvolti nella fondazione della Georgia, questa non sarebbe stata possibile senza la ritirata degli Yamasee. I pochi Yamasee rimasti divennero noti come Yamacraw. James Edward Oglethorpe negozi\u00f2 con gli Yamacraw per ottenere il permesso la terra su cui fondare la propria capitale dei Savannah.\nConseguenze per gli indiani.\nNei primi anni della guerra gli Yamasee persero circa un quarto della loro popolazione, uccisa o fatta schiava. I sopravvissuti si trasferirono a sud verso il fiume Altamaha, una regione che avevano abitato gi\u00e0 nel XVII secolo. Non riuscirono ad abitarci pacificamente, e poco dopo divennero rifugiati. Gli Yamasee erano etnicamente misti, e dopo la guerra yamasee si divisero. Circa un terzo dei sopravvissuti scelse di insediarsi tra i Lower Creek, diventando parte di una nuova confederazione Creek. Buona parte dei restanti si unirono ai rifugiati Apalachicola trasferitisi nelle vicinanze di St. Augustine nell'estate del 1715. Nonostante i numerosi tentativi di firmare una pace il conflitto tra Carolina del Sud e Yamasee prosegu\u00ec per decenni. Gli Yamasee della Florida spagnola furono indeboliti da malattie e da altri fattori. I sopravvissuti furono assorbiti dai Seminole.\nLe varie trib\u00f9 proto-Creek Muskogean si strinsero dopo la guerra yamasee. La rioccupazione del fiume Chattahoochee da parte degli Ochese Creek, con i resti di Apalachicola, Apalachee, Yamasee ed altri, rappresent\u00f2 per gli europei un nuovo popolo e per questo aveva bisogno di un nuovo nome. Per gli spagnoli furono la reincarnazione degli Apalachicola del XVII secolo. Tra gli inglesi divenne comune il termine \"Lower Creek\".\nI Catawba assorbirono molti resti di Cheraw, Congaree, Santee, Pee Dee, Waxhaw, Wateree, Waccamaw e Winyah, anche se questi rimasero indipendenti per anni. La confederazione Catawba usc\u00ec dalla guerra yamasee come la pi\u00f9 potente forza indiana della regione di Piedmont, soprattutto dopo che i Tuscarora migrarono per unirsi agli Irochesi del nord. Nel 1716, un anno dopo che i Catawba avevano stretto pace con Carolina del Sud, alcuni Santee e Waxhaw uccisero molti coloni. In risposta il governo caroliniano chiese ai Catawba di \"attaccarli ed eliminarli\", cosa che i Catawba fecero. I sopravvissuti Santee e Waxhaw furono assorbiti dai Catawba come schiavi o \"adottati\". I Cheraw rimasero generalmente ostili per anni."}
{"id": "5008841", "revid": "339392", "url": "https://it.wikipedia.org/wiki?curid=5008841", "title": "Guerra Yemassee", "text": ""}
{"id": "5008842", "revid": "599013", "url": "https://it.wikipedia.org/wiki?curid=5008842", "title": "Cattedrale di Sant'Ignazio (Linz)", "text": "Lex cattedrale di Sant'Ignazio o Duomo vecchio (in tedesco \"Alter Dom\") si trova a Linz, in Austria. La chiesa \u00e8 stata cattedrale della diocesi di Linz dal 1785 al 1909.\nStoria.\nInizialmente la cattedrale era la chiesa dei gesuiti. La prima pietra fu posta nel 1669 da David Fuhrman. Dopo un periodo di costruzione di poco meno di 20 anni, l'edificio, realizzato su progetto di Pietro Francesco Carlone, venne dedicato nel 1678 a sant'Ignazio di Loyola, il fondatore della Compagnia di Ges\u00f9.\nNel 1773 l'ordine dei Gesuiti fu abolito e l'imperatore Giuseppe II, con un accordo datato 4 luglio 1784, ottenne dalla diocesi di Passau la cessione delle parrocchie in Alta Austria e fond\u00f2 le diocesi di Linz. Dopo la conferma con la bolla papale del 28 gennaio del 1785 da parte di papa Pio VI, il vescovo ausiliare di Passau, Ernest Johann Nepomuk Graf Herberstein, divenne primo vescovo di Linz. La chiesa dei Gesuiti venne scelta come cattedrale della nuova diocesi.\nVerso la fine del XIX secolo la cattedrale era insufficiente per il numero dei fedeli. Il Duomo Nuovo dal 1909 divenne nuova cattedrale di Linz e da allora la cattedrale di Sant'Ignazio \u00e8 chiamata \"Duomo Vecchio\".\nDescrizione.\nIl Duomo \u00e8 a navata unica. L'altare maggiore \u00e8 un capolavoro di Giovanni Battista Colombo e Giovanni Battista Barbarino. La pala d'altare raffigura l'Assunzione di Maria in cielo. Gli stalli del presbiterio sono stati scolpiti da artisti locali e sono decorati con i volti di mostri e nani. Il coro ligneo intagliato del XVII secolo \u00e8 stato trasferito dal monastero di Garsten. L'organo barocco \u00e8 stato costruito da Franz Xaver Krismann e per tredici anni \u00e8 stato suonato da Anton Bruckner, in quanto organista di Linz."}
{"id": "5008843", "revid": "824274", "url": "https://it.wikipedia.org/wiki?curid=5008843", "title": "Torneo di Wimbledon 1946 - Doppio femminile", "text": "Louise Brough e Margaret Osborne hanno battuto in finale Pauline Betz e Doris Hart 6-3, 2-6, 6-3."}
{"id": "5008854", "revid": "466539", "url": "https://it.wikipedia.org/wiki?curid=5008854", "title": "Ed Reynolds", "text": " Fu scelto nel corso del quinto giro (162\u00ba assoluto) del Draft NFL 2014. Al college gioc\u00f2 a football alla Stanford University.\nCarriera professionistica.\nPhiladelphia Eagles.\nReynolds fu scelto nel corso del quinto giro del Draft NFL 2014 dai Philadelphia Eagles. Dopo non essere mai sceso in campo nella sua prima stagione, nella successiva gioc\u00f2 in sei gare mettendo a segno 21 tackle e un intercetto.\nCleveland Browns.\nNel 2016, Reynolds firm\u00f2 con i Cleveland Browns."}
{"id": "5008859", "revid": "228587", "url": "https://it.wikipedia.org/wiki?curid=5008859", "title": "I grandi successi (1990-1992)", "text": "I grandi successi (1990-1992) \u00e8 una raccolta del gruppo musicale italiano dei Ricchi e Poveri del 1994.\nNel disco sono compresi quindici brani provenienti dagli ultimi due album in studio registrati dal gruppo: \"Buona giornata e...\" del 1990 e \"Allegro Italiano\" del 1992, entrambi pubblicati dall'etichetta discografica EMI Music. Fra le tracce figurano gli ultimi due pezzi sanremesi del trio (\"Buona giornata\" del 1990 e \"Cos\u00ec lontani\" del 1992), alcune cover di note canzoni della musica italiana e rivisitazioni di vecchi successi della band (\"Che sar\u00e0\", \"La prima cosa bella\", \"Se m'innamoro\" e \"M'innamoro di te\")."}
{"id": "5008860", "revid": "1442080", "url": "https://it.wikipedia.org/wiki?curid=5008860", "title": "Torneo di Wimbledon 1947 - Doppio femminile", "text": "Doris Hart e Patricia Canning Todd hanno battuto in finale Louise Brough e Margaret Osborne 3-6, 6-4, 7-5."}
{"id": "5008879", "revid": "916580", "url": "https://it.wikipedia.org/wiki?curid=5008879", "title": "Cheilinoides cyanopleura", "text": ""}
{"id": "5008881", "revid": "916580", "url": "https://it.wikipedia.org/wiki?curid=5008881", "title": "Cirrhilabrus heterodon", "text": ""}
{"id": "5008882", "revid": "1442080", "url": "https://it.wikipedia.org/wiki?curid=5008882", "title": "Torneo di Wimbledon 1948 - Doppio femminile", "text": "Louise Brough e Margaret Osborne hanno battuto in finale Doris Hart e Patricia Canning Todd 6-1, 6-1."}
{"id": "5008886", "revid": "1543377", "url": "https://it.wikipedia.org/wiki?curid=5008886", "title": "Potassic-ferro-pargasite", "text": "La potassic-ferro-pargasite \u00e8 un minerale, un anfibolo classificato come appartenente al sottogruppo degli anfiboli di calcio in base alla revisione della nomenclatura degli anfiboli del 2012 (IMA 2012).\n\u00c8 analogo alla pargasite con potassio in sostituzione del sodio e ferro ferroso (Fe2+) in sostituzione del magnesio.\nIl minerale \u00e8 stato descritto in base ad un ritrovamento avvenuto in una cava abbandonata nella localit\u00e0 di Kabutoichiba, Kameyama, prefettura di Mie, Giappone centrale ed approvato dall'IMA nel 2007 con il nome di potassic-ferropargasite.\nCampioni con composizione analoga erano gi\u00e0 stati descritti in precedenza ma non era stato richiesto dagli scopritori il riconoscimento come nuova specie.\nIl nome \u00e8 stato attribuito in relazione alla pargasite ed al contenuto di ferro (Fe2+) e potassio.\nMorfologia.\nLa potassic-ferro-pargasite \u00e8 stata descritta a partire da un campione formato da cristalli da subedrali ad anedrali grandi fino a 0,7\u00a0mm di colore nero.\nOrigine e giacitura.\nLa potassic-ferro-pargasite \u00e8 stata descritta in base ad un ritrovamento avvenuto nella cornubianite scistosa ricca di calcare (della quale \u00e8 uno dei componenti) associata a calcite, biotite, feldspato ricco di potassio, plagioclasio, scapolite e titanite e piccole quantit\u00e0 di clorite. La titanite, la biotite ed il feldspato sono presenti anche come inclusioni. schistose calcareous hornfels\n\u00c8 stata descritta anche in un giacimento piroclastico, in rocce sottoposte a metamorfismo termico, nell'ortogneiss, nello gneiss e nello skarn.\nCaratteristiche ottiche.\nLa potassic-ferro-pargasite presenta un distinto pleocroismo (da verde chiaro a verde bluastro)."}
{"id": "5008894", "revid": "1442080", "url": "https://it.wikipedia.org/wiki?curid=5008894", "title": "Torneo di Wimbledon 1949 - Doppio femminile", "text": "Louise Brough e Margaret Osborne hanno battuto in finale Gussy Moran e Patricia Todd 8-6, 7-5."}
{"id": "5008897", "revid": "438678", "url": "https://it.wikipedia.org/wiki?curid=5008897", "title": "BEREC", "text": ""}
{"id": "5008900", "revid": "1442080", "url": "https://it.wikipedia.org/wiki?curid=5008900", "title": "Torneo di Wimbledon 1950 - Doppio femminile", "text": "Louise Brough e Margaret Osborne hanno battuto in finale Shirley Fry e Doris Hart 6-4, 5-7, 6-1."}
{"id": "5008904", "revid": "1494169", "url": "https://it.wikipedia.org/wiki?curid=5008904", "title": "Chiara Valentini", "text": ""}
{"id": "5008908", "revid": "287204", "url": "https://it.wikipedia.org/wiki?curid=5008908", "title": "Antonella Manzoni", "text": "\u00c8 un'atleta italiana che compete nella coppa del mondo."}
{"id": "5008913", "revid": "1442080", "url": "https://it.wikipedia.org/wiki?curid=5008913", "title": "Torneo di Wimbledon 1951 - Doppio femminile", "text": "Shirley Fry e Doris Hart hanno battuto in finale Louise Brough e Margaret Osborne 6-3, 13-11."}
{"id": "5008917", "revid": "1216132", "url": "https://it.wikipedia.org/wiki?curid=5008917", "title": "Gog (romanzo)", "text": "Gog \u00e8 un romanzo satirico di Giovanni Papini del 1931.\n\u00c8 una raccolta di brani tratti dal diario immaginario del personaggio che d\u00e0 il nome al libro, storie caratterizzate da un pessimismo alla Huxley sul \u00abdestino brillante\u00bb offerto all'uomo moderno dalle societ\u00e0 capitalistiche.\nPapini lo definisce \u00abun documento singolare e sintomatico: spaventoso, forse, ma di un certo valore per lo studio dell'uomo e del nostro secolo\u00bb, pubblicandolo per \u00abfar cosa utile\u00bb al lettore, \u00abperch\u00e9 si scorgono meglio, in questo ingrandimento grottesco, le malattie segrete (spirituali) di cui soffre la presente civilt\u00e0\u00bb.\nIl romanzo, scritto forma di diario, divenne uno dei pi\u00f9 noti di Papini e venne tradotto anche in America. Per i suoi spunti fantastici l'opera \u00e8 accostata ai primi gli esempi della fantascienza italiana tra le due guerre. Il romanzo \u00e8 stato anche accusato di antisemitismo. Il romanzo venne scelto nell'aprile 1943 dalla Radio di Vichy per una trasmissione di propaganda, e una scuola di allievi di Sal\u00f2 lo adotta lo stesso anno come testo in un corso di antisemitismo.\n\"Gog\" ebbe un seguito vent'anni dopo, con \"Il libro nero - Nuovo diario di Gog\" (1951).\nTrama.\nL'autore del diario, nonch\u00e9 narratore della storia \u00e8 Gog. \u00abIl suo vero nome era, pare, Goggins ma fin da giovane l\u2019avevano sempre chiamato Gog e questo diminutivo gli piacque perch\u00e9 lo circonfondeva d\u2019una specie di aureola biblica e favolosa: Gog re di Magog.\u00bb Papini sostiene di aver ricevuto i fogli sparsi del diario di Gog direttamente dall'autore poco prima della sua morte e di averlo voluto pubblicare dopo una lunga opera di ricomposizione dei vari frammenti.\nGog \u00e8 un uomo originario di isola delle Hawaii, nato da madre indigena e da ignoto padre di razza bianca, che dopo un'infanzia e una giovinezza povera si trasferisce negli Stati Uniti diventando miliardario. Disincantato e insoddisfatto, Gog abbandona il lavoro e decide di partire per il mondo per cercare di capire il senso dell'esistenza. Durante il suo lungo viaggio incontra gli uomini pi\u00f9 eccezionali del suo tempo, da Henry Ford a Vladimir Lenin ad Albert Einstein a Gandhi, a H.G. Wells a G. B. Shaw. Tutti questi grandi personaggi deludono Gog, che finisce per avere una considerazione sempre pi\u00f9 bassa del genere umano. Solo nel capitolo conclusivo del libro Gog sembra recuperare fiducia nell'uomo. Fintosi povero, perch\u00e9 \u00abPer chi ha posseduto tutto quel che si pu\u00f2 comprare al mondo non c'\u00e8 rifugio che nella miseria.\u00bb riceve aiuto da una bambina, che, vedendolo affamato, gli offre un pezzo di pane. Finito di mangiare Gog si chiede \u00abNon ho mai sentito un sapore cos\u00ec buono e ricco. Che sia questo il vero cibo dell'anima? e questa la vera vita?\u00bb.\nRiconoscimenti.\nL'edizione francese del romanzo ha vinto nel 2006 il Premio Nocturne."}
{"id": "5008918", "revid": "599013", "url": "https://it.wikipedia.org/wiki?curid=5008918", "title": "Johan Markusson", "text": "Carriera.\nCresciuto nelle giovanili di Hagastr\u00f6ms SK e Bryn\u00e4s IF, ha giocato per buona parte della sua carriera in Hockeyallsvenskan, la seconda serie svedese, con le maglie di Bodens IK, IK Oskarshamn e V\u00e4xj\u00f6 Lakers. Di questa squadra divenne capitano a partire dalla stagione 2008-2009, e con questi gradi port\u00f2 la squadra alla promozione in Elitserien al termine della stagione 2010-2011.\nNelle successive tre stagioni raccolse 157 presenze in massima serie, prima di annunciare il ritiro per problemi fisici al termine della stagione 2013-2014, quando la squadra riusc\u00ec a raggiungere i play-off."}
{"id": "5008924", "revid": "824274", "url": "https://it.wikipedia.org/wiki?curid=5008924", "title": "Torneo di Wimbledon 1952 - Doppio femminile", "text": "Shirley Fry e Doris Hart hanno battuto in finale Louise Brough e Maureen Connolly 8-6, 6-3."}
{"id": "5008925", "revid": "123915495", "url": "https://it.wikipedia.org/wiki?curid=5008925", "title": "Fausto Cerentin", "text": "\u00c8 stato tre volte campione del mondo, tre volte campione europeo e otto volte campione italiano, ha vinto diverse gare di Coppa del Mondo, ha fatto parte della squadra Nazionale dal 1991 al 2015.\nBiografia.\nNato a Belluno e residente a Cirvoi, un piccolo paese a pochi passi da Belluno, Cerentin inizia la sua attivit\u00e0 nei primi anni 1990 raggiungendo i migliori risultati ai Campionati del Mondo Junior. Nel 1991 a Lanzo d'Intelvi \u00e8 secondo in slalom e il terzo in slalom gigante e nel 1992 vince la medaglia d'oro in slalom gigante a K\u00e1lnica.\nI primi risultati di rilievo nella categoria assoluta li ottiene ai Campionati Europei nel 1996 a Forni di Sopra quando a sorpresa vince tre volte l'oro, nello slalom gigante, super-G e in combinata. L'anno dopo nel 1997 ai Campionati Mondiali Assoluti a M\u00fcstair arriva secondo nella combinata, terzo nello slalom gigante e nel super-G e quarto in slalom. Ai Campionati Mondiali del 1999 a Gaal vince il bronzo nello slalom gigante. Nelle successive tre edizioni dei Campionati Mondiali, manca pi\u00f9 volte di poco una medaglia. Nel 2001 il suo miglior piazzamento \u00e8 il quinto nello slalom e nel 2003 ottiene un quarto nello slalom e nella combinata, sesto posto nello slalom gigante e il nono nel Super-G. Ottiene il quarto posto nella combinata, quinto nello slalom, slalom gigante e il sesto nel Super-G del 2005. Ai Campionati del Mondo 2007 in Repubblica Ole\u0161nice v Orlick\u00fdch hor\u00e1ch riusciva ad ottenere i suoi migliori risultati. Con due medaglie d'oro in slalom gigante e super-G, ha vinto il suoi primi titoli mondiali aggiungendo altre due medaglie d'argento in slalom e nel super-combinata. Dopo non aver potuto partecipare ai Campionati Mondiali del 2009 a Rettenbach a causa di un infortunio, Cerentin ha vinto la medaglia di bronzo nello slalom gigante ai Mondiali 2011 a Goldingen. Ha anche finito quarto nel super-G, ma solo 18 \u00b0 nello slalom. Nel super-combinata \u00e8 stato squalificato per salto di porta nello slalom dopo essere stato situato nella gara di Super-G al terzo posto. Ai Mondiali del 2013 a Shichikashuku Miyagi riesce ad ottenere una medaglia di bronzo nella Super-Combinata oltre a un quarto in Super-G e due quinti posti in slalom e slalom gigante. Cerentin conclude la sua carriera agonistica con i Mondiali del 2015 a Tambre incrementando i suoi risultati con un oro in slalom gigante e un argento in Super-G oltre a un quinto posto in Super-Combinata e sesto in slalom.\nIn Coppa del Mondo Cerentin ha partecipato a circa 100 gare ottenendo nelle stagioni 2002, 2006 e 2007 con numerosi podi il terzo posto nella classifica generale. La sua ultima vittoria nella Coppa del Mondo \u00e8 riuscito ad ottenerla nella super combinata di Rettenbach nella stagione 2014. L'ultimo risultato di rilievo \u00e8 stato la vittoria della coppa di specialit\u00e0 nella Super-Combinata nel 2014. Ai campionati italiani Cerentin ha vinto otto titoli."}
{"id": "5008929", "revid": "1652635", "url": "https://it.wikipedia.org/wiki?curid=5008929", "title": "Tommaso Giulini", "text": "Biografia.\nDopo la laurea in economia aziendale all'Universit\u00e0 commerciale Luigi Bocconi di Milano nel 2001, Giulini lavor\u00f2 presso un'azienda francese, la Intelligent Sales Object come marketing manager.\nNel 2003 divenne direttore commerciale dell'azienda di famiglia, la Fluorsid S.p.A., e successivamente, dal 2006 al 2014, ricopr\u00ec la carica di amministratore delegato. Nel corso del suo mandato, il sito produttivo dell'azienda fu integrato con il quarto e il quinto reattore per la produzione di fluoruro di alluminio, raddoppiando l'impianto di produzione di acido solforico, vapore ed energia elettrica. \nNel 2013 assunse la carica di presidente di Fluorsid Group.\nDal 2005 al 2017 \u00e8 stato consigliere di amministrazione in Laminazione Sottile S.p.A, dal 2006 al 2010 di ICIB S.p.A., di cui \u00e8 divenuto presidente nel 2010, mantenendo la carica fino al 2016.\nNel 2008 \u00e8 stato nominato amministratore di SFM SA (Soci\u00e9t\u00e9 pour la Fabrication du Magn\u00e9sium); nel 2009 \u00e8 stato nominato vicepresidente del consiglio di amministrazione della societ\u00e0, assumendo la carica di presidente nel 2012, mantenuta fino al 2018.\nCalcio.\nCome giocatore ha un passato da portiere nelle giovanili del Milan e, a livello non professionistico, della squadra \"U.S. Orione\" nella provincia di Milano.\nHa fatto parte, dal 2005 al 2013, del CdA dell'. A gennaio 2019 detiene ancora 5.070 azioni (pari allo 0,000034% dell\u2019azionariato).\nNel 2011 ha partecipato alle trattative col patron della Pro Patria, Savino Tesoro, per la cessione della societ\u00e0 di Busto Arsizio, che alla fine fu acquistata per\u00f2 da Pietro Vavassori.\nNel giugno 2014 acquista, per conto del gruppo Fluorsid, il 100% del pacchetto azionario del Cagliari Calcio, rilevandolo da Massimo Cellino.\nGiulini chiam\u00f2 subito in panchina Zeman. I risultati per\u00f2 non confermarono le attese e il Cagliari retrocesse in Serie B dopo che Zeman fu esonerato per due volte, risalendo per\u00f2 in Serie A l'anno successivo, con l'allenatore Massimo Rastelli.\nNella stagione 2015-16 il Cagliari vince infatti per la prima volta nella propria storia il torneo cadetto, venendo promosso in serie A.\nNella stagione 2017-18 la squadra evita la retrocessione nelle ultime due giornate.\nPer la stagione 2018-19 Giulini affida la squadra a Rolando Maran. L'8 ottobre 2018 Giulini riceve il \"Premio Scopigno\" come miglior presidente dell'anno per la stagione 2017-2018."}
{"id": "5008938", "revid": "113153547", "url": "https://it.wikipedia.org/wiki?curid=5008938", "title": "Chiara Valentini (giornalista)", "text": "Biografia.\nSi laurea in giurisprudenza a Parma con una tesi sul delitto d'onore. In quegli anni organizza il Festival internazionale del Teatro sperimentale e universitario e con Andrea Calzolari e Oddone Pattini, fonda la rivista delle neoavanguardie \"Teatro Festival\".\nPresa la via del giornalismo, collabora col \"Corriere della Sera\", nella pagina dei giovani. Nel 1968 \u00e8 selezionata fra 1300 candidati al primo e unico concorso pubblico RAI per telecronisti. Non entra tra i 23 vincitori ma inizia ugualmente una brillante carriera nel settore.\nPer un anno fa apprendistato a Roma all'ombra di Nuccio Fava, Giancarlo Saltalmassi, Paolo Frajese, Bruno Pizzul, Bruno Vespa. Ben presto per\u00f2 accetter\u00e0 la proposta di Lamberto Sechi di far parte del gruppo di giovani d'assalto che dovranno rilanciare il settimanale \"Panorama\", e ritorna a Milano. Per \"Panorama\" scriver\u00e0 di contestazione e di femminismo diventando in seguito il primo caposervizio donna, nel settore cultura.\nNegli anni Settanta inizia una proficua attivit\u00e0 di scrittrice biografica e d'inchiesta. Lascia quindi \"Panorama\" per dissensi con l'allora direttore Claudio Rinaldi, per \"L\u2019Espresso\" diretto da Giovanni Valentini. Qui seguir\u00e0 le vicende dell'ultima Unione Sovietica e della prima Russia.\nNegli anni Novanta viene mandata a fare un reportage sugli stupri etnici in Bosnia e ne scrive su \"L'Espresso\" prima e in un pamphlet, \"L'arma dello stupro\", con Elena Doni. Da allora il suo lavoro giornalistico si intreccia con la galassia post femminista e le sue battaglie."}
{"id": "5008946", "revid": "824274", "url": "https://it.wikipedia.org/wiki?curid=5008946", "title": "Torneo di Wimbledon 1953 - Doppio femminile", "text": "Shirley Fry e Doris Hart hanno battuto in finale Maureen Connolly e Julia Sampson 6-0, 6-0."}
{"id": "5008947", "revid": "125749667", "url": "https://it.wikipedia.org/wiki?curid=5008947", "title": "Bloodborne", "text": "Bloodborne \u00e8 un videogioco souls-like dark fantasy sviluppato dalla software house giapponese FromSoftware, con la collaborazione di SCE Japan Studio e pubblicato da Sony Computer Entertainment esclusivamente per PlayStation 4. Diretto da Hidetaka Miyazaki, gi\u00e0 ideatore di \"Demon's Souls\" e di \"Dark Souls\". Precedentemente conosciuto come \"Project Beast\", viene annunciato all'E3\u00a02014 di Los Angeles. La sua pubblicazione \u00e8 avvenuta a fine marzo 2015 in tutto il mondo.\nUna versione del gioco intitolata \"Bloodborne: Game of The Year Edition\" (\"Bloodborne: The Old Hunters\" in Giappone) \u00e8 disponibile in occidente dal 25 novembre 2015 e contiene l'espansione uscita il giorno prima.\nAcclamato unanimemente dalla stampa internazionale, il gioco \u00e8 stato promosso a pieni voti dalla critica, raggiungendo in alcuni casi la valutazione massima.\nTrama.\nAmbientazione.\n\"Bloodborne\" \u00e8 ambientato a Yharnam, una decrepita citt\u00e0 gotica nota per essere avanzata nella pratica della somministrazione del sangue. Nel corso degli anni, numerosi viaggiatori sono giunti nella citt\u00e0 per cercare un rimedio per i loro malanni; il protagonista giunger\u00e0 l\u00ec in cerca di un modo per guarirsi da una misteriosa malattia nota come Sangue smunto. Giunto in citt\u00e0, tuttavia, si rende conto che Yharnam \u00e8 flagellata da una misteriosa malattia endemica che ha tramutato quasi tutti i suoi abitanti in creature mostruose. Il giocatore dovr\u00e0 quindi vagare per le strade della citt\u00e0 nella notte della Caccia, sconfiggendone gli abitanti infetti per fermare l'origine della piaga e fuggire dall'Incubo. Tempo fa, i residenti di Yharnam avevano iniziato a venerare antiche e misteriose entit\u00e0, conosciute come Grandi Esseri, dopo che gli studenti dell'Accademia di Byrgenwerth avevano scoperto i resti di un'antica civilt\u00e0 dove ora sorge Yharnam. I Grandi Esseri hanno quindi fornito alla citt\u00e0 il sangue grazie al quale \u00e8 rinomato, che ha per\u00f2 al tempo stesso dato origine alla piaga.\nTrama.\nIl protagonista, un cacciatore, si risveglia su di un letto e nota che un anziano lo sta operando. L'uomo spiega di stare effettuando su di lui una trasfusione di sangue per curare una malattia di origine ignota. Avverte quindi il cacciatore che potrebbe stare per sperimentare un'esperienza che potrebbe ricordargli un brutto sogno. Lo schermo si fa quindi nero, e una volta ritornato normale ci si accorge che delle misteriose creature scheletriche (note come \"Messaggeri\") stanno avanzando verso il cacciatore. Una volta che il giocatore avr\u00e0 terminato di creare il personaggio, il cacciatore si risveglier\u00e0 sul lettino di una clinica di Yharnam.\nPoco dopo il suo arrivo, il giocatore trova la sua prima lanterna che, una volta accesa, lo trasporta in una misteriosa dimensione nota come Sogno del Cacciatore. L\u00ec, si imbatte in due personaggi: Gehrman, un anziano in sedia a rotelle che gli fornisce dei consigli, e l'Automa, una bambola di dimensioni umane che lo assiste nel livellare. Gehrman informa il protagonista che per ottenere il sangue di cui ha bisogno e fuggire dal sogno, dovr\u00e0 cacciare i vari mostri che invadono Yharnam e fermare la fonte della piaga.\nMentre viaggia attraverso Yharnam centrale, la seconda area di gioco, un uomo gli consiglia di cercare la Chiesa della Cura, che era incaricata di gestire la somministrazione del sangue, collegata alla piaga. Lungo la strada, il cacciatore incontra Padre Gascoigne, un altro cacciatore della chiesa che cerca di ucciderlo per impedirgli di trasformarsi. Nonostante Gascoigne stesso si trasformi in una mostruosa creatura simile a un licantropo a met\u00e0 dello scontro, il protagonista riesce a ucciderlo e prosegue, raggiungendo Cathedral Ward. Ucciso il vicario Amelia, tramutatasi in una bestia, il cacciatore entra in contatto con un artefatto che gli permette di visitare un luogo noto come Byrgenwerth. Giunto l\u00ec e sconfitti tre nemici noti come Ombre di Yharnam, il cacciatore trova e uccide una creatura cosmica di nome Rom. Con la sua morte, il protagonista acquisisce un livello maggiore di comprensione e riesce a vedere la Regina Yharnam, antica entit\u00e0 appartenente all'antica civilt\u00e0 e che ha dato alla luce Mergo, la fonte dell'Incubo. Grazie alle sue nuove abilit\u00e0, il cacciatore raggiunge il precedentemente invisibile villaggio di Yahar'gul, dove risiedono i Grandi Esseri, studiati e venerati dagli Scolari di Mensis. Essi desideravano infatti dare origine a un nuovo Grande Essere che hanno soprannominato il Rinato. Uccisa anche questa entit\u00e0, il protagonista accede all'Incubo di Mensis, dove affronta e uccide il professore degli scolari, Micolash. In seguito, incontra finalmente Mergo e la sua badante, la Balia di Mergo. Uccise entrambe, inizia la fase finale del gioco. Una volta che il protagonista ritorna al Sogno del Cacciatore, Gehrman si offre di liberarlo dal sogno e di farlo ritornare nel mondo normale.\nA questo punto, a seconda delle azioni del giocatore, sono possibili tre finali differenti. Accettare l'offerta di Gehrman risulta nel finale \"Alba di Yharnam\": Gehrman usa la sua falce per decapitare il cacciatore, che si risveglia a Yharnam al sorgere del sole; nel sogno, l'Automa d\u00e0 l'addio al cacciatore e gli augura di trovare la via nel mondo della veglia. Rifiutare la sua offerta, invece, sblocca due possibili finali. Il finale normale, \"Rispettare i desideri\", \u00e8 quello sbloccabile normalmente: per impedire al cacciatore di rimanere intrappolato nel sogno al posto suo, Gehrman lo affronta. Una volta sconfitto, un Grande Essere conosciuto come Presenza della luna discende dal cielo e abbraccia il cacciatore, legandolo al sogno. Tempo dopo, l'Automa viene vista spingere la sedia a rotelle di Gehrman sulla quale si trova il protagonista, affermando che una nuova caccia sta per cominciare, facendo cos\u00ec intuire che il cacciatore ha preso il posto di Gehrman e ora guider\u00e0 i futuri cacciatori. Nel corso del gioco, il giocatore potr\u00e0 trovare quattro oggetti noti come Terzi di cordone ombelicale, che si formano quando un Grande Essere cerca di riprodursi usando un essere umano come sostituto. Se si consumano almeno tre di questi oggetti prima di rifiutare l'offerta di Gehrman, verr\u00e0 sbloccato un terzo finale, \"L'inizio dell'infanzia\". Il protagonista viene raggiunto dalla Presenza della luna, ma riesce a resisterle e ad affrontarla, sconfiggendola. Sconfitto anche questo Grande Essere, il giocatore si trasforma in un neonato Grande Essere e viene accudito dall'Automa.\nModalit\u00e0 di gioco.\nIl gameplay, molto simile ai precedenti giochi di FromSoftware \"Demon's Souls\" e \"Dark Souls\", \u00e8 un action RPG esplorativo in terza persona. Tra le novit\u00e0, sono state riviste le meccaniche di \"backstab\" (colpo alle spalle) e di \"parry\" e \"reposte\" (parata e contrattacco). Quest'ultima, in particolare, vista la mancanza di scudi viene effettuata con l'utilizzo delle armi da fuoco, equipaggiabili solo nella mano sinistra, mentre la destra \u00e8 destinata a impugnare le armi da mischia. Sono disponibili diversi set di equipaggiamento, tutti nascosti nel mondo di gioco o sbloccabili dopo aver sconfitto determinati nemici. Le \"anime\" di \"Demon's Souls\" e \"Dark Souls\" sono state sostituite dagli \"echi del sangue\", mentre i \"punti intuizione\" permetteranno al giocatore di vedere cose aggiuntive, a costo di una maggiore debolezza allo status negativo Follia e il potenziamento di alcuni nemici. Per potenziare il proprio cacciatore si possono usare svariate rune, equipaggiabili quattro alla volta, e gemme con cui \u00e8 possibile aumentare il danno delle armi (oppure altre caratteristiche, quali la riduzione dell'energia necessaria per usare l'arma oppure aggiungere danni da avvelenamento e altro ancora). Le gemme si dividono in base alla forma, al tipo di effetto prodotto e al livello; solitamente le pi\u00f9 potenti sono date in premio casualmente nei Sotterranei dei Calici (\"Chalice Dungeon\"), dungeon opzionali non collegati direttamente con la storia principale. Oltre alle armi principali, sono disponibili anche oggetti offensivi come molotov, coltelli e gli attrezzi speciali del cacciatore, che sostituiscono le magie e i miracoli di \"Demon's Souls\" e \"Dark Souls\". Per quanto riguarda il sistema di \"rinascita del personaggio\" dopo la morte (il gioco viene continuamente salvato in automatico e non esiste game over), i 'fal\u00f2' di \"Dark Souls\" sono stati sostituiti dalle 'lanterne'. Le zone della storia principale, anche se intercollegate tra loro, sono comunque raggiungibili direttamente dalla zona principale chiamata \"Sogno del Cacciatore\", dove (come nel Nexus di \"Demon's Souls\") \u00e8 possibile aumentare di livello il proprio personaggio, acquistare oggetti di cura o combattimento e potenziare le proprie armi.\nCome in altri videogiochi di FromSoftware, \u00e8 possibile collaborare online con altri giocatori in tutto il mondo evocandoli in determinate zone di gioco o invaderli come cacciatore ostile per ucciderli. Per evocare, farsi evocare o invadere, sono necessari i punti intuizione.\nAttributi.\nAlla creazione del personaggio \u00e8 possibile selezionare la propria \"origine\", che vede come unica differenza l'una dall'altra un diverso smistamento dei primi punti nei 6 attributi disponibili. Il livello minimo da cui \u00e8 possibile partire \u00e8 il 4, unicamente scegliendo l'origine \"Spreco d'ossigeno\".\nI parametri sono:\nArmi.\nIl protagonista del gioco ha accesso nel corso della partita a un discreto arsenale di armi che, sebbene in quantit\u00e0 minore rispetto ai precedenti titoli FromSoftware, spiccano per personalit\u00e0 e tattiche effettuabili. Il cacciatore pu\u00f2 equipaggiare due armi per il combattimento ravvicinato nella mano destra, mentre nella mano sinistra si potranno equipaggiare due armi adatte per lo scontro a distanza. Interessante caratteristica delle armi da mischia \u00e8 che ognuna possiede due forme diverse, le quali sono intercambiabili anche nel bel mezzo dello scontro (nel gioco tali strumenti vengono difatti nominati armi trucco). Si pu\u00f2 cambiare aspetto anche durante una combinazione di attacchi e le differenti forme permettono di mettere in atto diverse strategie utili a vincere ogni scontro. Le armi da fuoco invece non hanno una seconda forma e non infliggono grossi danni, ma possono finire i nemici moribondi in sicurezza e, soprattutto, servono per sbilanciare l'avversario, permettendo cos\u00ec al cacciatore di effettuare un attacco viscerale. Sparare con un'arma da fuoco consuma un numero pi\u00f9 o meno elevato di proiettili di mercurio.\nEsistono inoltre una serie di oggetti aggiuntivi denominati Strumenti del Cacciatore che forniscono una serie di abilit\u00e0 assimilabili alla magia, utili in qualsiasi situazione; il loro utilizzo consuma una certa quantit\u00e0 di proiettili di mercurio.\nBoss.\nSaranno presenti diversi boss nello svolgersi della storia principale del gioco, e in pi\u00f9 ne saranno presenti molti altri nei Sotterranei dei Calici.\nColonna sonora.\nLa colonna sonora del gioco \u00e8 stata realizzata con un'orchestra di 65 strumenti e 32 voci, ed \u00e8 stata composta dai musicisti Ryan Amon, Tsukasa Saitoh, Michael Wandmacher, Yuka Kitamura, Cris Velasco e Nobuyoshi Suzuki. L'intera colonna sonora \u00e8 stata registrata presso gli AIR Studios di Londra durante l'estate 2014.\n\u00c8 stata pubblicata sia in formato fisico che digitale il 21 aprile 2015 dalla Sumthing Else Music Works. La versione iTunes \u00e8 l'unica a contenere anche le tracce \"Terror\", \"Amygdala\", \"Of the Pthumerian Line\" e \"Lullaby for Mergo\".\nContenuti aggiuntivi.\nAl Tokyo Game Show 2015 \u00e8 stata annunciata l'espansione \"The Old Hunters\", uscita il 24 novembre 2015 in tutto il mondo.\nUna versione del gioco contenente l'espansione \u00e8 stata commercializzata dal 25 novembre dello stesso anno in occidente e dal 3 dicembre in Giappone.\nTrama.\nDopo aver scoperto un oggetto chiamato \"Occhio ebbro di sangue\", il protagonista scopre dell'esistenza dell'Incubo del Cacciatore, una dimensione parallela dove sono intrappolati i primi cacciatori, ai quali il sangue ha ormai dato alla testa. Mentre viaggia attraverso Yharnam, si imbatte nel cadavere di un altro cacciatore. Esaminandolo, il cacciatore viene trascinato nell'incubo, ormai abitato da bestie e cacciatori impazziti, da un Amygdala. L\u00ec, incontra Simon il Cacciatore Straziato e da lui scopre che l'incubo \u00e8 in realt\u00e0 una prigione nella quale vengono rinchiusi i cacciatori impazziti a causa del sangue. Come prima tappa, il protagonista visita la Chiesa dell'Incubo, all'interno della quale trova e uccide il primo cacciatore della Chiesa della Cura, Ludwig la Lama Sacra, ormai conosciuto come Ludwig il Dannato. Una volta sconfitto, il giocatore potr\u00e0 scegliere se rivelargli ci\u00f2 che \u00e8 accaduto alla Chiesa della Cura o lasciarlo morire in pace convinto che Yharnam abbia sconfitto la piaga. Raggiunta anche la versione distorta della Grande cattedrale, il protagonista potr\u00e0 affrontare e uccidere anche il fondatore della chiesa, Laurence il Primo Vicario, oramai trasformato in un Chierico belva incendiato.\nIl cacciatore prosegue quindi fino alla Sala di ricerca, dove Simon gli spiega che per scoprire il segreto dell'Incubo dovr\u00e0 raggiungere la Torre dell'Orologio Astrale e uccidere Lady Maria, una delle prime cacciatrici ed ex-allieva di Gehrman. Raggiunta la torre e sconfitta Lady Maria, il protagonista scopre cosa stava proteggendo: le rovine di un piccolo villaggio di pescatori, trascinato nell'Incubo e con tutti i suoi abitanti tramutati in orridi mostri. Mentre esplora il villaggio, si imbatte in Simon, ormai ferito mortalmente, che gli dona una chiave e il suo arco, implorandolo di porre fine all'Incubo. Il cacciatore scopre quindi che il piccolo villaggio \u00e8 in realt\u00e0 l'origine stessa dell'Incubo, scaturito da una maledizione lanciata sugli scolari di Byrgenwerth e sui cacciatori loro alleati che, venuti a sapere della presenza di un Grande Essere, Kos, sulle rive del villaggio, ne massacrarono tutti gli abitanti e martoriarono il corpo della creatura per estrarne il sangue.\nProseguendo attraverso il villaggio, si imbatte nel cadavere di Kos, dal quale fuoriesce un neonato, l'Orfano di Kos, fonte dell'Incubo, che lo attacca. Finalmente ucciso, il suo fantasma si ritira al fianco della madre, ponendo cos\u00ec fine all'Incubo."}
{"id": "5008952", "revid": "466539", "url": "https://it.wikipedia.org/wiki?curid=5008952", "title": "Sophie Kennedy Clark", "text": "Carriera.\nEsordisce nel ruolo della figlia di David Tennant nella serie TV \"Single Father\". \u00c8 particolarmente conosciuta per aver interpretato Philomena Lee da giovane nel film di Stephen Frears \"Philomena\", con Judi Dench, e per aver partecipato al film di Lars Von Trier \"Nymphomaniac\". Nel 2012 ha avuto anche una piccola parte nel film di Tim Burton \"Dark Shadows\", insieme a Johnny Depp, Helena Bonham Carter e Michelle Pfeiffer."}
{"id": "5008953", "revid": "767487", "url": "https://it.wikipedia.org/wiki?curid=5008953", "title": "Il topo esplosivo", "text": "Il topo esplosivo (\"The Missing Mouse\") \u00e8 un film del 1953 diretto da William Hanna e Joseph Barbera. \u00c8 il settantatreesimo cortometraggio della serie \"Tom &amp; Jerry\", riconosciuto per essere il primo in cui il musicista dei corti Scott Bradley (il quale ha collaborato per i filmati di repertorio del cartone animato) viene sostituito da Edward Plumb e il secondo in cui viene aggiunta la frase di Tom \"Don't you believe it!\" dopo \"Jerry nei guai\" presentando lo stesso riverbero usato precedentemente. Il corto usc\u00ec nelle sale statunitensi il 10 gennaio del 1953.\nTrama.\nJerry sta cercando di procurarsi del cibo dal frigorifero, ma viene ostacolato da Tom, che inizia a inseguirlo. Jerry si schianta contro un muro e gli cade addosso del lucido per scarpe bianco. Subito dopo Tom sente un annuncio radiofonico che avverte che \u00e8 scappato da un laboratorio un pericoloso topo bianco che, a un solo colpo ricevuto, pu\u00f2 dimostrarsi una bomba esplosiva. A insaputa di Tom, anche Jerry ascolta l'annuncio e decide di vendicarsi spaventando Tom, inducendolo a credere di essere il topo bianco per via del lucido. Ogni volta che Tom cerca di chiamare la polizia, viene fermato da Jerry. Quando per\u00f2 il roditore cade in un lavandino, il lucido viene via, rivelando l'imbroglio a Tom, che lo caccia fuori di casa. Nel frattempo entra in casa il vero topo bianco e comincia a mangiare delle noci; Tom, pensando che sia nuovamente Jerry travestito, cerca di lavargli via il lucido, ma realizza la verit\u00e0 quando vede Jerry alla finestra. In quel momento Tom sente alla radio che il topo bianco non dovrebbe pi\u00f9 esplodere, cos\u00ec si avvicina alla finestra per scacciare il topo bianco con un calcio. Quando la zampa di Tom viene a contatto con l'animaletto, esso esplode, riducendo l'intera citt\u00e0 in un cumulo di macerie."}
{"id": "5008955", "revid": "767487", "url": "https://it.wikipedia.org/wiki?curid=5008955", "title": "Athletic Club de Madrid 1934-1935", "text": "Questa voce raccoglie le informazioni riguardanti l'Athletic Club de Madrid, antico nome del \"Club Atl\u00e9tico de Madrid\", nelle competizioni ufficiali della stagione 1934-1935.\nStagione.\nNella stagione 1934-1935 i \"Colchoneros\", allenati da Frederick Pentland e tornati in massima serie dopo 4 anni, terminarono il campionato al settimo posto. In Coppa della Repubblica l'Athletic Club de Madrid fu invece eliminato ai quarti di finale dal , che poi avrebbe vinto la competizione. Nel campionato regionale di Castiglia-Aragona, la squadra si piazz\u00f2 al terzo posto. Tra i vari risultati ci fu un entusiasmante 9-5 rifilato al Racing Santander, che con 14 gol fu il risultato pi\u00f9 ampio della storia della competizione."}
{"id": "5008956", "revid": "6923", "url": "https://it.wikipedia.org/wiki?curid=5008956", "title": "Chiesa di Nostra Signora (Odense)", "text": "La chiesa di Nostra Signora (danese: Vor Frue Kirke) \u00e8 una chiesa nel centro di Odense, in Fionia, Danimarca, si trova a pochi chilometri a est del municipio e della cattedrale di San Canuto. La chiesa \u00e8 la pi\u00f9 antica della citt\u00e0 ed \u00e8 stata costruita nel 1184. La chiesa \u00e8 stata anche cattedrale di Odense, prima della costruzione dell'attuale duomo.\nOggi la chiesa \u00e8 sede della parrocchia di Nostra Signora per la chiesa nazionale danese."}
{"id": "5008957", "revid": "880827", "url": "https://it.wikipedia.org/wiki?curid=5008957", "title": "Cattedrale di Nostra Signora (Odense)", "text": ""}
{"id": "5008958", "revid": "101768", "url": "https://it.wikipedia.org/wiki?curid=5008958", "title": "Ghost B.C.", "text": ""}
{"id": "5008967", "revid": "1714743", "url": "https://it.wikipedia.org/wiki?curid=5008967", "title": "Iolanda di Polonia", "text": "Biografia.\nIolanda (Jolanta) nacque in Ungheria nel 1235, da re B\u00e9la IV e da sua moglie Maria Laskarina, settima di dieci fratelli (fra i quali si ricordano Kinga e Margherita, entrambe sante, e Stefano, futuro re d'Ungheria).\nL'educazione di Iolanda venne affidata a sua sorella Kinga, che aveva sposato Boleslao V di Polonia; da adulta, anche Iolanda spos\u00f2 un nobile polacco, il duca Boleslao il Pio, dal quale ebbe tre figlie:\nEntrata nel terz'ordine francescano, Iolanda si dedic\u00f2 alla cura dei bisognosi; rimasta vedova nel 1279, si fece monaca clarissa, entrando nello stesso convento dove gi\u00e0 si trovavano la figlia Anna e la sorella. Alla morte di Kinga nel 1292, Iolanda si spost\u00f2 nel convento di Gniezno, che lei stessa aveva fondato in precedenza e di cui fu eletta badessa, per scampare all'invasione dei mongoli. Ivi mor\u00ec sei anni dopo, nel 1298.\nCulto.\nIl processo per la beatificazione, avviato nel 1631, fu portato a compimento da papa Leone XII nel 1827, che conferm\u00f2 il culto e concesse ai conventuali e alle clarisse di ricordarla il giorno 15 giugno; papa Leone XIII estese poi la festivit\u00e0 a tutte le diocesi della Polonia. \nOltre che il 15 giugno, Iolanda \u00e8 commemorata anche l'11 e il 12 giugno, il 3 marzo e, su certi calendari, il 6 marzo."}
{"id": "5008969", "revid": "47767", "url": "https://it.wikipedia.org/wiki?curid=5008969", "title": "Jolanda di Polonia", "text": ""}
{"id": "5008970", "revid": "47767", "url": "https://it.wikipedia.org/wiki?curid=5008970", "title": "Yolanda di Polonia", "text": ""}
{"id": "5008971", "revid": "47767", "url": "https://it.wikipedia.org/wiki?curid=5008971", "title": "Elena di Polonia", "text": ""}
{"id": "5008973", "revid": "47767", "url": "https://it.wikipedia.org/wiki?curid=5008973", "title": "Beata Iolanda", "text": ""}
{"id": "5008975", "revid": "47767", "url": "https://it.wikipedia.org/wiki?curid=5008975", "title": "Beata Jolanda", "text": ""}
{"id": "5008976", "revid": "47767", "url": "https://it.wikipedia.org/wiki?curid=5008976", "title": "Beata Yolanda", "text": ""}
{"id": "5008986", "revid": "110157", "url": "https://it.wikipedia.org/wiki?curid=5008986", "title": "One Nation Underground (Pearls Before Swine)", "text": "One Nation Underground \u00e8 il primo album dei Pearls Before Swine, pubblicato dalla ESP Disk Records nel giugno del 1967."}
{"id": "5008988", "revid": "6923", "url": "https://it.wikipedia.org/wiki?curid=5008988", "title": "Cattedrale di T\u00f3rshavn", "text": "La cattedrale di T\u00f3rshavn (in danese: \"Havnar Kirkja\") \u00e8 la chiesa principale di T\u00f3rshavn, nelle Isole F\u00e6r \u00d8er, Danimarca. La chiesa, costruita nel 1788, \u00e8 imbiancata con un tetto di ardesia. Si trova all'estremit\u00e0 settentrionale della penisola di Tinganes. Dal 1990 \u00e8 cattedrale in quanto sede della diocesi delle Isole F\u00e6r \u00d8er per la chiesa delle F\u00e6r \u00d8er."}
{"id": "5008989", "revid": "110157", "url": "https://it.wikipedia.org/wiki?curid=5008989", "title": "Balaklava (album)", "text": "Balaklava \u00e8 il secondo album dei Pearls Before Swine, pubblicato dalla ESP-Disk Records nel novembre del 1968."}
{"id": "5008993", "revid": "110157", "url": "https://it.wikipedia.org/wiki?curid=5008993", "title": "These Things Too", "text": "These Things Too \u00e8 il terzo album dei Pearls Before Swine, pubblicato dalla Reprise Records nel settembre del 1969."}
{"id": "5008996", "revid": "66431864", "url": "https://it.wikipedia.org/wiki?curid=5008996", "title": "Tom Neuwirth", "text": ""}
{"id": "5009006", "revid": "729019", "url": "https://it.wikipedia.org/wiki?curid=5009006", "title": "Erie Blades", "text": "Gli Erie Blades sono stati una squadra di hockey su ghiaccio dell'American Hockey League con sede nella citt\u00e0 di Erie, nello stato della Pennsylvania. Nati nel 1975 come formazione della NAHL si sono sciolti nel 1982 dopo aver vinto tre titoli consecutivi nella Eastern Hockey League.\nStoria.\nI primi Erie Blades militarono nella NAHL fra il 1975 ed il 1977. Dopo una stagione di inattivit\u00e0 la squadra ritorn\u00f2 a giocare nella Eastern Hockey League, vincendo tre titoli consecutivi fra il 1979 e il 1981.\nPer la stagione 1981-82 i Blades si iscrissero nella AHL affiliandosi ai Pittsburgh Penguins e ai Boston Bruins. Dopo una sola stagione priva di soddisfazioni la squadra lasci\u00f2 Erie per trasferirsi a Baltimora, fondendosi con i Baltimore Skipjacks della Atlantic Coast Hockey League.\nAffiliazioni.\nNel corso della loro storia gli Erie Blades sono stati affiliati alle seguenti franchigie della National Hockey League:"}
{"id": "5009033", "revid": "110157", "url": "https://it.wikipedia.org/wiki?curid=5009033", "title": "City of Gold (album)", "text": "City of Gold \u00e8 un album a nome di Thos. Rapp (pseudonimo di Tom Rapp) e Pearls Before Swine, pubblicato dalla Reprise Records nell'aprile del 1971. Il disco fu registrato alla fine del 1970 a New York ed a Nashville (Tennessee).\nTracce.\nBrani composti da Thomas Rapp, tranne dove indicato"}
{"id": "5009038", "revid": "773636", "url": "https://it.wikipedia.org/wiki?curid=5009038", "title": "Carlo Sacchi", "text": ""}
{"id": "5009039", "revid": "916580", "url": "https://it.wikipedia.org/wiki?curid=5009039", "title": "Parupeneus aurantius", "text": ""}
{"id": "5009040", "revid": "110157", "url": "https://it.wikipedia.org/wiki?curid=5009040", "title": "...Beautiful Lies You Could Live In", "text": "...Beautiful Lies You Could Live In \u00e8 un album a nome di Tom Rapp / Pearls Before Swine, pubblicato dalla Reprise Records nel novembre del 1971. Il disco fu registrato all'A&amp;R Studios ed all'Aura Sound Studio di New YorK City ed al Bearsville Studios di Woodstock (New York).\nTracce.\nBrani composti da Tom Rapp, tranne dove indicato"}
{"id": "5009042", "revid": "392652", "url": "https://it.wikipedia.org/wiki?curid=5009042", "title": "Familiar Songs", "text": "Familiar Songs \u00e8 un album a nome di Tom Rapp, pubblicato dalla Reprise Records nel 1972. Il disco fu registrato al Brooks Arthur's 914 Studios di New York City, New York (Stati Uniti). Alcune pubblicazioni del disco recano sulla copertina frontale, come titolo, il solo nome di Tom Rapp.\nTracce.\nBrani composti da Tom Rapp, tranne dove indicato:"}
{"id": "5009052", "revid": "21880", "url": "https://it.wikipedia.org/wiki?curid=5009052", "title": "Anarthriaceae", "text": ""}
{"id": "5009053", "revid": "1860334", "url": "https://it.wikipedia.org/wiki?curid=5009053", "title": "Dinastia di Muns\u00f6", "text": "La dinastia di Muns\u00f6 \u00e8 una dinastia di origine svedese i cui primi membri, del VIII-IX secolo, sono leggendari o semi-leggendari. \nLa sua prosecuzione sul regno danese \u00e8 anche conosciuta come la dinastia degli Estridsen, mentre sul regno svedese come Dinastia di Stenkil.\nMuns\u00f6 \u00e8 un'isola nel lago di M\u00e4laren, non lontano da Uppsala, dove \u00e8 sito un tumulo di cui si ipotizza che sia la tomba Bj\u00f6rn \"Fiancodiferro\" uno dei suoi primi membri leggendari.\nFonti.\nLe saghe, come la \"saga di Herv\u00f6r\" e quelle raccolte nel \"Flateyjarb\u00f3k\", contengono informazioni estensive di questa dinastia per almeno 10 generazioni, tuttavia solo i re dal IX secolo sono considerati storici, mentre i storiografi moderni svedesi iniziano col tardo X secolo, con Erik il Vittorioso.\nRe Bj\u00f6rn, indicato come padre di Erik il Vittorioso dalle saghe, non \u00e8 pienamente accettato come storico a differenza di un altro re, Emund Eriksson, che appare nei testi di Adamo da Brema.\nPer dare un semplice riferimento alle relazioni tra i vari membri, si propone il seguente albero genealogico basato sulla \"Saga di Herv\u00f6r\" e il \"Flateyjarb\u00f3k\", integrate con altre fonti, purch\u00e9 non apertamente contrastanti:\n \nPer quanto possa essere ramificato, non \u00e8 stato possibile riportare chiaramente tutte le relazioni di parentela con gli esponenti della dinastia di Gorm, con la quale si intreccia pi\u00f9 volte con gli esponenti della dinastia di Muns\u00f6; in particolare il re danese Aroldo Denteazzurro \u00e8 il marito in prime nozze con Gyrid figlia di re Olof (II) Bj\u00f6rnsson, in seconde nozze di Sigrid la Superba, anch'essa sposatasi due volte (rendendo i re Olof il Tesoriere e Canuto il Grande fratellastri), nonch\u00e9 padre di Tyri di Danimarca, in sposa a Styrbj\u00f6rn Starke (il Forte).\nLinea principale.\nLa linea dinastica principale del casato di Muns\u00f6 \u00e8 costituita dai discendenti di Bj\u00f6rn \"Fianco di Ferro\" regnanti sulla Svezia, il cui controllo era gi\u00e0 stato assicurato due generazioni prima con Sigur\u00f0r Hringr, tramite la Battaglia del Br\u00e1vellir.\nEssendo tra i primi esponenti del casato, i rapporti di parentela possono cambiare notevolmente a seconda delle fonti. Ad esempio Erik Anundsson \u00e8 identificato dal \"Nordisk familjebok\" con l'ancor pi\u00f9 mitico Erik V\u00e4derhatt (Erik Cappello di Vento), che a sua volta il Gesta Danorum indica come figlio di Ragnar Lodbrok, sebbene quest'ultimo sia vissuto oltre un secolo prima.\nParte di queste discordanze derivano dalla politica espansionistica molto aggressiva iniziata da Ragnar Lodbrok a capo della Grande armata danese. Le azioni militari si accentuarono con i suoi figli, spaziando da semplici razzie all'occupazione stabile del territorio, perlopi\u00f9 in Inghilterra con spedizioni in Scozia, Francia e nel Mediterraneo.\nIn seguito molte altre scorrerie vichinghe furono attribuite ai figli di Ragnar Lodbrok, creando confusione sulle date, o sul numero stesso dei figli, o sul grado di parentela effettivo.\nTra la fine dell'VIII secolo la seconda met\u00e0 del IX secolo fin troppi conquistatori e razziatori vichinghi venivano identificati come \"figli di Ragnar\". La stessa figura di Ragnar potrebbe derivare dalla sovrapposizione di pi\u00f9 personaggi storici.\nCome ulteriore complicazione vi era la frequente usanza dei popoli di origine germanica, o stanziati nel nord Europa, dei fratelli di regnare in contemporanea sullo stesso regno, con conseguente sovrapposizione di date negli annali.\nRe semi-mitologici.\nVolendo comunque ricostruire un ordine di successione sui domini svedesi:\nI re in parentesi non sono citati nella \"Saga di Herv\u00f6r\" ma sono riportati in altre fonti (cronisti e missionari cristiani). Se ci si fosse attenuti solo ad essa, i sovrani tra il IX secolo il X secolo avrebbero dovuto essere piuttosto longevi, in un periodo in cui la vita media era molto breve. Circa un secolo e mezzo dopo Emund il Vecchio si guadagn\u00f2 tale soprannome in quanto visse fino all'et\u00e0 di 50 anni.\nAlcuni studiosi (es. Stewart Baldwin) propongono genealogie un pi\u00f9 elaborate, con la presenza di uno o due ulteriori re Anund/Edmund, distinti sia da Anund Uppsale che da Amund Jacob.\nRe storici.\nErik il Vittorioso \u00e8 ritenuto il primo re storicamente accertato, sebbene siano incerte le sue relazioni di parentela. Adamo da Brema lo indica come il successore di Emund Eriksson, senza specificare altro (si potrebbe ipotizzare che fosse un suo zio o cugino). Le saghe lo indicano come figlio di Bj\u00f6rn (III) Eriksson, ma regnarono in periodi troppo distanti fra loro. Quindi occorre ricollocare quest'ultimo non nel periodo riferito dal Landn\u00e1mab\u00f3k, bens\u00ec alla seconda met\u00e0 del X secolo, oppure ipotizzare che vi sia stato un ulteriore Bj\u00f6rn padre di Erik il Vittorioso. Purtroppo sia il Bj\u00f6rn che Erik erano due nomi molto comuni all'epoca e la loro numerazione fu ideata oltre sei secoli dopo ai tempi di re Erik Vasa, con ovvi problemi di affidabilit\u00e0.\nAll'estinzione della linea maschile con Emund il Vecchio nel 1060, la Svezia pass\u00f2 a suo genero, Stenkil, gi\u00e0 jarl del V\u00e4sterg\u00f6tland.\nDinastia dei Muns\u00f6-Estridsen.\nIl principale ramo cadetto della dinastia di Muns\u00f6 (assieme alla dinastia di Stenkil) \u00e8 la \"dinastia degli Estridsen\", detta anche Muns\u00f6-Estridsen, ovvero Sweyn Estridson e discendenti. \nTale linea costituisce anche il principale ramo cadetto della dinastia di Gorm.\nL'identificazione di Styrbj\u00f6rn il Forte e Tyri Haraldsdatter come genitori di Thorgils Sprakal\u00e4gg, \u00e8 piuttosto incerta.\nI membri della dinastia dei Muns\u00f6-Estridsen governarono la Danimarca dal 1047 al 1412, con delle interruzioni negli anni 1042\u20131047 ad opera di Magnus I di Norvegia, nel 1332\u20131340 ad opera della dominazione germanica e nel 1376\u20131387 ad opera di Olaf IV di Norvegia. \nIl casato si estinse definitivamente con la morte della regina Margherita I di Danimarca nel 1412.\nDinastia di Stenkil.\nIl casato di Stenkil \u00e8 l'altro principale ramo cadetto dei Muns\u00f6 ed \u00e8 costituito dai discendenti di Stenkil di Svezia, il quale spos\u00f2 Ingamoder, figlia di re Emund il Vecchio. Con la morte senza eredi maschi di quest'ultimo, Stenkil divenne nel 1060 il primo sovrano di questa dinastia. \nDinastia di Gorm-Kn\u00fdtlinga.\nL'inclusione della dinastia di Gorm in quella di Muns\u00f6 \u00e8 dibattuta. Tale dinastia che deve il suo nome a Gorm il Vecchio, \u00e8 di breve durata ma famosa per includere Sweyn Barbaforcuta e Canuto il Grande. Re Gorm discenderebbe, secondo Adamo da Brema, da Harthacnut di Danimarca, il quale la saga Ragnarssona \u00fe\u00e1ttr pone come figlio di Sigurd \"Serpente in un occhio\", quindi facendo diventare la dinastia di Gorm un ramo della dinastia di Muns\u00f6. Saxo Grammaticus riporta invece che fu figlio di Erik, a sua volta discendente di Sigurd.\nDinastia degli Yngling.\nGli Ynglingar sono una dinastia leggendaria o semi-leggendaria molto pi\u00f9 antica, mitologicamente derivata dal dio Yngvi-Freyr, di cui a volte si considera la dinastia di Muns\u00f6 quale suo ramo svedese-danese, mentre la Dinastia Bellachioma \u00e8 considerata il suo ramo norvegese.\nUno degli ultimi esponenti degli Ynglingar, l'ultimo che govern\u00f2 in Svezia, fu re Ingjald. Saxo Grammaticus nel \"Gesta Danorum\" (Libro 7) attribuisce un ulteriore figlio a re Ingjald, Sigur\u00f0r Hringr, avuto violentando la sorella del re danese Harald Hildetand, ma quest'ultimo non se ne cur\u00f2 per preservare l'amicizia con Ingjald.\nSigur\u00f0r Hringr, padre di Ragnar, combatt\u00e9 nella Battaglia del Br\u00e1vellir e divenne anche re di Danimarca, poi Saxo descrive i diversi re vassalli e le loro avventure. Nel Libro 9 torna a Sigur\u00f0r Hringr definendolo \"Siwardus cognomento Ring\" (\"di cognome Ring\") e dicendolo padre di Ragnarr Lo\u00f0br\u00f3k.\nQuindi, attribuendo la paternit\u00e0 di Sigur\u00f0r Hringr ad Ingjald, Saxo rende la dinastia di Muns\u00f6 la continuazione quella degli Yngling facendo cos\u00ec discendere i successivi re danesi direttamente dal dio Freyr.\nUn'altra illustre ascendenza era indicata anche attraverso la moglie di Ragnar, Aslaug, descritta come figlia di Sigurd discendente di Sigi, a sua volta da Odino. Quindi l'intera casa di Muns\u00f6 discendebbe per linea paterna da dio Freyr e per linea materna da Odino.\nCi sarebbe da far notare che Saxo era al servizio proprio dei re della dinastia di Muns\u00f6, sebbene la Danimarca era stata cristianizzata fin dai tempi di re Aroldo I e conseguentemente l'interesse ad avocarsi simili antenati era decisamente calato."}
{"id": "5009059", "revid": "1543377", "url": "https://it.wikipedia.org/wiki?curid=5009059", "title": "Stardancer", "text": "Stardancer \u00e8 un album a nome di Tom Rapp, pubblicato dalla Blue Thumb Records nel 1972. Il disco fu registrato al Quadrophonic Studios di Nashville, Tennessee (Stati Uniti).\nTracce.\nBrani composti da Tom Rapp, tranne dove indicato"}
{"id": "5009062", "revid": "124123", "url": "https://it.wikipedia.org/wiki?curid=5009062", "title": "Zheng Xie", "text": "Biografia.\nNacque in una famiglia di poveri pittori letterati di Xinghua (Jiangsu), viene educato nella tradizione familiare. All'et\u00e0 di trentanove anni ottiene una carica di funzionario provinciale nel 1732. Quattro anni pi\u00f9 tardi, supera gli esami di stato ed ottiene il grado di \"jinshi\" e prosegue una carriera di magistrato nello Shandong. Dopo 12 anni tuttavia, divent\u00f2 critico sulla vita degli ufficiali, rifiutandosi di ingraziarsi gli alti funzionari. Quando le sue scelte vennero messe in discussione per la costruzione di un rifugio per i poveri, si dimise. Dopo le dimissioni si dedic\u00f2 all'espressione artistica e divenne uno degli Otto Eccentrici di Yangzhou. Fu notato per il suo disegno di orchidee, bamb\u00f9 e pietre. Nel 1748 riprese brevemente una carriera ufficiale come \"pittore e calligrafo ufficiale\" per l'imperatore Qianlong.\nEgli essendo anche un calligrafo cre\u00f2 un nuovo stile di calligrafia, influenzato dai suoi disegni di orchidee. Oltre alla calligrafia svilupp\u00f2 un interesse nella letteratura e poesia, preferendo scrivere riguardo alle persone comuni in uno stile naturale."}
{"id": "5009064", "revid": "22356", "url": "https://it.wikipedia.org/wiki?curid=5009064", "title": "Osteopygis", "text": ""}
{"id": "5009069", "revid": "969328", "url": "https://it.wikipedia.org/wiki?curid=5009069", "title": "Zheng Banqiao", "text": ""}
{"id": "5009073", "revid": "124123", "url": "https://it.wikipedia.org/wiki?curid=5009073", "title": "Virgilio Martini", "text": "Biografia.\nCittadino di Compiobbi, frazione di Fiesole, fu uno degli autori della prima fantascienza italiana tra le due guerre con i romanzi, \"La Terra senza sole\" e \"Il mondo senza donne\" (1936), il racconto satirico delle esperienze dell'ultima donna sulla Terra sopravvissuta a un complotto omosessuale per liberare il mondo delle donne attraverso un'arma biologica; il romanzo fu messo al bando dal regime fascista, venne tradotto in varie lingue e in una ristampa in inglese del 1954 fu accusato di blasfemia; nel 1955 la terza edizione fu accusata di oscenit\u00e0 e assolta.\n\"La Terra senza sole\" \u00e8 un romanzo breve pubblicato nel 1948, ricavato da un'opera teatrale del 1926 mai rappresentata, che tuttavia interess\u00f2 Pirandello, Bontempelli, Gobetti e Bragaglia.\nSempre nel 1948 pubblic\u00f2 il romanzo autobiografico \"L'et\u00e0 imbecille\", composto tra 1938 e 1940 da emigrato in America Meridionale, in Colombia, Paraguay, Argentina, Cile, Per\u00f9, Ecuador e Venezuela.\nMartini torn\u00f2 al genere satirico-fantascientifico nel 1977 con il romanzo \"L'allegra terza guerra mondiale\"."}
{"id": "5009074", "revid": "110157", "url": "https://it.wikipedia.org/wiki?curid=5009074", "title": "Sunforest (Tom Rapp)", "text": "Sunforest \u00e8 un album a nome di Tom Rapp / Pearls Before Swine, pubblicato dalla Blue Thumb Records nel 1973. Il disco fu registrato all'Electric Lady Studios (New York), House of Cash (Nashville, Tennessee), Quadrofonic Sound (Nashville, Tennessee) ed al Woodland Sound Studios (Nashville, Tennessee).\nTracce.\nBrani composti da Tom Rapp (Thomas D. Rapp)"}
{"id": "5009075", "revid": "2202610", "url": "https://it.wikipedia.org/wiki?curid=5009075", "title": "24 Ore di Le Mans 2014", "text": "La 24 Ore di Le Mans 2014 \u00e8 stata la 82\u00aa maratona automobilistica che ha avuto luogo tra il 14 e il 15 giugno 2014 sul Circuit de la Sarthe di Le Mans, in Francia. \u00c8 stato il terzo appuntamento del Campionato del Mondo Endurance FIA 2014. Questa edizione ha segnato il ritorno della Porsche nella classe regina della corsa. Starter d'eccezione \u00e8 stato il driver spagnolo Fernando Alonso.\nContesto.\nLa supremazia Audi, il sogno Toyota e il ritorno di Porsche.\nL'Audi si presenta a questa edizione della 24 ore forte di ben 12 successi nelle ultime 14 edizioni. Oltre al know how tecnologico, soprattutto per quanto riguarda i motori diesel, che ha permesso alla casa di Ingolstadt di dominare oltre un decennio della celebre corsa, Audi pu\u00f2 vantare quelli che sono sicuramente gli equipaggi pi\u00f9 esperti, potendo vantare molti piloti gi\u00e0 vincitori della corsa. Nonostante questo, la recente introduzione delle nuove tecnologie ibride per quanto riguarda la propulsione ha sicuramente aiutato Toyota, prima casa a portare questo tipo di tecnologia alla 24 ore e che dispone di tecnologie pi\u00f9 avanzate rispetto ad Audi. \nLa Toyota viene infatti da ottimi risultati nelle ultime gare del campionato WEC 2013 e quest'anno pi\u00f9 che mai sente di avere la possibilit\u00e0 di interrompere l'egemonia tedesca e tornare a vincere una della corse pi\u00f9 prestigiose del mondo.\nIn rappresentanza della Germania, per\u00f2, troviamo anche Porsche, assente dalla corsa da molti anni, almeno per quanto riguarda la classe principale. Quando, l'anno scorso, la casa di Stoccarda annunci\u00f2 il ritorno sul Circuit de la Sarthe si pens\u00f2 a un conseguente ritiro dell'Audi, essendo entrambe di propriet\u00e0 del Gruppo Volkswagen. L'Audi per\u00f2 continu\u00f2 a sviluppare la vettura per la stagione successiva, senza alcuna intenzione di interrompere la striscia di successi positivi ottenuta negli ultimi anni. Entrambe le case, infatti, si presentano al via del WEC 2014 e, ovviamente, della 24 ore di Le Mans. Tra i piloti Porsche, di rilievo la presenza di Mark Webber, ex pilota di Formula 1 che ha lasciato il circus proprio per accettare la proposta di Porsche e ripresentarsi a Le Mans dopo i fatti del 1999 che di fatto gli impedirono di partecipare alla corsa. \nPrima parte del WEC 2014.\nLa Toyota si presenta all'appuntamento in testa al Campionato del Mondo Endurance FIA 2014, avendo vinto sia la 6 Ore di Silverstone che la 6 ore di Spa Francorshamps. Audi, al contrario, viene da due risultati negativi, in particolare la prima gara di Silverstone, dove la casa tedesca ha visto ritirare entrambe le vetture a causa di incidenti. Porsche invece dedica la prima parte del campionato a test in funzione della gara francese, ma nonostante questo ottiene comunque un terzo posto a Silverstone e la Pole Position a Spa.\nRitorno Ferrari?\nSecondo alcune voci, la Ferrari potrebbe presto annunciare il suo ritorno a Le Mans. L'ex team principal della Squadra Corse, Stefano Domenicali, aveva gi\u00e0 affermato che i nuovi regolamenti sui motori di Formula 1 avrebbero permesso di sfruttare le stesse tecnologie anche in altre competizioni. Conferma di questa possibilit\u00e0 \u00e8 il propulsore montato sulle due Porsche 919-Hybrid che utilizza praticamente le stesse identiche tecnologie che caratterizzano le unit\u00e0 2014 delle vetture del circus. Altro elemento a rafforzare le voci la presenza di Fernando Alonso in occasione della corsa. Il pilota Ferrari ha dato il via alla gara e lui stesso si \u00e8 detto interessato ad osservare da vicino le tecnologie di queste vetture, che partecipano a \"una delle poche gare che hanno fatto la storia del motorsport\".\nGli Iscritti.\nPer la categoria LMP1 sono quattro le case impegnate: l'Audi campione in carica schiera tre R18 E-Tron Quattro dell'Audi Sport Team Joest; Toyota \u00e8 presente con due TS 040-Hybrid mentre Porsche porta due 919-Hybrid. Presente anche la casa svizzera Rebellion, che presenta due R-One motorizzate Toyota ma prive di tecnologia ibrida e quindi non realmente in lotta per la vittoria. \nNella classe LMP2, invece, troviamo 4 telai (Oreca, Morgan, Zytek e Ligier) e 3 motori (Nissan, Judd e Honda) per un totale di 17 vetture iscritte.\n9 vetture prenderanno il via della corsa nella classe GTE Pro con Aston Martin, Chevrolet, Ferrari e Porsche a contendersi la vittoria. \n19, invece, le vetture iscritte alla classe GTE Am\nInfine parteciper\u00e0 alla corsa la Nissan Zeod RC, prototipo derivato dalla Deltawing, che correr\u00e0 fuori classifica con il numero 0. Sar\u00e0 la prima vettura a trazione elettrica a prendere parte alla gara.\nPer questa edizione, saranno 15 i piloti italiani al via.\nProve.\nL'incidente di Duval.\nAlle 16.55 della prima giornata di prove libere, l'Audi n. 1 di Loic Duval esce di strada ad altissima velocit\u00e0 alle curve Porsche, disintegrandosi contro le barriere. Fortunatamente il pilota riporta solo dei tagli, ma la vettura \u00e8 distrutta. La dinamica non \u00e8 ancora chiara ma dall'analisi della telemetria si escludono cedimenti meccanici. \nL'Audi schiera comunque la vettura n. 1 al via, ricostruendo la macchina a partire da un telaio di riserva che la casa aveva gi\u00e0 portato sul circuito. Tra i piloti, per\u00f2, non ci sar\u00e0 Duval: bench\u00e9 il francese volesse comunque prendere parte alla corsa, il team preferisce tenerlo a riposo per il weekend di gara. Al suo posto correr\u00e0 Marc Gen\u00e8, pilota di riserva Audi che avrebbe dovuto correre con una Zytek in LMP2. Gen\u00e8 sar\u00e0 a sua volta sostituito da Oliver Turvey.\nQualifiche.\nAnche le sessioni di qualifiche sono fortemente caratterizzate da bandiere rosse, a causa di incidenti nuovamente all'Audi n.1, questa volta guidata da Di Grassi, e alla Ferrari 458 Italia di James Calado, uscito di strada anch'esso alle curve Porsche. Il pilota della AF Corse non prender\u00e0 parte alla corsa, sostituito Pierre Kaffer.\nAd ottenere la pole \u00e8 la Toyota TS 040 Hybrid guidata da Nakajima, primo pilota giapponese nella storia della 24 ore a conquistare la prima piazzola della griglia. Segue la Porsche n.14 a 357 millesimi, poi la Toyota n. 8 e la Porsche n. 20. Quinta la prima della Audi, la n.2, seguita dalle due 'sorelle'.\nTra le LMP2 troviamo la Ligier JSP2 motorizzata Nissan davanti a tutti.\nPrima fila molto italiana in GTE Pro, dove la Ferrari 458 n.51 della AF Corse ottiene la pole grazie a Gianmaria Bruni. Secondo posto assoluto nelle GT ottenuta da un'altra Ferrari, questa volta di classe GTE AM, condotta da Michele Rugolo. Male Porsche tra le GT, con la vettura n. 91 ferma subito e la n. 92 rallentata da problemi.\nOrdine di partenza.\nLe pole position per ogni classe sono denotate in grassetto. Il giro pi\u00f9 veloce segnato da ogni iscritto \u00e8 evidenziato in grigio.\nGara.\nDopo il via la Toyota di Wurz mantiene il comando, quando \u00e8 subito bagarre per le prime posizioni. Dopo la prima ora sar\u00e0 l'Audi la prima inseguitrice, con entrambe le Porsche che hanno subito accusato dei problemi, con la n. 14 che ha dovuto sostituire la pompa della benzina, ripartendo 50\u00ba, e la vettura di Lapierre protagonista di un dritto in un doppiaggio, causando la prima slow zone della corsa.\nIl primo colpo di scena arriva alle 16:32, dopo un'ora e mezzo di corsa: improvvisi e violenti scrosci di pioggia si riversano sul circuito, cogliendo di sorpresa i piloti. Marco Bonanomi, che si trovava in terza posizione alla guida della sua Audi, rallenta per la pista bagnata. Dietro di lui, Lapierre perde il controllo della sua Toyota, urtando la E-Tron dell'italiano, colpita poi ancora al retrotreno dalla Ferrari di Bird, che non riesce ad evitare l'impatto. L'Audi n. 3 riporta danni molto gravi alle sospensioni e alla trasmissione e si vede costretta al ritiro, cos\u00ec come la Ferrari di Bird. Lapierre, invece, riesce a rientrare ai box. I meccanici Toyota riescono a riparare la macchina che torna in pista staccata di 8 giri grazie anche alla lunga neutralizzazione mentre la vettura era ai box. \nNelle fasi successive, caratterizzate da una pista in progressivo asciugamento e diverse autonomie delle vetture, Toyota, Audi e Porsche si alternano al comando della corsa, con la vettura della casa di Stoccarda pi\u00f9 lenta di un secondo al giro ma con una tornata in pi\u00f9 di autonomia su un pieno. Intanto la Porsche n.14 di Jani-Lieb rimonta fino al 10\u00ba posto. Con l'arrivo della notte, per\u00f2, \u00e8 la Toyota a condurre la corsa, con Wurz che guida la vettura n. 7 rilevata da Nakajima a un giro di vantaggio sulle due Audi. Mark Webber guida la Porsche al quarto posto con qualche difficolt\u00e0 nella guida notturna. \nA met\u00e0 gara l'Audi n.1 d Kristensen \u00e8 costretta ai box per un guasto e viene superata dalla Porsche, mentre la Toyota davanti appare imprendibile. Alle prime luci dell'alba, per\u00f2, un altro colpo di scena: Nakajima, in testa alla corsa, deve arrestare la sua Toyota per un guasto elettrico che la costringer\u00e0 al ritiro. Disperazione nel box Toyota, che ha l'altra vettura attardata di parecchi giri e impossibilitata a lottare per la vittoria. Sono quindi le due Audi a condurre la gara, con le due Porsche a inseguire.\nAlle 7 del mattino, per\u00f2, l'Audi n.2 di Fassler lamenta problemi al turbo rientrando ai box per un rifornimento. Dopo un breve controllo viene l'auto viene rimessa a terra per ripartire ma non si muove. Riportata nuovamente in garage, la vettura viene mandata in pista dopo 23 minuti. Fassler rientrer\u00e0 terzo, aiutato da una saefty car, dietro all'Audi di Gen\u00e8 e alla Porsche di Webber e attardato di due giri. Dopo poche ore \u00e8 per\u00f2 la n.1 di Kristensen ad accusare problemi al turbo, che verr\u00e0 sostituito in soli 17 minuti dai meccanici del team Joest. Intanto \u00e8 la Porsche che, a sorpresa, conduce la corsa e comincia a sentire odore di successo. \nDura poco, per\u00f2, il momento di gloria della Porsche: la casa tedesca vede infatti entrambe le vetture accusare problemi al motore nell'ultima ora, costringendole ai box e a una definitiva resa. La n.14 verr\u00e0 comunque rimessa in pista alla fine della gara per prendere la bandiera a scacchi e qualificarsi. Bella l'immagine del box Audi che, con estrema sportivit\u00e0, applaude alle immagini della Porsche che riprende la pista. \nSar\u00e0 quindi l'Audi n.2, con Treluyer al volante, a tagliare per prima il traguardo della corsa, seguita dall'altra Audi e dalla Toyota di Davidson.\nPur non godendo del favore dei pronostici, l'Audi ottiene un successo che ricorda quello del 2010: pur non disponendo della vettura pi\u00f9 veloce, esperienza e solidit\u00e0 hanno permesso di approfittare dei problemi altrui e di cogliere il 13\u00b0 successo a Le Mans. Ora la Porsche, che guidava l'Albo d'Oro con 16 vittorie, distava di sole tre lunghezze, ma l'anno successivo si riconfermer\u00e0 vincitrice della maratona, raggiungendo la vittoria n. 17 a Le Mans e ritornando a quattro lunghezze di distanza dai cugini dell'Audi."}
{"id": "5009082", "revid": "322321", "url": "https://it.wikipedia.org/wiki?curid=5009082", "title": "Bernardo da Venezia", "text": ""}
{"id": "5009087", "revid": "1439131", "url": "https://it.wikipedia.org/wiki?curid=5009087", "title": "Breckland Beira", "text": "La Breckland Beira \u00e8 una vettura realizzata dalla Breckland Technology nel 2008.\nSviluppo.\nLa Beira si pone come la prima vettura sviluppata dalla Breckland Technology, una societ\u00e0 automobilistica britannica con sede a Norfolk che fa parte della multinazionale cinese Riche Holdings.\nTecnica.\nLa vettura aveva una configurazione roadster biposto equipaggiata con un propulsore GM LS2 V8 6.0 da 400 CV di potenza gestito da un cambio Tremec a sei velocit\u00e0 manuale. Ci\u00f2 permetteva una velocit\u00e0 massima autolimitata di 250\u00a0km/h. Sempre di origine GM era la piattaforma Kappa su cui si basava il mezzo, mentre l'alimentazione era ibrida GPL/benzina. Le sospensioni progettate dalla KW Suspension erano di tipo indipendente e l'impianto frenante composto da quattro freni a disco ventilati era fornito dalla HiSpec. Gli pneumatici da 18\" erano della Bridgston ed avvolgevano dei cerchi in lega di tipo sportivo. Il corpo vettura era in acciaio e alluminio."}
{"id": "5009090", "revid": "599013", "url": "https://it.wikipedia.org/wiki?curid=5009090", "title": "Jim Osborne (tennista)", "text": ""}
{"id": "5009091", "revid": "22356", "url": "https://it.wikipedia.org/wiki?curid=5009091", "title": "Meiolaniidae", "text": ""}
{"id": "5009093", "revid": "544909", "url": "https://it.wikipedia.org/wiki?curid=5009093", "title": "Greatest Hits, Volume 2", "text": ""}
{"id": "5009094", "revid": "110157", "url": "https://it.wikipedia.org/wiki?curid=5009094", "title": "A Journal of the Plague Year", "text": "A Journal of the Plague Year \u00e8 un album a nome di Tom Rapp, pubblicato dalla Woronzow Records nel settembre 1999. Il disco fu registrato al Kali Studios di Cambridge, Massachusetts (Stati Uniti).\nTracce.\nBrani composti da Tom Rapp, tranne dove indicato"}
{"id": "5009095", "revid": "110157", "url": "https://it.wikipedia.org/wiki?curid=5009095", "title": "The Use of Ashes", "text": "The Use of Ashes \u00e8 il quarto album dei Pearls Before Swine, pubblicato dalla Reprise Records nell'agosto del 1970."}
{"id": "5009103", "revid": "232551", "url": "https://it.wikipedia.org/wiki?curid=5009103", "title": "Giovanni Ruvolo", "text": "Carriera professionale.\nGiovanni Ruvolo si \u00e8 diplomato presso il liceo scientifico \"Alessandro Volta\" di Caltanissetta nel 1984, e si \u00e8 laureato in biologia nel 1988 e in biotecnologie nel 2003.\n \u00e8 responsabile scientifico del Centro di Biologia della Riproduzione di Palermo. Collabora con importanti istituti universitari come la McGill University di Montr\u00e9al, Mt. Sinai University di New York, Monash University di Melbourne, Dexeus University di Barcellona ed altre prestigiose universit\u00e0 europee con le quali continua a sviluppare attivit\u00e0 sperimentali.\nAllievo del professore Ettore Cittadini, \u00e8 stato coordinatore del master in biotecnologie della riproduzione presso la facolt\u00e0 di Medicina dell'Universit\u00e0 degli Studi di Palermo. \u00c8 docente presso il dottorato di ricerca in \"medicina sperimentale, clinica e fisipatologia cellulare\" del Dipartimento di Scienze Mediche e Pediatriche dell'Universit\u00e0 degli Studi di Catania. \u00c8 membro della Societ\u00e0 Europea di Embriologia Umana (ESHRE) e membro dell'esecutivo nazionale della Societ\u00e0 scientifica di Medicina della Riproduzione (SIFES). \nSvolge attivit\u00e0 di ricerca presso il Dipartimento STEMBIO dell'Universit\u00e0 di Palermo.\nNel 2012 \u00e8 stato insignito del premio internazionale \"Grant for Fertility Innovation\" che ha premiato i nove migliori ricercatori nel mondo nel campo della medicina della riproduzione umana.\nPubblicazioni scientifiche.\nIn qualit\u00e0 di ricercatore, esperto di temi legati all'infertilit\u00e0 umana, Giovanni Ruvolo, dal 1993 al 2013, ha pubblicato 27 articoli scientifici su importanti riviste scientifiche.\nCarriera politica.\nEsord\u00ec in politica nel 2009, partecipando alle elezioni amministrative di Caltanissetta come candidato sindaco della sua lista, Intesa Civica Solidale (ICS), sostenuto anche dalla lista dei \"Grilli Nisseni\" (lista civica facente riferimento a Beppe Grillo); in quell'occasione ottenne per\u00f2 solo 5\u00a0257 voti (il 13,6%), che non gli permisero di superare il primo turno.\nDal 2010 \u00e8 presidente dell'associazione regionale dei \"Movimenti Civici di Sicilia\".\nVenne ricandidato in vista delle successive elezioni amministrative del 2014 come candidato sindaco del \"Polo Civico\", progetto politico nato dalla convergenza di due liste civiche, Intesa Civica Solidale e Patto Etico Responsabile (PER). Successivamente venne appoggiato anche dal Partito Democratico e dall'UdC, che, insieme alle liste del Polo Civico, costituirono \"Alleanza per la Citt\u00e0\", coalizione di centrosinistra che ottenne la maggioranza assoluta dei seggi in consiglio comunale (18 su 30).\nAl primo turno Giovanni Ruvolo ottenne il 46% delle preferenze, non riuscendo per questo motivo, ad essere eletto subito sindaco, nonostante un distacco di oltre trentuno punti percentuali da Michele Giarratana, arrivato secondo con il 15% delle preferenze. Al ballottaggio dell'8 e 9 giugno venne eletto sindaco di Caltanissetta con 14\u00a0471 voti (circa il 64% delle preferenze), battendo Michele Giarratana, che ottenne solo poco pi\u00f9 di ottomila voti.\nIl 12 giugno 2014 avviene il passaggio di consegne tra Ruvolo e il sindaco uscente Michele Campisi.\nSecondo il \"Governance Poll\", sondaggio pubblicato annualmente da Il Sole 24 ORE, nel triennio 2015-2017 risultava tra i sindaci pi\u00f9 apprezzati in Sicilia, con un indice di gradimento del 58,5% nel 2015 (21\u00ba in Italia, primo in Sicilia), del 55,7% nel 2016 (33\u00ba in Italia, secondo in Sicilia dopo il sindaco di Agrigento Lillo Firetto) e del 55% nel 2017 (30\u00ba in Italia, primo in Sicilia \"ex aequo\" con il sindaco di Palermo Leoluca Orlando), nonostante un calo complessivo di oltre nove punti percentuali rispetto al giorno dell'elezione.\nNel febbraio 2019 annuncia che non si sarebbe ricandidato per un secondo mandato per le elezioni amministrative. Termina quindi il suo mandato il 15 maggio 2019, con il passaggio di consegne al suo successore Roberto Gambino."}
{"id": "5009109", "revid": "1458600", "url": "https://it.wikipedia.org/wiki?curid=5009109", "title": "Genesi (album)", "text": "Genesi \u00e8 il primo album dell'etichetta Roccia Music, pubblicato il 18 ottobre 2013.\nA sole 24 ore dalla sua pubblicazione, il disco \u00e8 stato scaricato da pi\u00f9 di 100.000 utenti.\nIl disco.\nL'album contiene una raccolta di brani estratti dai lavori ufficiali di ogni artista, con la partecipazione di: Jake La Furia, Gu\u00e9 Pequeno, Martina May, Bra, Mighty Cez, The Night Skinny, D-Ross e Prestige.\nLa copertina di \"Genesi\", realizzata da Giorgio Di Salvo, riprende il celeberrimo affresco di Michelangelo Buonarroti la \"Creazione di Adamo\" della Cappella Sistina, ispirato dal libro della Genesi (1,27)."}
{"id": "5009110", "revid": "767487", "url": "https://it.wikipedia.org/wiki?curid=5009110", "title": "Hive (gioco)", "text": "Hive (\"Alveare\" in inglese) \u00e8 un gioco da tavolo strategico ideato da John Yianni.\nNel gioco due agguerriti gruppi di insetti combattono spostandosi e sciamando gli uni contro gli altri nel tentativo di contendersi il predominio dell'alveare imprigionando l'ape regina avversaria: le formiche agilmente si spostano per tutto lo schieramento, le cavallette saltano da una parte all'altra, i ragni strisciano ai bordi mentre i pesanti scarabei scavalcano tutti gli altri.\nIl gioco consiste di 22 pedine esagonali, 11 bianche e altrettante nere, ognuna di esse raffiguranti un insetto che pu\u00f2 muoversi lungo l'alveare a seconda delle proprie peculiarit\u00e0 di movimento.\nEsistono attualmente 3 espansioni che portano a 14 il numero di pedine di ogni fazione per un totale di 28.\nRegole.\n\"Hive\" \u00e8 un gioco di posizionamento, non dissimile per struttura al gioco degli scacchi, si parte da un tavolo vuoto dove a turno ogni giocatore aggiunge un insetto del proprio colore \"all'alveare\" o quando possibile ne muove uno gi\u00e0 in campo, alternandosi ad ogni mossa.\nLe regole sono estremamente poche e basilari: \nVince chi riesce a intrappolare l'ape regina avversaria circondandone tutti i lati. Nel caso in cui l'ultimo pezzo mosso determini l'intrappolamento di entrambe le api regine, la partita \u00e8 patta.\nTipi di insetti.\nGioco base.\nNel gioco base le pedine sono 11 per giocatore e sono suddivise in 5 differenti tipi di insetti, ognuno con una propria modalit\u00e0 di movimento:\nEspansioni.\nLe espansioni aggiungono 3 ulteriori tipi di insetti, uno per ognuna, che possono essere impiegati separatamente o tutti insieme. Le espansioni contengono ognuna 4 insetti (uno bianco ed uno nero, due per il gioco normale e due per la versione pocket).\nAperture.\nEsistono molte diverse strategie di apertura, tuttavia l'editore del gioco ne consiglia due principali:\nIn generale \u00e8 sconsigliabile posizionare l'ape nel quarto turno: non solo non permette di muovere i pezzi gi\u00e0 posizionati, ma cos\u00ec facendo il giocatore rischia di essere forzato a mettere in campo una considerevole quantit\u00e0 di pezzi che possono essere facilmente bloccati. Anche posizionare una formica al primo turno \u00e8 considerata una cattiva mossa, perch\u00e9 si rischia di bloccare per l'intera partita questo pezzo potente."}
{"id": "5009114", "revid": "1494169", "url": "https://it.wikipedia.org/wiki?curid=5009114", "title": "Romanica", "text": ""}
{"id": "5009123", "revid": "287204", "url": "https://it.wikipedia.org/wiki?curid=5009123", "title": "Tassiarco", "text": "Il tassiarco o tassiarca (anche \"taxiarchos\" o \"taxiarch\u0113s\"; in greco, \u03c4\u03b1\u03be\u03af\u03b1\u03c1\u03c7\u03bf\u03c2 o \u03c4\u03b1\u03be\u03b9\u03ac\u03c1\u03c7\u03b7\u03c2) \u00e8 un grado militare in uso nell'esercito greco, corrispondente all'attuale grado di Brigadiere del British Army e dei paesi aderenti al Commonwealth. Il grado \u00e8 stato a lungo utilizzato negli eserciti della Grecia antica e dell'Impero bizantino.\nIl termine deriva dal greco \u03c4\u03b1\u03be\u03af\u03c2 (\"ordine\"), che in ambito militare significava \"in formazione ordinata\".\nLa Chiesa greco-ortodossa utilizza il termine per riferirsi agli arcangeli Michele e Gabriele, in qualit\u00e0 di capi della Milizia celeste.\nGrecia antica.\nVarie citt\u00e0-Stato greche utilizzavano il grado di \"taxiarchos\". Ad Atene il collegio dei tassiarchi venne istituito durante le guerre persiane; ciascuna delle dieci trib\u00f9 volute da Clistene aveva il proprio \"taxiarchos\" subordinato allo stratega. I tassiarchi ateniesi comandavano le dieci schiere di opliti e con gli strateghi e gli Ipparchi costituivano lo Stato maggiore dell\u2019Esercito ateniese\nIl termine fu poi assunto dall'esercito macedone per definire il comandante dei pezeteri, le unit\u00e0 di fanteria pesante armate di \"picca macedone\".\nImpero bizantino.\nIl termine \"tassiarco\" fu utilizzato per la prima volta nello \"Strategikon\" dell'imperatore Maurizio (tardo VI secolo), per indicare il comandante degli \"optimatoi\", ossia di un corpo mercenario d'\u00e9lite.\nA partire dal X secolo, il termine pass\u00f2 a indicare il comandante di una brigata di fanteria (\"taxiarchia\"), composto da 500 fanti pesanti, da 300 arcieri e 200 fanti leggeri. Dal momento che la brigata era composta di mille uomini, le unit\u00e0 erano anche chiamate \"chiliarchie\" e il loro comandante chiliarchi. Il grado era equivalente a quello di drungarios, in uso nella marina bizantina.\nLungo l'XI secolo, con la riforma dell'esercito e il superamento della suddivisione in \"thema\", la \"taxiarchia\" divent\u00f2 la formazione di fanteria pi\u00f9 ampia e pi\u00f9 importante, aumentando l'importanza del \"taxiarches\".\nEsercito greco moderno.\nNell'Esercito ellenico, il grado di \"taxiarchos\" (abbreviato in \u03a4\u03b1\u03be\u03c7\u03bf\u03c2) traducibile con brigadiere, \u00e8 equivalente a quello di generale di brigata o di brigadier generale (codice Nato OF-6). Il grado fu istituito con decreto reale del 5 giugno 1946 e la relativa mostrina sempre nel 1946. Il grado \u00e8 superiore a quello di \"Syntagmatarchis\" (Colonnello) e inferiore a quello di \"Ypostratigos\" (Maggior generale).\nIl grado \u00e8 usato anche dalla Aeronautica militare greca (\"Taxiarchos tis Aeroporias\", \"Brigadiere dell'Aeronautica\") e dalla Polizia greca. In passato, fu usato anche dal predecessore della Polizia greca, la Gendarmeria greca.\n\u00c8 attualmente in uso anche nella Guardia Nazionale cipriota. Il grado di Tassiarco era ricoperto da Stylianos Pattakos uno dei protagonisti del colpo di stato che condusse in Grecia alla dittatura dei colonnelli."}
{"id": "5009124", "revid": "1494169", "url": "https://it.wikipedia.org/wiki?curid=5009124", "title": "Emanuele Pessagno (disambigua)", "text": ""}
{"id": "5009126", "revid": "938", "url": "https://it.wikipedia.org/wiki?curid=5009126", "title": "Uncas", "text": "Giovent\u00f9 e famiglia.\nUncas nacque nei pressi del fiume Thames nell'odierno Connecticut, figlio del sachem Mohegan \"Owaneco\". \"Uncas\" \u00e8 una variante del termine Mohegan \"Wonkus\", che significa \"Volpe\". Era un discendente dei pi\u00f9 importanti sachem dei Mohegan, dei Pequot e dei Narragansett. Owaneco era il capo del villaggio \"Montonesuck\". Uncas era bilingue avendo imparato, oltre il Mohegan, un po' di inglese e forse anche qualcosa di olandese.\nNel 1626 Owaneco organizz\u00f2 per Uncas un matrimonio con la figlia del pi\u00f9 importante sachem Pequot, Tatobem, in modo da creare un'alleanza tra i due, particolarmente importante poich\u00e9 i Mohegan erano, effettivamente, recenti \"ospiti\" nel territorio Pequot e ci\u00f2 li poneva in uno stato di inferiorit\u00e0 fino ad allora compensato dai rapporti personali tra i due sakem principali, Owaneco e Tatobem . Quando mor\u00ec Owaneco, poco dopo il matrimonio, Uncas dovette sottomettersi all'autorit\u00e0 di Tatobem. Quando nel 1634 Tatobem fu catturato ed ucciso dagli olandesi, il figlio Sassacus ne divenne il successore: la sua disposizione verso i Mohegan era tuttavia diversa da quella del padre, forse anche in considerazione del buon rapporto tra Mohegan e Olandesi.\nL'alleanza con Tatobem si basava sull'equilibrio di poteri tra Mohegan e Pequot. Dopo la morte di Owaneco l'equilibrio cambi\u00f2 a favore dei Pequot. Uncas era disposto a concedere loro pi\u00f9 potere, ma inizi\u00f2 a contestare il dominio Pequot sui Mohegan. Nel 1634, con il sostegno dei Narragansett, Uncas si ribell\u00f2 a Saccaucus ed all'autorit\u00e0 Pequot. Fu sconfitto e divenne un esule tra i Narragansett. Torn\u00f2 presto dall'esilio dopo essersi umiliato davanti a Saccacus. Il suo fallito tentativo lo port\u00f2 ad avere poca terra e sostenitori.\nGuerra Pequot.\nVerso il 1635 Uncas svilupp\u00f2 relazioni con importanti inglesi del Connecticut. Divenne amico del capitano John Mason, un legame che dur\u00f2 35 anni. Uncas fece sapere a Jonathan Brewster che Sassacus stava pianificando di attaccare i britannici lungo il fiume Connecticut. Brewster descrisse Uncas come \"fedele agli Inglesi \".\nNel 1636, probabilmente per rappresaglia per l'assassinio di Tatobem, i Pequot di Sassacus uccisero, nel loro villaggio di Block Island, l'Inglese cap. John Oldham, vecchio amico di Uncas, e i rapporti tra i due capi cognati (ma, presumibilmente, gi\u00e0 rivali) precipitarono: quando, nell'agosto 1636, John Endicott organizz\u00f2 una spedizione contro Block Island, salpando con 90 uomini per Pequot Harbour per imporre ai Pequot il pagamento di un indennizzo in wampum e la consegna di alcuni ragazzi come ostaggi, ma ritirandosi dopo un breve combattimento con un po' di bottino e lasciando esposti all'ira dei Pequot gli insediamenti del basso Connecticut, Uncas si schier\u00f2 a favore degli Inglesi.\nNel 1637, durante la guerra Pequot, Uncas fu alleato degli Inglesi contro i Pequot. Guid\u00f2 i Mohegan in un attacco ai Pequot nei pressi di Saybrook, e poi di nuovo alla loro fortezza del fiume Mystic. I Pequot vennero sconfitti ed i Mohegan incorporarono buona parte dei sopravvissuti e la loro terra. Nel trattato di Hartford del 1638 Uncas trasform\u00f2 i Mohegan in un vassallo della colonia del fiume Connecticut. Secondo il trattato gli Uncas avrebbero potuto abitare le terre Pequot solo fino ad un'esplicita annessione ai britannici del territorio. I Mohegan divennero una potenza regionale.\nNel 1640 Uncas aggiunse Sebequanash degli Hammonasset alle numerose mogli. Questo matrimonio forn\u00ec ad Uncas un certo controllo sulla terra prontamente venduta agli inglesi. Gli Hammonasset si trasferirono e divennero Mohegan.\nGuerra con i Narragansett.\nI Mohegan furono in continuo conflitto con i Narragansett per il controllo della terra che era stata dei Pequot e nel 1642 Miantonomoh, sachem dei Quonset e principale capo di guerra di tutti i Narraganset organizz\u00f2 un tentativo di assassinare Uncas servendosi di sicari Pequot. Nell'estate 1643 il conflitto latente si trasform\u00f2 in guerra aperta. Le colonie inglesi formarono un'alleanza, la Confederazione della Nuova Inghilterra, per difendersi.\nI Mohegan sconfissero un'invasione Narragansett portata da circa 1000 uomini e catturarono Miantonomoh. Uncas uccise molti guerrieri di Miantonomoh davanti a lui per convincerlo a rispondere alle domande che i vincitori gli rivolgevano. In base al trattato del 1638, il sakem Mohegan consegn\u00f2 Miantonomoh agli Inglesi, che lo processarono e lo condannarono. A Uncas fu attribuita l'autorit\u00e0 di giustiziare il rivale Miantonomoh, ma solo se l'uccisione fosse avvenuta in territorio Mohegan: il fratello di Uncas, Wawequa, uccise Miantonomoh con un tomahawk su ordine dello stesso Uncas.\nQuando il successivo sachem Narragansett, Mriksah, promosse una nuova guerra per vendicare Miantonomoh, gli inglesi chiesero aiuto ai Mohegan. Gli attacchi Narragansett iniziarono nel giugno 1644. Dopo ogni successo il numero di Narragansett aumentava. Uncas e i Mohegan furono assediati a \"Shantok\" ed erano sull'orlo di una completa disfatta quando gli Inglesi giunsero in loro aiuto con rifornimenti sconfiggendo l'assedio. La nuova confederazione inglese fece il possibile per sostenere Uncas, considerato un alleato prezioso, nella \"sua libert\u00e0 e propriet\u00e0\". Gli Inglesi difesero la fortezza Mohegan a Shantok. Quando gli inglesi minacciarono di invadere il territorio Narragansett, questi firmarono un trattato di pace.\nNel 1646 la trib\u00f9 sottomessa dei Nameag, composta da ex Pequot, si alle\u00f2 con gli Inglesi nel tentativo di recuperare l'indipendenza. In risposta Uncas attacc\u00f2 e saccheggi\u00f2 il villaggio dei \"Nameag\", ma il governatore della Massachusetts Bay Colony rispose minacciando di permettere ai Narragansett di attaccare i Mohegan. Per molti anni gli inglesi definirono i Nameag un popolo sottomesso, sostenendo contemporaneamente la loro indipendenza. Nel 1655 gli inglesi sottrassero definitivamente la trib\u00f9 al dominio di Uncas. Gli Inglesi usarono Uncas sempre pi\u00f9 raramente e la sua influenza nei consigli inglesi diminu\u00ec.\nSecondo il mito, Uncas oltrepass\u00f2 con un salto le cascate Yantic per fuggire ai Narragansett. In alcune versioni \u00e8 a cavallo, in altre a piedi. Il luogo \u00e8 noto come Uncas' Leap o Indian Leap (Salto di Uncas o Salto dell'Indiano).\nGuerra di re Filippo.\nLa guerra di re Filippo scoppi\u00f2 nel giugno del 1675. In estate i Mohegan entrarono in guerra al fianco degli inglesi. Uncas guid\u00f2 i propri uomini in attacchi contro gli Wampanoag. A dicembre i Mohegan e gli inglesi attaccarono i Narragansett. I Mohegan smisero di sostenere gli inglesi in questa guerra nel luglio 1676.\nUncas mor\u00ec tra il giugno 1683 ed il giugno 1684 a Norwich, contea di New London, Connecticut.\nRetaggio.\nIl presidente Andrew Jackson pose la prima pietra di un monumento dedicato ad Uncas a Norwich (Connecticut). Nel 1907, Buffalo Bill depose una corona sul monumento ad Uncas per commemorare \"L'ultimo dei Mohicani\".. Nel libro di James Fenimore Cooper \"L'ultimo dei Mohicani\", il figlio di Chingachgook si chiama Uncas.. Lo schooner a due alberi in legno \"Diosa del Mar\" fu inizialmente varato come \"Uncas\" dalla famiglia Vanderbilt che lo possedeva. Quattro navi della United States Navy si chiamano USS \"Uncas\". Uncasville in Connecticut orientale prende il nome da lui, cos\u00ec come il lago Uncas di Nahantic State Forest Lyme."}
{"id": "5009127", "revid": "28592", "url": "https://it.wikipedia.org/wiki?curid=5009127", "title": "Romanico (Transacqua)", "text": ""}
{"id": "5009129", "revid": "23", "url": "https://it.wikipedia.org/wiki?curid=5009129", "title": "Fluoro-magnesiohastingsite", "text": ""}
{"id": "5009130", "revid": "125486684", "url": "https://it.wikipedia.org/wiki?curid=5009130", "title": "Bernardo (disambigua)", "text": ""}
{"id": "5009131", "revid": "1226", "url": "https://it.wikipedia.org/wiki?curid=5009131", "title": "Virgilio Letrusco", "text": ""}
{"id": "5009132", "revid": "28592", "url": "https://it.wikipedia.org/wiki?curid=5009132", "title": "Bernardo (nome)", "text": ""}
{"id": "5009135", "revid": "110157", "url": "https://it.wikipedia.org/wiki?curid=5009135", "title": "Ligue 2 2014-2015", "text": "La Ligue 2 2014-2015 \u00e8 stata la 76\u00aa edizione del secondo campionato di calcio pi\u00f9 importante in Francia.\nLa stagione \u00e8 iniziata il 1\u00ba agosto 2014 ed \u00e8 terminata il 22 maggio 2015.\nStagione.\nNovit\u00e0.\nNella stagione precedente sono state promosse in Ligue 1 il Metz, il Lens e il Caen, che sono rispettivamente arrivate 1\u00aa, 2\u00aa e 3\u00aa.\nDalla Ligue 1 sono retrocessi il Sochaux, il Valenciennes e l'Ajaccio, che sono rispettivamente arrivate 18\u00aa, 19\u00aa e 20\u00aa.\nDallo Championnat National sono state promosse Orl\u00e8ans e Gaz\u00e9lec Ajaccio. Il Luzenac aveva conquistato la promozione sul campo, ma in seguito \u00e8 stato escluso dal campionato per inadempienze finanziarie: al suo posto \u00e8 stato ripescato il Ch\u00e2teauroux, terzultimo classificato nel precedente torneo di Ligue 2. Una volta sistemati i conti societari, il Luzenac ha presentato istanza di ammissione al campionato di Ligue 2: la LFP si \u00e8 espressa in senso contrario per la non congruit\u00e0 dell'impianto di gioco rispetto ai parametri previsti."}
{"id": "5009139", "revid": "242446", "url": "https://it.wikipedia.org/wiki?curid=5009139", "title": "Ligue 2014-2015", "text": ""}
{"id": "5009140", "revid": "228587", "url": "https://it.wikipedia.org/wiki?curid=5009140", "title": "Bernardo II", "text": ""}
{"id": "5009142", "revid": "287204", "url": "https://it.wikipedia.org/wiki?curid=5009142", "title": "Bernardo II di Sassonia (disambigua)", "text": ""}
{"id": "5009148", "revid": "287204", "url": "https://it.wikipedia.org/wiki?curid=5009148", "title": "Bernardo I", "text": ""}
{"id": "5009149", "revid": "682976", "url": "https://it.wikipedia.org/wiki?curid=5009149", "title": "Emanuele III Pessagno", "text": "Emanuele III Pessagno visse a cavallo del 1500. Fece parte della spedizione di Francisco de Almeida che doppi\u00f2 il Capo di Buona Speranza. Nel 1506 fu messo a capo dell'isola di Angiadiva che aveva valorosamente difeso dall'invasione dei Mori. Successivamente nel 1508 partecip\u00f2 alla difesa di Calicut, primo approdo portoghese nel sud dell'India, perdendovi la vita."}
{"id": "5009150", "revid": "287204", "url": "https://it.wikipedia.org/wiki?curid=5009150", "title": "Bernardo III", "text": ""}
{"id": "5009151", "revid": "1543377", "url": "https://it.wikipedia.org/wiki?curid=5009151", "title": "Nen\u00e8 Nhaga Bissoli", "text": "Carriera.\nClub.\nHa mosso i primi passi nel mondo del calcio femminile con la squadra del Libertas Castagnaro (VR); il Presidente Lucio Ghirotto ha fortemente voluto quest'atleta e l'ha fatta crescere sotto la guida tecnica di Mister Pietro Pizzo. Lei ha subito dimostrato grandi abilit\u00e0 fisiche, tecniche e grande professionalit\u00e0. Ha contribuito a far vincere il Torneo Giovanile Regionale Veneto alla squadra nel 1999. Presenza fissa e costante nella Rappresentativa Veneta per molti anni, assieme a parecchie sue compagne di squadra nel Libertas Castagnaro.\nNazionale.\nNel febbraio 2008 il commissario tecnico Pietro Ghedin la convoca nella Nazionale di calcio femminile dell'Italia per le qualificazioni del Campionato europeo di calcio femminile 2009 dove, inserita nel gruppo 2, si dovr\u00e0 scontrare con le nazionali di Svezia, Ungheria, Irlanda e Romania. Ghedin la riconvoca nel 2009, dove \u00e8 inserita in rosa nella partita del 25 novembre contro l'Armenia e nel 2011 in previsione di utilizzarla nell'ambito della fase a gironi di qualificazione al campionato europeo 2013 dove le azzurre sono inserite nel Gruppo 1. Bissoli resta comunque sempre a disposizione senza partecipare al torneo.\nDopo l'avvicendamento del ct della Nazionale, nel 2012, Antonio Cabrini rinnova la fiducia a Bissoli convocandola nel raduno del 22 ottobre 2012 tuttavia solo nel 2014 riuscir\u00e0 a disputare la sua prima partita con la maglia azzurra. Dopo le apparizioni durante l'edizione 2014 della Cyprus Cup, esordisce nell'ambito della fase a gironi, Gruppo 2, delle qualificazioni al campionato mondiale di calcio femminile 2015. Il 5 aprile 2014, Bissoli \u00e8 in campo dal primo minuto nella partita Italia-Spagna disputata allo Stadio Romeo Menti di Vicenza, match terminato con il risultato di 0 a 0.."}
{"id": "5009152", "revid": "28592", "url": "https://it.wikipedia.org/wiki?curid=5009152", "title": "Bernardo IV", "text": ""}
{"id": "5009153", "revid": "61051", "url": "https://it.wikipedia.org/wiki?curid=5009153", "title": "Nen\u00e8 Bissoli", "text": ""}
{"id": "5009154", "revid": "61051", "url": "https://it.wikipedia.org/wiki?curid=5009154", "title": "Nen\u00e8 Bissoli Nhaga", "text": ""}
{"id": "5009157", "revid": "767487", "url": "https://it.wikipedia.org/wiki?curid=5009157", "title": "Stanotte sarai mia", "text": "Stanotte sarai mia (\"Du geh\u00f6rst mir\") \u00e8 un film del 1959 diretto da Wilm ten Haaf.\nTrama.\nMonika \u00e8 la proprietaria di una scuderia di cavalli. Reincontra dopo molti anni il vecchio compagno di universit\u00e0, Alexander; tra i due nasce una storia. Ma l'uomo, nel frattempo diventato un disonesto allibratore, si servir\u00e0 di lei per truccare delle corse. Dieter, il marito di Monika, ha un acceso diverbio con lui e lo tramortisce di pugni. Il socio di Alessandro, non visto, ne approfitta per rapinarlo e ucciderlo, procurando a Dieter l'accusa di omicidio.\nCensura.\nLa versione distribuita in Italia presenta il taglio di tre scene. Vennero eliminate:\nDette scene vennero ritenute offensive del pudore e della morale. Inoltre venne vietata la visione ai minori di 16 anni."}
{"id": "5009162", "revid": "28592", "url": "https://it.wikipedia.org/wiki?curid=5009162", "title": "Bernardo di Aosta", "text": ""}
{"id": "5009163", "revid": "28592", "url": "https://it.wikipedia.org/wiki?curid=5009163", "title": "Bernardo di Abbeville", "text": ""}
{"id": "5009164", "revid": "484362", "url": "https://it.wikipedia.org/wiki?curid=5009164", "title": "Matrimonio fra persone dello stesso sesso negli Stati Uniti d'America", "text": ""}
{"id": "5009167", "revid": "1444886", "url": "https://it.wikipedia.org/wiki?curid=5009167", "title": "Peter Emil Huber-Werdm\u00fcller", "text": "Biografia.\nStudi.\nPeter Emil Huber-Werdm\u00fcller era figlio di un produttore di seta, frequent\u00f2 le scuole a Zurigo e a Welschland. Successivamente frequent\u00f2 dal 1855, presso il Politecnico federale di Zurigo, il corso di costruzione di macchine. Nel 1858 si diplom\u00f2 come ingegnere e lavor\u00f2 al Conservatorio Nazionale delle Arti e dei Mestieri di Parigi. Si trasfer\u00ec parecchio tempo in Inghilterra ove apprese le competenze in ambito industriale.\nImpieghi.\nIl suo primo impiego fu presso la Sulzer AG di Winterthur, guidata da Charles Brown. In Brown trov\u00f2 una guida e un insegnante. Successivamente lavor\u00f2 presso Escher, Wyss &amp; Cie. di Zurigo. Nel 1863 fond\u00f2 con l'inglese M. M. Jackson la \"Giesserei P. E. Huber &amp; Co.\" a Oerlikon. L'attivit\u00e0 venne venduta nel 1867 alla \"Daverio, Siewerdt &amp; Giesker\" di Rorschach e nel 1872 liquidata.\nNel 1876 viene creata la nuova organizzazione Maschinenfabrik Oerlikon con Huber-Werdm\u00fcller come presidente nominato dal consiglio di amministrazione. Volle fortemente una divisione elettrica e nel 1884 mise a capo Charles Brown. Brown mise i suoi due figli Charles e Sidney, entrambi ingegneri, nel consiglio. Fornirono i generatori di corrente elettrica continua con rete elettrica da Kriegstetten a Soletta, oltre i confini svizzeri fino alla \"Internationale Elektrotechnische Ausstellung\" del 1891 a Francoforte sul Meno, dove il primo impianto generatore \"Drehstrom\u00fcbertragung Lauffen\u2013Frankfurt\" inizi\u00f2 a funzionare, con generatori della Oerlikon. Pi\u00f9 tardi il genero Dietrich Schindler-Huber ne divenne presidente.\nLo sviluppo della divisione elettrica di Oerlikon serv\u00ec al progresso tecnico in Svizzera e Europa. Nel 1886, lo scopritore della elettrolisi, Paul-Louis-Toussaint H\u00e9roult con il suo processo di Hall-H\u00e9roult, utilizz\u00f2 nel 1887 dinamo Oerlikon, con un test a Zurigo. Huber cap\u00ec il potenziale immenso del procedimento per la sintesi dell'alluminio.\nInsieme con gli imprenditori Georg Robert Neher, Gustave Naville, presidente della \"Escher Wyss &amp; Cie.\" di Zurigo, crearono la \"Alumiumfabrik\" a Neuhausen am Rheinfall.\nLa famiglia Neher ebbe il possesso dell'uso delle condotte d'acqua in Svizzera, necessarie a creare energia elettrica. L'azienda Oerlikon, produsse a quel tempo i pi\u00f9 grandi generatori elettrici del mondo, necessari al processo di Hall-H\u00e9roult. Le turbine furono consegnate da \"Escher Wyss &amp; Cie.\"\nCon altri soci fond\u00f2 nell'ottobre 1887 la \"Schweizerische Metallurgische Gesellschaft\", successivamente \"Aluminium Industrie\" AG, la AIAG di Neuhausen, successivamente dal 1963 Schweizerische Aluminium AG.\nNel settore dell'alluminio a Schaffhausen Huber-Werdm\u00fcller cofond\u00f2 la \"Kraft\u00fcbertragswerke Rheinfelden\" (oggi Energiedienst Holding) e la costruzione della \"Aluminium Rheinfelden\".\nLavoro come dirigente pubblico.\nDal 1867 intraprese l'attivit\u00e0 nel pubblico per lo sviluppo delle infrastrutture di Zurigo. Facente parte del consiglio comunale del sobborgo di Zurigo Riesbach, dove era nato, promosse la costruzione della strada ferrata. Promosse una banchina funzionale sul lago di Zurigo. Conseguenza fu lo sviluppo di Seefeld (Zurigo) con la ferrovia e divenne membro della \"Schweizerische Nordostbahn\". Promosse la costruzione della \"Uetlibergbahn\", contro una grande opposizione popolare, poi \"Adh\u00e4sionsbahn\". Fond\u00f2 l'associazione del tram di Zurigo \"Z\u00fcrich\u2013Riesbach\u2013Enge\", con tram a cavallo. Nel 1893 venne costruita la ferrotramvia elettrica di Zurigo.\nHuber-Werdm\u00fcller nel 1889 divenne uno dei soci fondatori della \"Associazione Svizzera per l'Elettrotecnica\" (ASE) e nel 1909 divenne socio onorario."}
{"id": "5009168", "revid": "484362", "url": "https://it.wikipedia.org/wiki?curid=5009168", "title": "Matrimonio fra persone dello stesso sesso nel Regno Unito", "text": ""}
{"id": "5009169", "revid": "1762097", "url": "https://it.wikipedia.org/wiki?curid=5009169", "title": "Massimo Ferrero", "text": "Biografia.\nGli inizi.\nFerrero nasce a Roma, nel quartiere popolare di Testaccio. La nonna paterna \u00e8 una soubrette dell'Ambra Jovinelli e recita con Macario, il padre e suo fratello sono autisti di autobus, mentre la madre ha un banco ambulante nel mercato a piazza Vittorio all'Esquilino. Poco studioso, da ragazzino spesso si reca di nascosto a Cinecitt\u00e0 con Giuliano Gemma. Qui fa la sua prima comparsa nel 1958. Nel frattempo trascorre sei mesi in carcere minorile, riferendo che la reale motivazione fossero le avance verso la figlia di una guardia.\nA diciotto anni inizia la carriera nello spettacolo e percorre un lungo iter, da \"factotum\" ad autista, sino a ricoprire il ruolo di direttore di produzione (dal 1974 al 1983) in film come \"A mezzanotte va la ronda del piacere\" e altri. Nel 1983 raggiunge la qualifica di organizzatore generale prima e produttore esecutivo successivamente (dal 1983 al 1998) in film come \"Ultr\u00e0\" di Ricky Tognazzi ed altri, nel quale interpreta anche un piccolo cameo. Altro cameo nel film \"Camerieri\" del 1995, nel quale impersona Sem, il venditore di un levriero.\nFerrero \u00e8 soprannominato \"Er Viperetta\"; secondo il suo racconto, questo soprannome non ha una connotazione negativa, essendogli stato dato da Monica Vitti dopo aver difeso l'attrice, nonostante la sua piccola statura, da un aggressore. Lo stesso Ferrero, tuttavia, ha successivamente smentito questa versione e nel suo libro autobiografico ha infine raccontato che il primo a dargli questo soprannome fu un costumista gay che, rivelatosi masochista, godeva delle botte che Ferrero gli dava reagendo alle sue avance.\nIl 9 luglio 2016 \u00e8 stato premiato con il \"Grand Prix Corallo citt\u00e0 di Alghero\" come personaggio dell'anno.\nL'11 gennaio 2018 indiscrezioni di stampa lo hanno dato come candidato alle elezioni politiche nella lista \"Noi con l'Italia\", il partito di centro-destra guidato da Raffaele Fitto e Lorenzo Cesa.\nIl matrimonio e i primi investimenti.\nSi sposa con Laura Sini, ereditiera dell'azienda casearia \"I Buonatavola Sini\" sita a Nepi, comune della provincia di Viterbo, che produce ed esporta i suoi prodotti negli Stati Uniti d'America. Con lei \u00e8 contitolare di sei caseifici e dal matrimonio ha una figlia, Emma. Da un precedente matrimonio ha altre due figlie: Vanessa (a capo della Ellemme Group, organizzatore generale di film come \"Il ritmo della vita\" ed ex membro del CdA della ) e Michela. Inoltra adotta due figli maschi. Recentemente dalla sua relazione con Manuela Ramunni nascono Rocco Contento nel 2013 e Oscar nel 2016.\nFinanziato dalla Sini, nel 1998 lancia con la Blu Cinematografica il primo film prodotto da indipendente, \"Testimoni d'amore\", che per\u00f2 non ripaga l'investimento. Con \"Libero Burro\" e \"La carbonara\" ci rimette un miliardo di lire, con \"Il dolce rumore della vita\" circa 800 milioni, con \"Il tempo dell'amore\" un miliardo e 600 milioni, infine tre milioni di \u20ac con \"Io no\" del 2003, per il quale \u00e8 costretto a vendere una casa. Fra i collaboratori della societ\u00e0 ci sono Ricky Tognazzi, Simona Izzo, Francesco Venditti e Claudia Gerini.\nAttraverso la Farvem Real Estate acquisisce poi, da Cinecitt\u00e0 Luce e dal tribunale, 60 sale cinematografiche per 59 milioni di \u20ac (da una valutazione iniziale di 100 milioni).\nSulla Farvem piombano subito ingiunzioni di pagamento, cartelle esattoriali, precetti e varie cause. L\"'asset\" principale \u00e8 il complesso residenziale di via Rutilio in zona Cinecitt\u00e0, stimato 40 milioni di \u20ac. Attraverso il Ferrero Cinemas Group (che fa capo al gruppo di famiglia Mediaport Cinema acquistato dallo Stato nel 2008 per 26,5 milioni) gestisce circa 30 sale nel centro di Roma, tra i quali lo storico Teatro Adriano. Nel 2006 acquista i diritti del film \"Bye Bye Berlusconi!\" di Jan Henrik Stahlberg, presentato al Festival di Berlino 2006 nella sezione \"Panorama Speciale\", ma il film non verr\u00e0 mai distribuito sia per non arrecare dispiacere a Silvio Berlusconi sia perch\u00e9 forse non ha trovato chi lo distribuisse. Dal 2009 \u00e8 anche distributore cinematografico tramite Ellemme Group controllato dalle societ\u00e0 inglesi Elmhold Limited e Artgold Limited e per il quale il consiglio di amministrazione della Rai chiede chiarimenti per l'assetto opaco. Fra i consiglieri figura l'ex deputato del PRC Pietro Folena.\nNello stesso anno attraverso FG Holding acquisisce la compagnia aerea di voli charter Livingston Energy Flight, che lavora per tour operator come I Viaggi del Ventaglio. Nel 2010 l'ENAC sospende la licenza di volo alla compagnia aerea e poco dopo il Tribunale di Busto Arsizio dichiara l'insolvenza della compagnia aerea, attivando la procedura di amministrazione straordinaria.\nPresidente della Sampdoria.\nIl 12 giugno 2014 rileva a titolo gratuito, da Edoardo Garrone, la Sampdoria, accollandosi circa 15 milioni di \u20ac di debiti. Ferrero comunque non ha mai nascosto le sue simpatie per la Roma, tanto che in passato aveva cercato anche di acquistarla, come anche la Salernitana.\nA testimonianza della notoriet\u00e0 raggiunta a livello nazionale, il comico Maurizio Crozza, tifoso della Sampdoria, ha iniziato a proporne l'imitazione durante la stagione 2014/2015 di \"Crozza nel Paese delle Meraviglie\".\nIl 12 febbraio 2015 \u00e8 ospite durante la terza serata del Festival di Sanremo condotto da Carlo Conti e il 20 febbraio, il 20 marzo, il 10 aprile e il 17 aprile partecipa al \"Grand Hotel Chiambretti\".\nA maggio, dopo aver sondato squadre minori, manifesta il proprio interesse per l'acquisto di un'ulteriore squadra di calcio, il Lecce, che milita nel campionato di Lega Pro. Suscita poi interesse per l'acquisto verso il Cosenza Calcio, altra squadra militante in Lega Pro, reduce nel 2015 della vittoria della Coppa Italia Lega Pro. Nello stesso periodo esce il libro \"Massimo Ferrero - Una vita al massimo (ed \u00e8 il minimo che posso dirvi)\", scritto a quattro mani con Alessandro Alciato.\nFerrero controlla la Sampdoria tramite la \"Sport Spettacolo Holding\" S.r.l. sita a Roma, finanziaria che ha un capitale sociale di 950.000 \u20ac, un patrimonio netto di 6,7 milioni e che \u00e8 controllata al 100% dalla \"Holding Max\" S.r.l. (costituita il 27 giugno 2014 con un capitale sociale di 1.000 \u20ac, portato a 50.000 \u20ac il 6 maggio 2015), detenuta dalla figlia Vanessa all'80% e dal nipote Giorgio al 20%. L'ex presidente Garrone, detentore ancora dell'1% delle quote societarie, risulta aver versato 36,5 milioni di \u20ac in conto capitale, con una parte di essi destinata all'azzeramento del debito che al 31 dicembre 2014 risultava essere di 24,6 milioni di \u20ac. Nel febbraio 2015 il CdA della Sampdoria ha approvato un piano di risanamento valido fino al 2017-2018 e che prevedeva un sostanziale pareggio a partire dalla prossima stagione sportiva e profitti per quelle successive. Al giugno dello stesso anno Ferrero risultava aver messo nella Samp solo tre milioni di tasca sua e sotto forma di prestito. Oltre ai 36,5 milioni, Garrone ha versato altri 28,9 milioni in conto capitale della Sport Spettacolo Holding per un totale di 65,4 milioni. In questa sua holding Ferrero ha inserito anche le sue societ\u00e0 cinematografiche \"Eleven Finance\", \"V Production\" e \"Do &amp; Go\".\nA luglio Ferrero si accorda con l'imprenditore Flavio Briatore con l'obiettivo di valorizzare a livello mondiale il brand della Sampdoria.\nA ottobre esce il video satirico della sua candidatura a sindaco di Roma ad opera del gruppo comico degli \"Actual\", con la partecipazione dello stesso Ferrero.\nIl 5 aprile 2017, in seguito alla condanna definitiva a un anno e 10 mesi per il crac Livingston, la FIGC lo fa decadere dalla presidenza della Sampdoria, anche se continuer\u00e0 ad esserne proprietario.\nIl 19 dicembre dello stesso anno ritorna presidente della societ\u00e0, dato che la decadenza non \u00e8 pi\u00f9 applicabile.\nCon il rinnovo del Consiglio di Amministrazione del 28 dicembre 2018, Ferrero, forte anche degli investimenti effettuati sia in giocatori che in immobili (l'Academy di Bogliasco) e del bilancio in attivo di quasi 10 milioni di euro, \u00e8 scelto ancora come presidente, mentre escono di scena sua figlia Vanessa e suo nipote Giorgio.\nGli anni successivi alla presidenza della Sampdoria sono segnati da un graduale incrinamento dei rapporti con una parte della tifoseria. Ad acuire l'insofferenza di questi tifosi, talvolta sfociata in striscioni di protesta contro il presidente, ha contribuito anche la mancata cessione della societ\u00e0 a un gruppo guidato dalla bandiera blucerchiata Gianluca Vialli. I rapporti tra le parti, col proseguire dell'esperienza blucerchiata, appaiono sempre pi\u00f9 compromessi. Al termine della stagione 2020-2021, con la Sampdoria fresca artefice di un tranquillo campionato concluso con un buon nono posto, l'allenatore Claudio Ranieri decide di lasciare la societ\u00e0, denunciando l'assenza di presupposti per continuare il rapporto. Il clima coi tifosi nelle settimane successive alla fine della stagione si fa pi\u00f9 pesante. A influire \u00e8 la confusa situazione societaria, con l'iniziativa da parte di alcuni gruppi della Gradinata Sud di tappezzare Genova con cartelloni contro il presidente, con l'esplicito slogan \"Ferrero vattene\". La rottura diviene definitiva quando la Federclubs blucerchiata emette un duro comunicato contro il presidente, rivolgendo aspre critiche al suo operato e non risparmiando stoccate sulla sua situazione giudiziaria.\nIl 6 dicembre 2021, a seguito del suo arresto per reati societari e bancarotta fraudolenta, si dimette da presidente del club. Gli succede l'ex calciatore blucerchiato Marco Lanna.\nProcedimenti giudiziari.\nBancarotta e reati societari (2021).\nL'arresto nel dicembre 2021 e la custodia cautelare in carcere.\nIl 6 dicembre 2021 Ferrero \u00e8 stato arrestato dalla Guardia di Finanza nell'ambito di un'inchiesta della Procura della Repubblica di Paola per reati societari e bancarotta fraudolenta aggravata. Ferrero \u00e8 stato trasferito nel carcere di San Vittore, mentre per altre cinque persone sono scattati i domiciliari, tra cui sua figlia e un nipote. Nell'ambito delle indagini a suo carico, sono state svolte perquisizioni in varie regioni, tra cui Lombardia, Lazio, Campania, Basilicata e Calabria. L'inchiesta non \u00e8 legata a questioni calcistiche relative alla Sampdoria, bens\u00ec ai fallimenti di alcune societ\u00e0 calabresi di Ferrero che operano nel settore alberghiero, turistico e cinematografico, nonch\u00e9 alla dubbia riferibilit\u00e0 di un fondo (\"fondo Pkb\") appartenente alla galassia di societ\u00e0 di Ferrero, i cui amministratori erano, tuttavia, ancora ignoti.\nL'ordinanza di custodia cautelare emessa dal GIP del Tribunale di Paola si basa, in particolare, su una serie di intercettazioni telefoniche e sulla circostanza di un finto furto - denunciato da Ferrero - di una Audi S8 all\u2019interno della quale, secondo quello che Ferrero avrebbe fatto credere, \u00abera custodita una borsa in pelle contenente tutta la documentazione contabile\u00bb delle quattro societ\u00e0 fallite. Ci\u00f2 al fine di impedire i controlli contabili su tali societ\u00e0. Nel capo di imputazione si contesta a Ferrero altres\u00ec la stipula di un contratto di \"leasing\" per una Ferrari modello F430 Spider, avvenuto mediante la distrazione di circa 200mila euro dal patrimonio sociale di una delle sue quattro societ\u00e0 (che di l\u00ec a poco sarebbe effettivamente fallita). Il quadro generale, secondo gli investigatori della Guardia di Finanza, dimostrerebbe la situazione di profondo indebitamento di Ferrero: \u00abgli stratagemmi finanziari messi in atto da Massimo Ferrero avevano come unico obiettivo quello di un arricchimento personale attraverso la creazione di societ\u00e0, poi messe in liquidazione, per non restituire il denaro ai creditori\u00bb.\nLa misura carceraria si \u00e8 resa necessaria, secondo il GIP, a fronte di \u00abun concreto e gravissimo pericolo di commissione di delitti analoghi a quelli per cui si procede (...) appare infatti elevato il pericolo che, ove liberi di circolare sul territorio, gli indagati possano operare illecitamente in maniera sia diretta che mediata, anche attraverso contatti e comunicazioni reciproche e/o con terzi (...) tanto risulta alla evidenza dalla pluralit\u00e0 e dalle stesse modalit\u00e0 di commissione dei delitti connotate dall'inserimento di un contesto soggettivo ed oggettivo allargato, caratterizzato, da una notevole predisposizione di mezzi da un considerevole impegno in termini di attivit\u00e0 gestoria e da una enorme numero di operazioni amministrative e contabili\u00bb.\nL'interrogatorio di garanzia, il ricorso al Tribunale del Riesame e gli arresti domiciliari.\nL'8 dicembre 2021 i legali di Ferrero - dopo che il loro assistito sar\u00e0 stato sentito nell'ambito dell'interrogatorio di garanzia (previsto per il 9 dicembre, ore 13:30) - hanno annunciato l'intenzione di impugnare l'ordinanza di custodia cautelare in carcere al Tribunale del Riesame di Catanzaro, competente per territorio. In pari data, i legali hanno annunciato che Ferrero non risponder\u00e0 alle domande poste dal GIP in sede di interrogatorio di garanzia, lamentando la mancata consultazione del fascicolo delle indagini in tempo utile per prepararsi.\nIl 9 dicembre 2021, Ferrero - in videoconferenza dal carcere di San Vittore - si \u00e8 avvalso, come anticipato, della facolt\u00e0 di non rispondere innanzi al GIP di Paola. Nel frattempo, gli avvocati di Ferrero hanno depositato ricorso al Riesame di Catanzaro, come annunciato in precedenza, per chiedere la scarcerazione del proprio assistito. La richiesta \u00e8 pervenuta al Riesame il 14 dicembre 2021, termine a partire dal quale i giudici hanno dieci giorni di tempo per pronunciarsi.\nIl 23 dicembre 2021, il Riesame ha accolto il ricorso di Ferrero,\nsostituendo la misura cautelare della custodia in carcere con quella degli arresti domiciliari.\nControversie.\nIl 12 giugno 2014 (lo stesso giorno in cui Massimo Ferrero acquista la Sampdoria), con il rito del patteggiamento il giudice dell'udienza preliminare condanna in via definitiva Massimo Ferrero ad un anno e 10 mesi per il reato di bancarotta fraudolenta, oltre al pagamento di parte dei debiti dovuti al fallimento della compagnia aerea Livingston Energy Flight.\nNell'ottobre dello stesso anno si fa scappare una frase razzista nei confronti del presidente indonesiano dell'Inter Erick Thohir, invitando l'ex presidente Massimo Moratti a cacciare \"quel filippino\". Nonostante le scuse ufficiali giunte in seguito, il 15 dicembre \u00e8 inibito per tre mesi dal Tribunale Federale Nazionale, ma il 16 gennaio 2015 la Corte d'Appello Federale accoglie il ricorso in merito all'inibizione togliendola.\nIl 6 marzo 2015 il Comune di Roma fa sgomberare l'ex Cinema Troisi di Trastevere perch\u00e9 secondo l'Assessorato al Patrimonio Ferrero non sarebbe il proprietario della sala, anche se lo stesso Ferrero sostiene di averlo acquistato dal Tribunale dopo il fallimento di Vittorio Cecchi Gori. Nello stesso periodo Ferrero querela il giornalista Mario Giordano per averlo citato nel suo libro \"Pescecani\" danneggiando la sua immagine accostandolo per la vicenda Livingston ai grandi personaggi indagati o condannati del panorama italiano.\nA maggio dello stesso anno il PM Di Maio della Procura di Roma gli contesta l'omissione del versamento di IVA per 200.000 \u20ac risalente al 2009 e riconducibile alla \"Blu Cinematografica\".\nIl 27 maggio 2015 prende il via un processo per dichiarazione infedele per 1.176.000 \u20ac: per il PM Palazzi Ferrero nel 2009 avrebbe evaso l'IRES, l'imposta sul reddito delle societ\u00e0.\nNel frattempo l'ex moglie Laura Sini lo denuncia per truffa e minacce e lui risponde con una querela per calunnia.\nIl 29 settembre dello stesso anno la Procura di Roma gli sequestra conti correnti (per il mancato pagamento di imposte relative alle aziende cinematografiche) e un appartamento ai Parioli (\"illegittimit\u00e0 del permesso di costruire\" per l'effettuazione di lavori contestati dagli altri inquilini) per un valore di complessivo di 1,2 milioni di \u20ac. Il 26 ottobre il Tribunale del Riesame conferma il sequestro.\nIl 4 febbraio 2016 il Tribunale di Busto Arsizio (VA) lo condanna a un anno e dieci mesi per distrazione di fondi per la vicenda del crack Livingston; la condanna \u00e8 avvenuta dopo il patteggiamento e prevede l'affidamento ai servizi sociali oltre a 850.000 euro di risarcimento al Ministero dello sviluppo economico.\nIl 21 settembre dello stesso anno viene indagato per violazione degli obblighi di assistenza familiare.\nNel luglio 2017 viene indagato dalla Procura di Roma per appropriazione indebita e riciclaggio: avrebbe usato i conti correnti della Sampdoria per fini personali e per rimpinguare le casse di societ\u00e0 dello spettacolo a lui riconducibili e della Livingston.\nIl 28 novembre 2018 il gip su richiesta della Procura emette un ordine di sequestro preventivo di beni nei confronti di Ferrero e di altri cinque indagati per un valore complessivo di 2,6 milioni di euro; dalle casse della Samp sarebbero spariti 1,2 milioni di euro ovvero parte dei soldi incassati per la cessione di Pedro Obiang nell\u2019estate del 2015. Nel contempo la Procura della Federcalcio apre un fascicolo su di lui. A distanza di un mese il Tribunale del Riesame ordina il dissequestro dei beni per Ferrero e altri quattro indagati: la compagna Manuela, la figlia Vanessa, il nipote Giorgio e Andrea Diamanti (membro del CdA della Samp).\nIl 3 luglio 2020 la Procura di Roma, in persona del Pubblico Ministero Maria Sabina Calabretta, chiede il rinvio a giudizio per Massimo Ferrero, accusato di aver sottratto un milione e 159.000 euro dalle casse della squadra dirottando sui conti di una sua societ\u00e0, la Vici Srl, parte della somma percepita dalla vendita del calciatore Pedro Obiang. I capi d'imputazione sono appropriazione indebita, truffa, autoriciclaggio e dichiarazione fraudolenta. Ad ottobre 2020 Massimo Ferrero, viene prosciolto dalle accuse dal gip di Roma nell'ambito del procedimento che lo vedeva imputato per appropriazione indebita, autoriciclaggio e utilizzo di fatture false. Lo ha deciso il giudice Alessandro Arturi che, non accogliendo le richieste della Procura, ha anche assolto gli altri imputati che avevano optato per l'abbreviato. Si tratta della figlia di Ferrero, Vanessa, del manager Andrea Diamanti e del nipote di Ferrero, Giorgio e del manager Marco Valerio Guercini. Gli imputati sono stati assolti con la formula piena \"perch\u00e9 il fatto non sussiste\". Ferrero era accusato di avere sottratto circa un milione di euro dalle casse del club dirottando le somme in un'altra societ\u00e0. Il denaro era parte della somma percepita per la vendita del calciatore Pedro Obiang.\nNell'ottobre 2020, parlando della pandemia di coronavirus del 2019-2020 (che a quel punto aveva gi\u00e0 causato un numero globale di morti superiore a 1 milione), Ferrero ha dichiarato che \u00abdi Coronavirus non si muore, rispettiamo la malattia ma non enfatizziamo\u00bb, auspicando che il governo consentisse un'apertura maggiore degli stadi italiani."}
{"id": "5009170", "revid": "110157", "url": "https://it.wikipedia.org/wiki?curid=5009170", "title": "Interiora Horror Festival", "text": "Interiora \u2013 Mostra ci\u00f2 che hai dentro \u00e8 un Festival dell'Horror Indipendente che si svolge a Roma dal 2009. \u00c8 organizzato dall'Associazione Culturale IMPULSI Onlus nel tentativo di dare visibilit\u00e0 e sostegno ad artisti e produzioni indipendenti internazionali cercando di promuoverne le opere e stimolandone la collaborazione.\nSezioni.\nIl Festival si articola in cinque sezioni:"}
{"id": "5009176", "revid": "484362", "url": "https://it.wikipedia.org/wiki?curid=5009176", "title": "Matrimonio fra persone dello stesso sesso in Norvegia", "text": ""}
{"id": "5009181", "revid": "23", "url": "https://it.wikipedia.org/wiki?curid=5009181", "title": "Potassicpargasite", "text": ""}
{"id": "5009184", "revid": "34392", "url": "https://it.wikipedia.org/wiki?curid=5009184", "title": "Matrimonio fra persone dello stesso sesso", "text": ""}
{"id": "5009186", "revid": "254059", "url": "https://it.wikipedia.org/wiki?curid=5009186", "title": "Consoli e podest\u00e0 di Firenze", "text": ""}
{"id": "5009196", "revid": "6923", "url": "https://it.wikipedia.org/wiki?curid=5009196", "title": "SsangYong Musso", "text": "La SsangYong Musso \u00e8 un'autovettura fuoristrada prodotta dalla SsangYong Motor Company dal 1993 al 2005. Nata come erede del modello Korando Family \u00e8 stata sostituita dal modello Rexton.\nDurante il suo ciclo di vita ha subito un primo restyling nel 1998 e un secondo nel 2001 dove il nome sul mercato europeo venne cambiato in SsangYong MJ.\nNel 2002 \u00e8 stata proposta anche una versione con carrozzeria pick-up denominata SsangYong Musso Sports.\nStoria.\nGenesi.\nLo sviluppo della Musso parti nel 1990; la casa coreana da anni produceva i modelli Korando e Korando Family che non erano altro che una Jeep CJ-7 (il primo) e una Isuzu Trooper (il secondo) prodotti su licenza e la nuova direzione industriale impose la creazione di una nuova gamma di fuoristrada progettati in modo indipendente e specifici. Prendono cosi forma i progetti KJ (erede della Korando) e FJ (acronimo di \"Future Jeep\" erede della Family). \nIl design venne affidato a Ken Greenley che era a capo dello stile della casa inglese Panther Westwinds che apparteneva al gruppo SsangYong e che proprio in quegli anni venne chiusa; di conseguenza tutto il reparto stilistico ed ingegneristico della Phanter venne mantenuto ma migrarono alla SsangYong in una nuova sede progettuale in Inghilterra. Un primo abbozzo di stile venne denominato \"Dolphin\" ed era un fuoristrada con carrozzeria estremamente aerodinamica (con un coefficiente di resistenza aerodinamica pari a 0,36) e abitacolo da berlina di lusso. Approvato lo stile si inizi\u00f2 a lavorare all'ingegnerizzazione della vettura.\nPer la parte tecnica venne studiato un nuovo telaio a longheroni a trazione posteriore con trazione integrale inseribile; la futura gamma del costruttore infatti era orientata verso i veicoli fuoristrada piuttosto che sulle vetture tradizionali.\nNel 1991 la Ssangyong firma una alleanza con il costruttore tedesco Mercedes-Benz per lo sviluppo e la condivisione di tecnologie e si completa cos\u00ec lo sviluppo della Musso; nel particolare di origine tedesca sono i propulsori e i cambi.\nCaratteristiche.\nNel luglio 1993 parte ufficialmente la produzione della Musso presso lo stabilimento SsangYong di Pyeongtaek e nell'agosto dello stesso anno viene presentata ufficialmente al pubblico. Il nome Musso in coreano significa \"Rinoceronte\".\nSi tratta di una fuoristrada cinque porte con carrozzeria station wagon lunga 4,64 metri, alta 1,735 metri e larga 1,850 metri diretta concorrente di modelli come la Mitsubishi Pajero Sport, la Toyota Land Cruiser e la Nissan Terrano II. L\u2019abitacolo era a cinque posti con optional altri due strapuntini nel bagagliaio ripiegabili.\nStilisticamente la Musso possedeva una linea di rottura rispetto ai vecchi modelli prodotti su licenza, in particolare la carrozzeria possedeva forme squadrate abbinate a nervature di forma triangolare e passaruota circolari in evidenza che la rendevano all\u2019epoca piuttosto innovativa rispetto alla concorrenza. La vetratura laterale era a due livelli e discendeva nelle porte anteriori. I fanali anteriori erano di forma triangolare e si raccordavano alla mascherina che introduceva il nuovo logo SsangYong.\nL\u2019interno presentava una plancia composta in un'unica palpebra rivolta al guidatore che includeva la strumentazione e tutti i comandi del climatizzatore e dell\u2019autoradio e si raccordava al tunnel centrale (soluzione stilistica simile a quella adottata dalle Opel e Saab dell\u2019epoca). Per la prima volta debuttarono gli airbag frontali e vari sistema di sicurezza come l\u2019ABS, l\u2019EBD e il controllo trazione. A pagamento sulle versioni di punta la plancia in finta radica e i sedili in pelle.\nMeccanica.\nLa meccanica aveva una impostazione da fuoristrada classico con telaio a longheroni e traverse con scocca separata e sospensioni anteriori a ruote indipendenti a doppio quadrilatero alto con barra stabilizzatrice e posteriori a ponte rigido con quattro bracci, barra Panhard e barra stabilizzatrice. Trasmissione Borg Warner con trazione posteriore e integrale inseribile elettronicamente (tramite selettore), marce ridotte. Assale anteriore Dana 30 e assale posteriore Dana 44. Con il restyling vennero inserite le sospensioni a controllo elettronico in grado di adattarsi al fondo stradale.\nEvoluzione.\nRestyling 1998.\nCon l\u2019acquisizione della SsangYong da parte della Daewoo la Musso sub\u00ec un profondo restyling nel giugno del 1998 che ne ammodern\u00f2 il design senza stravolgerlo; nel particolare i vertici Daewoo decisero di commercializzare tutti i veicoli prodotti dalla SsangYong attraverso la propria rete commerciale per aumentarne le vendite e allo stesso tempo entrare in nuovi mercati. La Musso, ricevette nuovi paraurti, nuovi fanali anteriori in un unico pezzo e una nuova calandra con bande verticali uguali a quelle adottate dai vari modelli Daewoo come la Lanos e la Nubira. Il logo venne spostato sul cofano. Anche gli interni vennero aggiornati con l'introduzione di nuovi materiali di fattura migliore, nuovi rivestimenti in vera radica, nuove sellerie e nuovi comandi per il clima e il cruscotto. Debuttarono anche i motori turbodiesel sempre di origine Mercedes-Benz. Le sospensioni vennero riviste e debuttarono quelle a controllo elettronico sui modelli di punta. Nel mercato asiatico la Musso quindi venne venduta sia con il marchio SsangYong che con quello Daewoo a seconda della concessionarie. L'unica differenza era nella mascherina che su quella a marchio SsangYong presentava un solo listello cromato verticale. Nel 1999 venne introdotta la versione con sette vere posti (non pi\u00f9 due strapuntini ma due sedili classici).\nRestyling 2001.\nNel 2001 ci fu l\u2019ultimo restyling e vennero cambiati i paraurti (non pi\u00f9 disponibile nella versione a contrasto ma nella colorazione uniformata alla carrozzeria), la grafica dei fanali e la mascherina che ora inglobava di nuovo il marchio SsangYong. Per l\u2019occasione la Musso venne ribattezzata SsangYong MJ sul mercato europeo. La gamma motori venne riomologata Euro 3 e venne arricchita la dotazione di sicurezza.\nMusso Sports (pick-up).\nNel 2002 viene presentata la versione pick-up denominata Musso Sports (codice progettuale \"P100\") a quattro porte e cinque posti con cassone posteriore. Dalla Musso eredita il design del muso (versione 2001) e gli interni e le stesse motorizzazioni. Il passo della versione pick-up venne allungato fino a 2,750 metri e la carrozzeria era lunga complessivamente 4,94 metri, larga 1,86 metri e alta 1,76 metri. Le sospensioni posteriori vennero riprogettate in modo da poter sopportare un carico utile massimo di 854 kg e di trainare fino a 3500 kg. In Europa sar\u00e0 venduta a partire dalla fine del 2003 con il solo motore 2,9 litri turbodiesel OM661 da 120 cavalli omologato Euro 3.\nMotorizzazioni.\nAl debutto la gamma motori era composta da tre propulsori alimentati a benzina e due diesel; il diesel pi\u00f9 compatto era il motore 2,3 litri Mercedes-Benz OM601 aspirato erogante 80 cavalli e 152 Nm di coppia massima abbinato ad una trasmissione manuale a 5 rapporti Borg Warner con riduttore.\nDal fine 1998 il motore 2.3 \u00e8 stato dotato di turbocompressore (serie OM661) e la potenza massima sali a 101 cavalli. La versione turbodiesel affianc\u00f2 la versione aspirata rimasta in listino. Sempre dal 1998 il 2.3 venne proposto anche nella versione a due sole ruote motrici posteriori.\nNell\u2019ottobre 2000 debutt\u00f2 il nuovo 2.3 turbo diesel serie OM661 omologato Euro 3 erogante 205 Nm di coppia massima che sostitu\u00ec i vecchi 2.3 OM601 sia aspirato che turbo.\nUn secondo diesel era il 2.9 litri cinque cilindri Mercedes-Benz OM602 erogante 99 cavalli e 190 Nm di coppia massima proposto con trazione integrale e cambio manuale a 5 rapporti con ridotte Borg Warner e automatico a 4 rapporti con ridotte.\nDal 1998 debutt\u00f3 anche la versione turbodiesel potenziata a 120 cavalli e 250 Nm di coppia massima.\nNell\u2019ottobre 2000 debutt\u00f2 il 2.9 turbodiesel Mercedes-Benz OM662 Euro 3 che mand\u00f2 in pensione il vecchio 2.9 OM602.\nRiutilizzo del nome.\nLa denominazione Musso Sports \u00e8 stata riutilizzata dalla SsangYong nel 2018 per un pick-up basato sulla piattaforma SsangYong Rexton."}
{"id": "5009199", "revid": "484362", "url": "https://it.wikipedia.org/wiki?curid=5009199", "title": "Trattato fra Annibale e Filippo V", "text": ""}
{"id": "5009200", "revid": "115875016", "url": "https://it.wikipedia.org/wiki?curid=5009200", "title": "Serafino Biffi", "text": "Biografia.\nNacque in una famiglia di modesta origine. Studi\u00f2 inizialmente in seminario e successivamente al \"Liceo Sant'Alessandro\". Si laure\u00f2 in Medicina all'Universit\u00e0 degli Studi di Pavia, avendo come maestri Bartolomeo Panizza e Luigi Porta, di cui divenne discepolo.\nAssistente presso la clinica medica di Pavia e praticante all'Ospedale Maggiore di Milano, nel 1848 venne nominato assistente di Andrea Verga, di cui divenne successore. Fu sindaco di Albiate (1878-1895)\nInteressato allo studio delle malattie psichiche ed alla cura dei pazienti, lavor\u00f2 negli anni in simbiosi con il Verga. Questa attivit\u00e0 lo pone tra i rinnovatori della psichiatria nella seconda met\u00e0 del XIX secolo. Nel 1864 con Verga e Cesare Castiglioni fond\u00f2 l' \"Archivio Italiano per le malattie nervose e pi\u00f9 particolarmente per le alienazioni mentali\". Fu lo zio di Eugenio Medea.\nDopo la sua morte avvenuta nel 1899 fu intitolata a suo nome la \u201cCasa di salute Biffi\u201d di Monza in seguito denominata \u201cStabilimento sanitario Biffi per la cura delle malattie mentali e nervose\u201d. \nOra facente parte, con altre funzioni, del Policlinico di Monza."}
{"id": "5009201", "revid": "824274", "url": "https://it.wikipedia.org/wiki?curid=5009201", "title": "Torneo di Wimbledon 1954 - Doppio femminile", "text": "Louise Brough e Margaret Osborne hanno battuto in finale Shirley Fry e Doris Hart 4-6, 9-7, 6-3."}
{"id": "5009206", "revid": "119715825", "url": "https://it.wikipedia.org/wiki?curid=5009206", "title": "Outcast - Il reietto", "text": "Outcast - Il reietto (\"Outcast\") \u00e8 una serie a fumetti mensile di genere horror, pubblicata negli USA da Image Comics a partire dal 25 giugno 2014 e in Italia da saldaPress a partire dal marzo 2015.\nScritta dall'ideatore di \"The Walking Dead\" Robert Kirkman e illustrata da Paul Azaceta, la trama \u00e8 incentrata su Kyle Barnes, un uomo che sin dall'infanzia si \u00e8 trovato costretto a fronteggiare delle possessioni demoniache che hanno colpito i suoi cari. Diventato adulto, Kyle tenta di approfondire cosa si cela dietro le manifestazioni soprannaturali che lo coinvolgono.\nPrima ancora dell'inizio della pubblicazione, Kirkman ne ha iniziato a sviluppare una versione televisiva, \"Outcast\", i cui diritti sono stati comprati da Cinemax. Nel febbraio del 2015 \u00e8 stata confermata la produzione di una prima stagione, la cui messa in onda \u00e8 iniziata 3 giugno 2016 su Cinemax, e seguita poi nel 2017 da una seconda stagione.\nTrama.\nKyle Barnes \u00e8 un uomo del West Virginia la cui vita \u00e8 stata segnata da manifestazioni demoniache che hanno visto vittima i suoi cari. Durante l'infanzia, Kyle ha dovuto fronteggiare la possessione della madre, mentre, in et\u00e0 adulta, quella della moglie, che da posseduta aveva anche ferito la loro unica figlia. Dopo quest'ultima esperienza, Kyle decide di alienarsi dal resto dei suoi cari e vivere da solo. Quando il reverendo che lo aveva aiutato da ragazzo lo incontra casualmente e gli chiede aiuto per gestire una possessione, Kyle lo assiste, avendo occasione di scoprire come il suo sangue abbia un effetto repellente per i demoni. Insieme al reverendo, decide quindi di approfondire la natura delle possessioni alle quali \u00e8 stato suo malgrado coinvolto e il perch\u00e9 lui abbia qualcosa di diverso dal comune.\nProduzione.\nDopo una fase di sviluppo di circa due anni, i dettagli del progetto sono stati diffusi per la prima volta al New York Comic Con tenutosi nel mese di ottobre del 2013, occasione nella quale \u00e8 stata presentata anche la copertina. Kirkman ha definito la trama una \u00abstoria epica\u00bb, spiegando come, per la prima volta nella sua carriera, abbia iniziato a scrivere il fumetto avendone gi\u00e0 ben chiara in mente la conclusione. Nel primo numero del fumetto Kirkman ha spiegato anche di aver voluto scrivere una vera storia horror, in grado di spaventare, a differenza dello stile adottato per \"The Walking Dead\"."}
{"id": "5009211", "revid": "824274", "url": "https://it.wikipedia.org/wiki?curid=5009211", "title": "Torneo di Wimbledon 1955 - Doppio femminile", "text": "Angela Mortimer e Anne Shilcock hanno battuto in finale Shirley Bloomer e Pat Ward 7-5, 6-1."}
{"id": "5009218", "revid": "287204", "url": "https://it.wikipedia.org/wiki?curid=5009218", "title": "Thomas Hart Benton (politico)", "text": "Giovent\u00f9.\nBenton nacque a Harts Mill, Carolina del Nord, nei pressi dell'odierna citt\u00e0 di Hillsborough. Il padre era Jesse Benton, ricco avvocato e proprietario terriero morto nel 1790. Il nonno era Samuel Benton (~1720\u20131770) nato a Worcester in Inghilterra e trasferitosi nella provincia della Carolina del Nord. Anche Thomas H. Benton studi\u00f2 legge all'Universit\u00e0 della Carolina del Nord dove divenne membro della Philanthropic Society, ma nel 1799 fu espulso dopo aver ammessi di aver rubato soldi agli altri studenti. Quando Benton abbandon\u00f2 il campus il giorno che fu espulso, si gir\u00f2 verso gli altri studenti che lo prendevano in giro dicendo \"Me ne sto andando ma dannazione, sentirete ancora parlare di me\". Lasci\u00f2 gli studi per gestire la propriet\u00e0 di famiglia, ma gli storici sostengono che Benton abbia utilizzato la cosa come motivazione per mostrarsi meritevole in seguito.\nAttratto dalle opportunit\u00e0 dell'ovest, il giovane Benton si trasfer\u00ec con la propria famiglia in una propriet\u00e0 di 160\u00a0km\u00b2 nei pressi di Nashville in Tennessee. Qui fond\u00f2 una piantagione con scuole, chiese e segherie. La sua esperienza da pioniere gli instill\u00f2 una devozione per la democrazia Jeffersoniana che segu\u00ec nella carriera politica.\nRiprese gli studi di legge e fu ammesso alla Tennessee bar nel 1805, mentre nel 1809 fece un mandato da senatore statale. Attir\u00f2 l'attenzione del \"primo cittadino\" del Tennessee Andrew Jackson, sotto la cui ala rimase per tutti gli anni passati in Tennessee.\nAllo scoppio della guerra anglo-americana, Jackson nomin\u00f2 Benton suo aiutante di campo, con il grado di tenente colonnello. Benton fu assegnato a rappresentare gli interessi di Jackson presso gli uffici militari di Washington. Questo incarico lo irrit\u00f2, dato che gli impediva di fare esperienza di combattimento. Nel 1813 Benton fu impegnato in uno scontro di frontiera con Jackson, nel quale lo stesso Jackson fu ferito.\nCarriera da senatore.\nDopo la guerra, nel 1815, Benton trasfer\u00ec la sua propriet\u00e0 nel neonato territorio del Missouri. In Tennessee era comunque sotto l'ombra di Jackson, mentre in Missouri poteva essere un pesce grosso nell'ancora piccolo stagno. Prese casa a Saint Louis dove esercito una carriera legale e pubblic\u00f2 il \"Missouri Enquirer\", secondo maggior giornale ad ovest del Mississippi.\nNel 1817, durante un processo, lui e l'altro avvocato Charles Lucas si accusarono a vicenda di mentire. Quando Lucas lo affront\u00f2 nelle elezioni, accus\u00f2 Benton di non aver pagato le tasse e quindi di non poter concorrere. Benton accus\u00f2 Lucas di essere un \"pupazzo\" e Lucas sfid\u00f2 Benton a duello. Il duello si svolse su Bloody Island, Lucas fu colpito alla gola e Benton al ginocchio. Dopo aver perso molto sangue, Lucas disse di essere stato soddisfatto e Benton gli concesse di non terminare il duello. Girarono voci secondo cui Benton, miglior tiratore, aveva scelto la distanza di 10 metri per favorirsi. Benton sfid\u00f2 Lucas ad una rivincita a Bloody Island con colpi da 3 metri. Lucas fu colpito vicino al cuore e prima di morire disse a Benton \u00abNon devo e non posso dimenticarvi\u00bb. Quando Lucas mor\u00ec disse: \u00abIo posso dimenticarvi-Io vi dimentico\u00bb.\nIl compromesso del Missouri del 1820 trasform\u00f2 il territorio in uno Stato, e Benton fu eletto come suo primo senatore.\nDopo l'elezione presidenziale del 1824, in cui il candidato Andrew Jackson ricevette solo la maggioranza relativa dei voti e perse contro John Quincy Adams per la Camera dei rappresentanti, Benton e Jackson si unirono. Benton divenne capo dei senatori del partito Democratico-Repubblicano mentre, e come tale contest\u00f2 duramente la banca degli Stati Uniti d'America. Jackson fu censurato dal Senato nel 1834 per aver annullato lo statuto della banca.\nBenton fu un convinto sostenitore della \"moneta dura\", ovvero le monete d'oro o i lingotti invece della moneta di carta. La \"moneta morbida\", secondo lui, favoriva i ricchi dell'est alle spese dei piccoli agricoltori e dei commercianti dell'ovest. Propose una legge che chiedeva il pagamento della terra federale solo in moneta metallica, la sua proposta fu bocciata dal Congresso ma poi sancita con un ordine esecutivo, lo Specie Circular, da Jackson (1836). La sua posizione sulla moneta gli valse il soprannome di \"Old Bullion\" (Vecchio Lingotto).\nLa grande preoccupazione del senatore Benton, per\u00f2 fu l'espansione territoriale degli Stati Uniti d'America per venire incontro al loro \"destino manifesto\" di potenza continentale. Originariamente considerava come confine naturale degli Stati Uniti le Montagne Rocciose, ma allarg\u00f2 quest'idea fino a giungere alla costa del Pacifico. Considerava insicura la terra non colonizzata, e lavor\u00f2 instancabilmente per creare nuovi insediamenti. La sua lotta alla moneta morbida serviva per scoraggiare la speculazione terriera, e quindi favorire gli insediamenti.\nBenton fu utile all'amministrazione del territorio dell'Oregon. Con il trattato del 1818 l'Oregon era stato occupato da Stati Uniti d'America e Regno Unito. Benton sostenne una colonizzazione dell'Oregon e del confine canadese a favore degli Stati Uniti. L'attuale confine del 49\u00ba parallelo istituito dal trattato dell'Oregon del 1846 fu la sua scelta. Si oppose all'estremismo del movimento \"Fifty-four forty or fight\" durante la disputa sul confine dell'Oregon.\nBenton fu l'autore dei primi Homestead Act, che incoraggiarono gli insediamenti concedendo diritti terrieri a chiunque ne volesse coltivare il suolo. spinse per una dettagliata esplorazione dell'ovest, compreso il sostegno alle numerose tratte del cognato John Charles Fr\u00e9mont. Sostenne pubblicamente la ferrovia intercontinentale e un maggior uso del telegrafo per le comunicazioni su lunga distanza. Lott\u00f2 anche per la cacciata dei francesi e lo spostamento dei nativi americani in favore dei coloni europei.\nFu un oratore e capo di prima scelta, in grado di appoggiare o contrastare i colleghi senatori Daniel Webster, Henry Clay e John Calhoun. Nonostante fosse un espansionista si opponeva ai comportamenti avidi e subdoli. Benton sostenne l'annessione del Texas e propose l'abrogazione del trattato Adams-On\u00eds del 1819 nel quale gli Stati Uniti rinunciavano a quel territorio, ma si oppose alle macchinazioni che portarono alla sua annessione nel 1845 ed alla guerra messicano-statunitense. Credeva che l'espansione fosse una cosa buona per il paese, e non per le tasche di alcuni singoli individui.\nIl 28 febbraio 1844 Benton fu presente all'esplosione della USS \"Princeton\" quando un cannone fece cilecca sul ponte durante un giro del fiume Potomac. L'incidente uccise pi\u00f9 di sette persone, tra cui il Segretario di Stato Abel Parker Upshur ed il Segretario alla Marina Thomas Walker Gilmer, e ne fer\u00ec oltre trenta. Benton fu uno dei feriti, ma l'infortunio non fu grave e non perse neanche un giorno di lavoro.\nLa sua lealt\u00e0 al partito Democratico (Stati Uniti d'America) fu leggendaria. Benton fu il braccio destro di Andrew Jackson durante la legislatura, prima di diventarlo per Martin Van Buren. Con l'elezione di James Knox Polk, per\u00f2, il suo potere inizi\u00f2 a diminuire e la sua opinione si differenzi\u00f2 da quella del partito. La sua carriera ebbe un blocco con il problema dello schiavismo. Benton, sudista e proprietario di schiavi, contrasto l'idea. Entr\u00f2 in contrasto con i colleghi Democratici come John Calhoun. Nel 1849 si dichiar\u00f2 \"contro l'istituzione dello schiavismo\" ritrovandosi contro il proprio partito e l'opinione pubblica dello stato. Nell'aprile 1850, durante un'infuocata sessione del Senato sulla proposta del compromesso del 1850, Benton fu quasi colpito da uno sparo partito da un senatore del Mississippi, tale Henry Stuart Foote, offeso dalle critiche di Benton al vicepresidente Millard Fillmore. Foote fu bloccato a terra e disarmato.\nBenton fu il soggetto delle biografie di due uomini che poi divennero presidenti statunitensi. Nel 1887 Theodore Roosevelt pubblic\u00f2 una biografia di Benton. Benton fu anche uno degli otto senatori descritti da John Fitzgerald Kennedy in \"Ritratti del coraggio\".\nUltimi anni.\nNel 1851 a Benton fu negato il sesto mandato dalla legislatura del Missouri. La polarizzazione del problema dello schiavismo rese impossibile per un moderato unionista mantenere un seggio senatoriale per quello stato. Nel 1852 vinse l'elezione alla Camera dei rappresentanti, ma la sua opposizione al compromesso del Missouri lo port\u00f2 alla sconfitta nel 1854. Si present\u00f2 all'elezione come governatore del Missouri nel 1856 ma perse nei confronti di Trusten Polk. Lo stesso anno suo cognato John Charles Fr\u00e9mont corse per la presidenza nel partito Repubblicano, ma Benton fu lealista fino alla fine e vot\u00f2 il candidato democratico James Buchanan.\nNel 1854 pubblic\u00f2 una propria autobiografia, \"Thirty Years' View\", prima di morire a Washington due anni pi\u00f9 tardi. I suoi discendenti continuarono ad essere importanti in Missouri: il pronipote Thomas Hart Benton fu un famoso pittore del XX secolo.\nBenton fu sepolto nel cimitero di Bellefontaine a Saint Louis.\nLegami familiari.\nBenton fu legato per matrimonio o per sangue a molti luminari del XIX scolo. Due suoi nipoti (il generale sudista Samuel Benton del Mississippi ed il generale nordista Thomas H. Benton Junior dello Iowa) combatterono su fronti opposti la guerra civile. Fu cognato del senatore/governatore James McDowell della Virginia, suocero dell'esploratore e generale unionista John Charles Fr\u00e9mont e cugino di secondo grado dei senatori Henry Clay e James Brown, entrambi sposati con cugine di Benton. Suo nipote Maecenas Eason Benton fu eletto al Congresso, ed era il padre del pittore Thomas Hart Benton.\nRetaggio.\nSette stati (Arkansas, Indiana, Iowa, Minnesota, Missouri, Oregon e Washington) hanno contee con il nome di Benton. Due contee (Contea di Calhoun in Alabama e contea di Hernando in Florida) si chiamavano un tempo contea di Benton. Durante la ricostruzione il nome della contea di Benton (Mississippi) fu travisata dai residenti come dedicata a Benton. Bentonville (Indiana) prende il nome dal senatore. Inoltre il trading post per il commercio delle pelli e l'attuale comunit\u00e0 di Fort Benton, Montana (nata nel 1846) prendono il nome da Benton."}
{"id": "5009220", "revid": "729019", "url": "https://it.wikipedia.org/wiki?curid=5009220", "title": "OC Oerlikon", "text": "OC Oerlikon (CI-conforme \u0153rlikon, origine Oerlikon) \u00e8 un gruppo industriale nel settore alte tecnologie con sede a Freienbach, nel quartiere Pf\u00e4ffikon SZ in Svizzera.\nStoria.\nOerlikon-B\u00fchrle.\nL'azienda, fondata nel 1906 come Werkzeugmaschinenfabrik Oerlikon, nel 1973 divenne Oerlikon-B\u00fchrle Holding, e negli anni 2000 \u00e8 stata acquistata dalla Unaxis. Nel 2005 il gruppo austriaco Victory Industriebeteiligung AG ha acquisito la maggioranza delle azioni della Unaxis e con il nome OC Oerlikon dal settembre 2006 scorporata dal gruppo. Alla fine del 2006 la Adolph Saurer AG acquis\u00ec il capitale integrandola. Nel maggio 2010 \u00e8 avvenuta una nuova ricapitalizzazione.\nStruttura.\nLa Oerlikon in agosto 2013 ha cinque branche aziendali:\nLa \"Oerlikon Components\", nota anche come \"Oerlikon Advanced Technologies\", si occupa di microelettronica. La \"Oerlikon Esec\" nell'aprile 2009 \u00e8 stata acquisita dall'olandese BE Semiconductor Industries. Nel giugno del medesimo anno la Oerlikon Space \u00e8 stata acquisita dalla RUAG Holding. La \"Oerlikon Optics\" (ottica), dall'agosto 2009 \"Oerlikon Optics Shanghai\", \u00e8 della EIS Optics.\nDal 2 marzo 2012 la Tokyo Electron \u00e8 stata socia della \"Oerlikon Solar\", la quale aveva la sede a Tr\u00fcbbach e occupava 675 persone in otto sedi nel mondo. Ha chiuso il 27 novembre 2012.\nIl 3 dicembre dello stesso anno la divisione tessile delle fibre naturali Oerlikon \u00e8 stata venduta alla cinese Jinsheng. L'azienda si concentra sulle fibre tessili sintetiche.\nPropriet\u00e0.\nLa propriet\u00e0 della OC Oerlikon \u00e8 rappresentata dalla tabella qui sotto al 2010:"}
{"id": "5009221", "revid": "19933", "url": "https://it.wikipedia.org/wiki?curid=5009221", "title": "Old Bullion", "text": ""}
{"id": "5009223", "revid": "824274", "url": "https://it.wikipedia.org/wiki?curid=5009223", "title": "Torneo di Wimbledon 1956 - Doppio femminile", "text": "Angela Buxton e Althea Gibson hanno battuto in finale Fay Muller e Daphne Seeney 6-1, 8-6."}
{"id": "5009227", "revid": "83531", "url": "https://it.wikipedia.org/wiki?curid=5009227", "title": "Gruppo Sportivo Carbosarda 1956-1957", "text": "Questa voce raccoglie le informazioni riguardanti il Gruppo Sportivo Carbosarda nelle competizioni ufficiali della stagione 1956-1957."}
{"id": "5009231", "revid": "824274", "url": "https://it.wikipedia.org/wiki?curid=5009231", "title": "Torneo di Wimbledon 1957 - Doppio femminile", "text": "Althea Gibson e Darlene Hard hanno battuto in finale Mary Bevis Hawton e Thelma Coyne Long 6-1, 6-2."}
{"id": "5009234", "revid": "120683284", "url": "https://it.wikipedia.org/wiki?curid=5009234", "title": "L'altra faccia di Gino Paoli/L'altra faccia dei Ricchi e Poveri", "text": "L'altra faccia di Gino Paoli/L'altra faccia dei Ricchi e Poveri \u00e8 uno split album pubblicato nel 1971 dalla Compagnia Generale del Disco.\nDescrizione.\nSul lato A di questo album import sono inclusi sei brani dei Ricchi e Poveri, precedentemente usciti su tre 45 giri per l'etichetta CBS tra il 1968 e il 1969: si tratta dei singoli d'esordio del gruppo.\nNel lato B vengono raccolte sei canzoni del cantautore Gino Paoli, gi\u00e0 incise su tre 45 giri della CGD pubblicati tra il 1966 e il 1967."}
{"id": "5009242", "revid": "163662", "url": "https://it.wikipedia.org/wiki?curid=5009242", "title": "Eva Calvino", "text": ""}
{"id": "5009243", "revid": "729019", "url": "https://it.wikipedia.org/wiki?curid=5009243", "title": "Stazione di Pantano Borghese", "text": "La stazione di Pantano Borghese era una stazione ferroviaria posta inizialmente sulla ferrovia Roma-Fiuggi-Alatri-Frosinone e dal 1984 sulla Roma-Pantano, divenuta poi Roma-Giardinetti. Serviva le localit\u00e0 di Laghetto e Pantano Borghese, situate parte nel comune di Roma e parte nel comune di Monte Compatri.\nStoria.\nLa stazione di Pantano venne inaugurata il 12 giugno 1916 in concomitanza con l'apertura al servizio del tronco da Roma a Genazzano della ferrovia Roma-Frosinone.\nA causa di lavori di raddoppio iniziati nel 1996, la stazione venne soppressa e sostituita da un nuovo impianto, aperto nel 2006 e richiuso due anni dopo a causa dei lavori di trasformazione per la linea C.\nNel 1999 venne chiuso anche il tratto Torrenova-Grotte Celoni per ammodernamenti.\nStrutture e impianti.\nLa stazione disponeva di un fabbricato viaggiatori, dalla soppressione divenuto abitazione privata, di uno scalo merci e di 3 binari passanti serviti da banchine. Accanto al fabbricato di stazione trovavano posto i servizi igienici.\nL'attiguo scalo merci era composto da un magazzino e da un piano caricatore. Non era presente il tronchino in quanto lo scalo utilizzava come binario di raccordo lo stesso binario 1.\nServizi.\nLa stazione disponeva di:\nInterscambi.\nLa stazione permetteva i seguenti interscambi:"}
{"id": "5009244", "revid": "1305772", "url": "https://it.wikipedia.org/wiki?curid=5009244", "title": "Stazione di Pantano", "text": ""}
{"id": "5009245", "revid": "824274", "url": "https://it.wikipedia.org/wiki?curid=5009245", "title": "Torneo di Wimbledon 1958 - Doppio femminile", "text": "Maria Bueno e Althea Gibson hanno battuto in finale Margaret Osborne e Margaret Varner Bloss 6-3, 7-5."}
{"id": "5009248", "revid": "1543377", "url": "https://it.wikipedia.org/wiki?curid=5009248", "title": "Oerlikon-B\u00fchrle", "text": "La Werkzeugmaschinenfabrik Oerlikon, B\u00fchrle &amp; Co. (in precedenza Werkzeugmaschinenfabrik Oerlikon), fu un'azienda svizzera produttrice di armi da fuoco.\nNata nel 1906 dalla Maschinenfabrik Oerlikon, la sua sede era nei dintorni di Oerlikon, divenuto nel 1934 un quartiere della citt\u00e0 di Zurigo.\nNel 1973 divenne Oerlikon-B\u00fchrle Holding AG, conosciuta come Oerlikon-B\u00fchrle. Dopo diverse ristrutturazioni divenne nel 2006 della Unaxis, OC Oerlikon.\nStoria.\nNel 1906 viene fondata la Schweizerische Werkzeugmaschinenfabrik Oerlikon (SWO) dal 1923 appartenente al gruppo Magdeburger Werkzeugmaschinenfabrik. Il tedesco Emil Georg B\u00fchrle, come procuratore nel 1924 da Magdeburgo and\u00f2 a Oerlikon, ove venne costruito il 20-mm-Oerlikon-Kanone; venne creata nel 1929 la Werkzeugmaschinenfabrik Oerlikon. Lo Oerlikon-Kanone venne offerto anche come anticarro, antiaereo a bordo nave e bordo aereo. Venne esportato in tutto il mondo tra le due guerre. Negli anni '30 l'azienda divenne la principale del settore difesa in Svizzera.\nAnni '20.\nI paesi principali produttori di armi furono Francia, Gran Bretagna e USA con il 76,9\u00a0per cento (1924) e 65,1\u00a0percento (1929) del mercato. Francia e Inghilterra non importarono armi negli anni '20, solo grosse commesse del 2,5\u00a0per cento e 5\u00a0per cento furono messe in atto da Giappone, Paesi Bassi e USA. A partire dalla met\u00e0 degli anni '30 le principali nazioni erano tutte in riarmo contro il terzo Reich.\nLa produzione della WO tra le due guerre mondiali era orientata ad una attenta politica estera. La produzione svizzera era orientata inizialmente all'esportazione, successivamente dal 1938 alcune leggi statali imposero una focalizzazione sulle necessit\u00e0 nazionali a discapito delle esportazioni.\nAnni '30.\nLa proibizione delle esportazioni con le leggi del 1936, in piena guerra civile spagnola, fu bilanciata dalle esportazioni verso il Messico. Vennero pubblicizzate dai media dell'epoca forniture di armi da parte di WO ai repubblicani spagnoli. All'Abissinia vennero consegnate armi fino al 1935, poco prima delle leggi proibizioniste. Anche armi verso l'Italia vennero contrabbandate.\nNe 1929 ci fu un contratto per pi\u00f9 di cento cannoni alla Cina. Le esportazioni furono limitate dalle lotte per l'Anschluss austriaca e per la \"Sudetenkrise\", per i paesi baltici, la Cecoslovacchia e la Grecia. Grosse commesse furono fatte da Francia, Paesi Bassi e Inghilterra.\nDal 1936 entra in societ\u00e0 la Svizzera. In Francia, Germania, Italia, Giappone e Inghilterra vengono sviluppate in cooperazione armi (1932/33 con Hispano-Suiza, Francia), (1932/33 con Scotti-Isotta-Fraschini 20/70, Italia), su licenza (1936 in Germania e Giappone, 1939 in GB) e acquisizioni (dal 1934 al 1939 \"Ikaria, Gesellschaft f\u00fcr Flugzeugzubeh\u00f6r mbH\" a Berlino; Costruttore del 20-mm-Maschinenkanone MG FF).\nL'azienda divenne il pi\u00f9 grande costruttore di armi della Svizzera con oltre 2.000 dipendenti nel 1939.\nNel 1939 viene fondata con dei soci la Pilatus-Flugzeugwerke a Stans. La diversificazione del business da parte di Emil G. B\u00fchrles verso il settore civile ebbe successo. La produzione della Pilatus-Werke durante la guerra non ebbe grandi numeri. Commesse arrivarono alla WO per il Secondo armistizio di Compi\u00e8gne nel giugno 1940 per artiglierie \u2013 da parte di Francia e Gran Bretagna. Questi paesi diedero 250\u00a0milioni di franchi svizzeri. Vennero consegnati anche alla \"Schweizer Armee\" i 20-mm-Oerlikon-Kanonen.\nDopo che la B\u00fchrle nel 1937 divenne statale, l'azienda venne allontanata dalla berlinese \"Ikaria-Gesellschaft\" per questioni di autarchia. Italia e Germania produssero cannoni da 20mm (Mauser, Rheinmetall, Societ\u00e0 Italiana Ernesto Breda per Costruzioni Meccaniche). Vi fu pressione della WO nell'estate 1940 sul Governo svizzero per poter commercializzare il cannone da 20mm alle Potenze dell'asse. Questa viene vista oggi come una violazione della neutralit\u00e0 svizzera dell'epoca da parte di E. G. B\u00fchrle.\nProduzione per le Potenze dell'Asse.\nVenne fornito il cannone da 20mm per le Potenze dell'Asse.\nPer tutte le nazioni coinvolte \u2013 Germania, Italia e Romania \u2013 le vendite raggiunsero tra il gennaio 1940 e il 1944 la cifra di 543,4\u00a0milioni di franchi svizzeri dell'epoca e un numero di 7.013 pezzi venduti, 14.758.489 munizioni, 12.520 canne di ricambio e 40.092 caricatori. Nel 1943 e 1944 le consegne si fermarono a causa delle mancate autorizzazioni dal Ministero degli esteri. Vennero poi consegnati su autorizzazione del Ministero come \u201eSchl\u00fcssellieferungen\u201c.\nDal 1944 l'azienda entr\u00f2 nella lista nera degli Alleati causa debiti insoluti da Germania e Italia. Durante la proibizione della vendita di armi alla Germania e all'Italia, dall'autunno 1944 e per i successivi cinque anni, Emil G. B\u00fchrle finanzi\u00f2 personalmente l'azienda che era \"con l'acqua alla gola\".\nDal dopoguerra ad oggi.\nNel 1946 viene fondata la fabbrica a Balzers. L'azienda si specializza nel settore che ora \u00e8 della Unaxis. La Oerlikon-Contraves sviluppa la Lenkwaffe RSA, il Lenkwaffensystem RSC/D, il Lenkwaffe RSE Kriens e il missile sperimentale Zenit. L'Oerlikon-Contraves Mosquito viene sviluppato come arma anticarro. Nel 1957 vengono sviluppati sistemi a vuoto a Tr\u00fcbbach. Dal 1964 Oerlikon-Contraves si occupa di aerospazio; sviluppa i satelliti europei della European Space Research Organisation ESRO-1. Nel 1967 viene lanciato il primo esemplare del missile Zenit. Nel 1973 nasce la Oerlikon-B\u00fchrle Holding AG e quotata nella Schweizer B\u00f6rse. Tre anni pi\u00f9 tardi viene inglobata la Balzers AG. Oerlikon-B\u00fchrle-Gruppe nel 1980 conta 37.000 dipendenti. Nel 1991 la societ\u00e0 crea ADATS e con la fine della guerra fredda si concentra sulle alte tecnologie, beni di consumo e servizi. Nel 1994 acquisisce la Leybold-Gruppe creando con Balzers una societ\u00e0 specializzata nella tecnologia del vuoto per film sottili, la \"Balzers &amp; Leybold\".\nNel 1999 l'azienda si focalizza sul settore difesa con la Oerlikon Contraves Defence e la tedesca Rheinmetall DeTec \u2013 oggi \"Rheinmetall Air Defence AG\" \u2013 sulla catena calzaturiera Bally e sul Texas Pacific Group. Viene creata la Contraves Space. La Oerlikon-B\u00fchrle Immobilien AG diventa della Allreal Holding come \"Allreal Generalunternehmung AG\". Nel gennaio 2000 la \"Oerlikon-B\u00fchrle\" entra in Unaxis e nel settembre 2006 in OC Oerlikon AG. Contemporaneamente Contraves Space diventa Oerlikon Space. Nel 2009 viene acquisita la RUAG da parte della Oerlikon Space.\nOerlikon Italiana.\nLa \"Oerlikon Italiana\" del gruppo \"Oerlikon-B\u00fchrle\" fu fondata a Milano nel 1948 e inizialmente specializzata in macchine di precisione. Negli anni'60 entra nell'ambito difesa, progettando e costruendo cannoncini da 20-25-35mm, e parti meccaniche per la Contraves Italiana. La produzione di macchine utensili finisce negli anni'80.\nNel 1993 avviene la fusione tra Contraves Italiana S.p.A e Oerlikon Italiana S.p.A. creando Oerlikon Contraves S.p.A.\nNel 1999 Oerlikon Contraves S.p.A. viene acquisita dalla Rheinmetall AG, e inquadrata nella divisione difesa Rheinmetall.\nNell'agosto 2007 Oerlikon Contraves S.p.A. cambia nome in Rheinmetall Italia S.p.A."}
{"id": "5009253", "revid": "1442080", "url": "https://it.wikipedia.org/wiki?curid=5009253", "title": "Torneo di Wimbledon 1959 - Doppio femminile", "text": "Jeanne Arth e Darlene Hard hanno battuto in finale Beverly Baker e Christine Truman 2-6, 6-2, 6-3."}
{"id": "5009256", "revid": "66434974", "url": "https://it.wikipedia.org/wiki?curid=5009256", "title": "Elegie (Tibullo)", "text": ""}
{"id": "5009258", "revid": "916580", "url": "https://it.wikipedia.org/wiki?curid=5009258", "title": "Julis garnoti", "text": ""}
{"id": "5009261", "revid": "72811", "url": "https://it.wikipedia.org/wiki?curid=5009261", "title": "Phase 4", "text": ""}
{"id": "5009263", "revid": "767487", "url": "https://it.wikipedia.org/wiki?curid=5009263", "title": "Una storia delle Ragged Mountains", "text": " \nUna storia delle Ragged Mountains (\"A tale of the Ragged Mountains\", tradotto anche con \"Un racconto delle Ragged Mountains\") \u00e8 un racconto scritto da Edgar Allan Poe e pubblicato per la prima volta nell'aprile del 1844 sul \"Godey's Lady's Book\".\nTrama.\nCharlottesville, 1827. Il narratore introduce il signor Augusto Bedloe, che soffre di disturbi nevralgici e viene curato dal dottor Templeton attraverso le pratiche ipnotiche del mesmerismo. Una sera, ritornato da una passeggiata sulle vicine \"Ragged Mountains\", Bedloe racconta d'aver vissuto un'esperienza simile a un sogno, che lo ha portato in una lontana citt\u00e0 orientale, dove si era visto combattere e morire nel corso di una rivolta a causa di una freccia che gli aveva trapassato la tempia. Udita la storia, il dottor Templeton rivela ad Augusto che quei fatti si erano gi\u00e0 \nverificati quarantasette anni prima a Benares, in India, quando un suo amico, l'ufficiale Oldeb era caduto in battaglia nello stesso identico modo. Alcuni giorni dopo Augusto Bedloe muore a causa di una sanguisuga velenosa, che gli si era attaccata sulla tempia."}
{"id": "5009264", "revid": "404449", "url": "https://it.wikipedia.org/wiki?curid=5009264", "title": "Giovanni Lombardi (politico 1872)", "text": "Biografia.\nNato nel 1872 a Rutino, comune della provincia di Salerno, laureato in giurisprudenza, avvocato, socialista, dal 1919 al 1921 fu deputato del Regno d'Italia nella XXV Legislatura.\nDopo la caduta del fascismo, Lombardi divenne presidente provinciale del Comitato di liberazione nazionale napoletano.\nNel dopoguerra, con le elezioni politiche del 2 giugno 1946, che furono anche un referendum per la scelta della forma dello Stato (monarchia o repubblica), Lombardi fu eletto deputato dell'Assemblea Costituente nella circoscrizione di Napoli nelle liste dell'allora Partito Socialista Italiano di Unit\u00e0 Proletaria.\nDal 25 luglio dello stesso anno, sino alla sua morte, avvenuta il 29 ottobre successivo, fece parte della Prima sottocommissione, presieduta da Umberto Tupini, che ebbe l'incarico di preparare il progetto della nuova Costituzione repubblicana per la parte riguardante i diritti e i doveri dei cittadini.\nMor\u00ec a Napoli, a settantaquattro anni, nel 1946. Gli subentr\u00f2 come deputato della Costituente, Luigi Renato Sansone."}
{"id": "5009274", "revid": "1442080", "url": "https://it.wikipedia.org/wiki?curid=5009274", "title": "Torneo di Wimbledon 1960 - Doppio femminile", "text": "Maria Bueno e Darlene Hard hanno battuto in finale Sandra Reynolds e Renee Schuurman 6-4, 6-0."}
{"id": "5009282", "revid": "287204", "url": "https://it.wikipedia.org/wiki?curid=5009282", "title": "Im\u0101la", "text": "L'im\u0101la (anche traslitterato im\u0101lah; arabo \u0625\u0645\u0627\u0644\u0629, letteralmente \"obliqua, inclinata\") \u00e8 un cambiamento vocalico presente in molti dialetti della lingua araba, dove la vocale aperta, sia essa lunga o breve, \u00e8 resa /\u025b/ o /e/ in certi contesti morfologici o fonologici. L'im\u0101la si verifica nell'arabo moderno standard, cos\u00ec come nelle varianti classiche della lingua araba, tra cui vari \"qira\u02beat\" (\"stili di recitazione\") del Corano. In quanto fenomeno molto evidente, l'im\u0101la \u00e8 spesso una delle caratteristiche pi\u00f9 distintive dei dialetti in cui si verifica, ad esempio l'arabo libanese.\nArabo classico.\nStoricamente, l'im\u0101la era una caratteristica degli antichi dialetti del Najd e del Tamim, dove si verificava sia nei verbi che nei nomi flessi. Ci sono molti casi dove l'im\u0101la \u00e8 appropriata; alcuni dei pi\u00f9 comuni sono accennati di seguito:\nRagioni morfologiche.\nEsempio: (, \"il pi\u00f9 alto\")\nRagioni fonologiche.\nEsempio: (, \"digiuno\")\nEsempio: (, \"femmine\")\nEsempio: (, \"miscredente\")\nNel Corano.\nMolte qira'at del Corano realizzano l'im\u0101la almeno una volta. Alcuni, come quelli di Hafs o Qalun, lo usano solo una volta, mentre altri, come quelli di Hamzah e Al-Kisaa'i, regolarmente. In quelli, l'im\u0101la influenza centinaia di parole, sia a causa di una regola generale di una specifica qir\u0101\u02bea, o come una parola specifica prescritta a subire l'im\u0101la. La qir\u0101a di Warsh, nel modo di Al-Azraq, fa ricorso alla im\u0101la minore () regolarmente, e all'im\u0101la maggiore () in una sola istanza.\nEffetti su altre lingue.\nL'accento andaluso della Spagna musulmana faceva ricorso all'im\u0101lah, e varie parole prese in prestito dall'arabo, tra cui molti toponimi, la mantengono. Il nome della citt\u00e0 di Siviglia \u00e8 un notevole esempio di questo fenomeno."}
{"id": "5009290", "revid": "66435278", "url": "https://it.wikipedia.org/wiki?curid=5009290", "title": "La collana (Cecilio Stazio)", "text": ""}
{"id": "5009291", "revid": "1677051", "url": "https://it.wikipedia.org/wiki?curid=5009291", "title": "Degasatore termico", "text": "Il degasatore termico \u00e8 un tipo di scambiatore di calore nel quale si ottiene la degasazione termica o il degasaggio dell'acqua utilizzata come fluido termovettore negli impianti industriali di produzione di energia (ad esempio nelle centrali termoelettriche). In particolare, l'ossigeno disciolto nell'acqua di alimento di generatori di vapore provoca gravi forme di corrosione con produzione di depositi di ossidi. L'anidride carbonica disciolta si combina con l'acqua per formare acido carbonico che provoca ulteriore corrosione. La maggior parte dei degasatori sono progettati per ridurre il tenore di ossigeno disciolto al di sotto di 7 ppb in peso (0.005 cm\u00b3 / l) o meno ed eliminando quasi totalmente l'anidride carbonica.\nNei cicli termodinamici degli impianti l'acqua \u00e8 spesso costretta a cambiamenti di stato liquido-vapore saturo o addirittura vapore surriscaldato con notevole incremento di temperatura e pressione del fluido; \u00e8 chiaro quindi che l'acqua debba essere il pi\u00f9 possibile pura, pena il danneggiamento delle tubazioni o componenti delle macchine con le quali essa entra in contatto.\nCaratteristiche funzionali.\nLa degasazione termica \u00e8 basata sul principio secondo il quale la solubilit\u00e0 dei gas nell'acqua diminuisce con l'aumento della temperatura fino a raggiungere le condizioni di saturazione alle quali la quantit\u00e0 di gas disciolti in essa \u00e8 praticamente nulla. Il tipo pi\u00f9 comune di degasatore \u00e8 quello a torretta. In tale macchina si individuano tre zone di processo diverse:\nL'acqua degasata viene successivamente raccolta alla base del serbatoio, dove si ripristinano le condizioni di equilibrio liquido-vapore, e prelevata da pompe di alimento con lo scopo di alimentare il circuito."}
{"id": "5009292", "revid": "204391", "url": "https://it.wikipedia.org/wiki?curid=5009292", "title": "Gastrite cronica autoimmune", "text": ""}
{"id": "5009293", "revid": "287204", "url": "https://it.wikipedia.org/wiki?curid=5009293", "title": "Giuseppe Gramegna", "text": "Biografia.\nNato e cresciuto a Ruvo di Puglia, si iscrive nel 1924 al Partito Comunista d'Italia, iniziando la militanza comunista durante il regime fascista. Subito vicino alle vertenze dei braccianti della Terra di Bari, diventer\u00e0 anche un punto di riferimento per gli antifascisti pugliesi. Dopo la fine della seconda guerra mondiale, rivestir\u00e0 per lungo tempo la carica di sindaco di Ruvo e di segretario della Federazione comunista di Bari. Nel 1948 \u00e8 eletto senatore tra le file del Partito Comunista Italiano, carica che ha ricoperto fino al 1968, terminata la IV legislatura.\nDopo la morte, nel 1991 il nome del senatore Gramegna spunta negli elenchi dei comunisti, socialisti, sindacalisti e giornalisti da arrestare e confinare in Sardegna, qualora fosse riuscito il Piano Solo del 1964."}
{"id": "5009294", "revid": "339392", "url": "https://it.wikipedia.org/wiki?curid=5009294", "title": "Dumb and Dumber To", "text": ""}
{"id": "5009295", "revid": "1442080", "url": "https://it.wikipedia.org/wiki?curid=5009295", "title": "Torneo di Wimbledon 1961 - Doppio femminile", "text": "Karen Hantze e Billie Jean King hanno battuto in finale Jan Lehane e Margaret Smith Court 6-3, 6-4."}
{"id": "5009302", "revid": "767487", "url": "https://it.wikipedia.org/wiki?curid=5009302", "title": "Jeon Won Diary", "text": "Jeon Won Diary (hangeul: \uc804\uc6d0\uc77c\uae30) \u00e8 il primo EP della sotto-unit\u00e0 del gruppo musicale sudcoreano T-ara, T-ara N4, pubblicato nel 2013 dall'etichetta discografica Core Contents Media insieme a LOEN Entertainment.\nIl disco.\nA fine marzo 2013, la Core Contents Media decise di formare una sotto-unit\u00e0 nelle T-ara, formata dai membri Eunjung, Hyomin, Jiyeon e Areum. Precedentemente, il gruppo era gi\u00e0 stato diviso, non ufficialmente, in piccole sotto-unita con l'uscita del singolo giapponese \"Bunny Style!\", nel quale erano contenuti brani cantati da due o tre membri ciascuno.\nLe T-ara N4 pubblicarono video e foto teaser dal 10 al 26 aprile 2013, cominciando con Jiyeon. Il primo video teaser fu pubblicato il 15 aprile su YouTube, GomTV e altri siti di video sharing. La title track, \"Jeon Won Diary\", \u00e8 ispirata al drama coreano degli anni 1980 dall'omonimo titolo. Prodotta da Duble Sidekick, la musica dance della canzone viene descritta \"funky e intensa\" combinata a elementi di hip-hop. Il video musicale, nel quale appaiono il cantante Kim Wan-sun, il politico Huh Kyung-young, l'attore Jung Woon-taek, l'ex-giocatore di baseball Yang Joon-hyuk, Kang Min-kyung delle Davichi, e Taewoon degli Speed, fu girato in tre giorni e quattro notti e fu diretto da Jo Soo-hyun, mentre la versione dance da Hong Won-ki. Inoltre, sempre nel video, appaiono Choi Boo-lam e Kim Su-mi, attori del drama omonimo, apparsi in un video musicale per la prima volta dopo undici anni. Un'altra versione del brano, con armonie e strumenti tradizionali, \u00e8 stata composta da Hwang Ho-jun.\nIl brano fu valutato positivamente; Grace Danbi Hong di enewsWorld apprezz\u00f2 il mix di \"vecchio e nuovo\" nel video musicale."}
{"id": "5009303", "revid": "1442080", "url": "https://it.wikipedia.org/wiki?curid=5009303", "title": "Torneo di Wimbledon 1962 - Doppio femminile", "text": "Billie Jean King e Karen Hantze hanno battuto in finale Sandra Reynolds e Renee Schuurman 5-7, 6-3, 7-5."}
{"id": "5009310", "revid": "767487", "url": "https://it.wikipedia.org/wiki?curid=5009310", "title": "Amero Cagnoni", "text": "Biografia.\nDopo essere stato direttore di una filanda in Brianza e amministratore di una nobile famiglia di Asti, il Cagnoni si iscrisse all'Accademia di Brera di Milano dove studi\u00f2 per sette anni sotto la guida del pittore Giuseppe Bertini. Si distinse nella tecnica a pastello, e nella pittura di genere, con predilezione nei ritratti.\nCon Luigi Conconi fu caricaturista per \"Il Guerin Meschino\", l''\"Illustrazione Italiana\" e l'\"Almanacco Italiano\"\nSue opere sono conservate presso la Galleria d'arte moderna di Milano.\nAll'artista il Comune di Milano ha intitolato la via Amero Cagnoni nei pressi di piazzale Gambara, nella parte ovest della citt\u00e0."}
{"id": "5009324", "revid": "831312", "url": "https://it.wikipedia.org/wiki?curid=5009324", "title": "Antonio Petkovi\u0107", "text": "Statistiche.\nPresenze e reti nei club.\n\"Statistiche aggiornate al 28 giugno 2015.\""}
{"id": "5009329", "revid": "916580", "url": "https://it.wikipedia.org/wiki?curid=5009329", "title": "Julis trimaculata", "text": ""}
{"id": "5009332", "revid": "2091899", "url": "https://it.wikipedia.org/wiki?curid=5009332", "title": "Sutter's Mill", "text": "Sutter's Mill fu una segheria posseduta dal pioniere del XIX secolo John Sutter in compropriet\u00e0 con James Wilson Marshall. Si trovava a Coloma (California) sulle rive della biforcazione meridionale del fiume American. Sutter's Mill \u00e8 famosa per il suo forte legame con la corsa all'oro californiana.\nStoria.\nIl 24 gennaio 1848 Marshall trov\u00f2 molte schegge d'oro che iniziarono la trasformazione della California in un vivace centro d'attivit\u00e0. Nei successivi sette anni circa 300\u00a0000 persone giunsero in California (met\u00e0 via terra e met\u00e0 per mare) per cercare fortuna alla ricerca di oro o vendendo oggetti quali pale e picconi ai cercatori d'oro.\nLe prime fonti scritte della scoperta a Sutter's Mill furono scritte da Henry Bigler e Azariah Smith, nei rispettivi diari. Come molte altre persone che stavano lavorando alla segheria, questi due erano veterani in congedo del battaglione mormone. Dopo la scoperta fatta alla segheria, part\u00ec l'epoca della \"corsa all'oro\" ed in molti giunsero da est in cerca di fortuna. Quest'epoca aiut\u00f2 a formare persone quali Levi Strauss e Luzena Wilson.\nPosizione.\nIl sito della segheria si trova sulla biforcazione meridionale del fiume American. Il sito di Marshall Gold Discovery State Historic Park \u00e8 inserito nei California Historical Landmark col numero 530. L'attuale Sutter's Mill \u00e8 una copia dell'edificio originale. Fu ricostruito partendo dal progetto dello stesso Marshall e dalle foto del tempo.\nNella cultura di massa.\nLa segheria fu anche un'ispirazione per la cantautrice Dan Fogelberg. Il nome della segheria fu anche il titolo di una canzone dei New Riders of the Purple Sage ed il nome del blog di Herb Sutter.\nSmithsonian.\nLe prime schegge d'oro scoperte alla segheria sono esposte oggi presso lo Smithsonian Institution."}
{"id": "5009333", "revid": "767487", "url": "https://it.wikipedia.org/wiki?curid=5009333", "title": "In Control (Nemesea)", "text": "In Control \u00e8 il secondo album in studio del gruppo nederlandese Nemesea."}
{"id": "5009367", "revid": "344503", "url": "https://it.wikipedia.org/wiki?curid=5009367", "title": "I pinguini di Madagascar (film)", "text": "I pinguini di Madagascar (\"Penguins of Madagascar\") \u00e8 un film d'animazione del 2014 diretto da Eric Darnell e Simon J. Smith.\nLa pellicola \u00e8 uno spin-off della serie di \"Madagascar\" e segue gli eventi di \"Madagascar 3 - Ricercati in Europa\".\nTrama.\nAl Polo sud abitano tre fratelli pinguini orfani ancora pulcini, chiamati Skipper, Kowalski e Rico. I tre si allontanano dal loro branco per salvare un uovo da delle foche leopardo affamate, e pochi minuti dopo esce il piccolo pulcino Soldato: i quattro piccoli, stanchi del freddo eterno e amareggiati dal fatto di essere orfani, abbandonano l'Antartide e partono per l'oceano a bordo di un iceberg, alla ricerca di un altro luogo dove essere sfamati.\nAnni dopo, a seguito degli eventi del terzo film, i quattro pinguini, ormai adulti e diventati una squadra molto ben organizzata, si stancano della vita al circo e decidono di andarsene; entrati di nascosto a Fort Knox per mangiare degli snack al formaggio, vengono per\u00f2 vengono rapiti e portati a Venezia nel covo del dottor Octavius Tentacoli, in realt\u00e0 un grosso polpo di nome Dave travestito da essere umano. Il polpo era stato molto amato allo zoo di Central Park, ma l'arrivo dei pinguini provoc\u00f2 l'abbandono del polpo, che si decise cos\u00ec a vendicarsi rapendo tutti i pinguini del mondo e, tramite un siero di sua invenzione, trasformarli tutti in mostri cos\u00ec da poter riottenere la gloria. I pinguini riescono per\u00f2 a rubare il siero e vengono inseguiti per i canali di Venezia dagli sgherri del polpo, venendo poi salvati dai membri del \"Vento del Nord\", un'organizzazione che si occupa di difendere gli animali in difficolt\u00e0.\nQuando gli agenti del \"Vento del Nord\" scoprono che il polpo ha prodotto enormi quantit\u00e0 di siero, decidono di occuparsi di lui per conto proprio e ordinano ai pinguini di non intromettersi. Skipper e il suo team fuggono per\u00f2 dall'aereo dove erano stati caricati e finiscono a Shanghai, dove scoprono che il polpo sta per arrivare sul posto. Nel tentativo di fermarlo, Soldato viene rapito insieme agli altri pinguini dello zoo cinese. Tormentato dal rimorso, Skipper decide di lasciar intervenire gli agenti del \"Vento del Nord\", che hanno elaborato un piano per salvare tutti i pinguini rapiti\nIl polpo riesce per\u00f2 a catturare loro e il team di pinguini, e mostra ai suoi prigionieri il suo piano: usare il siero e un macchinario per trasformare tutti i pinguini in mostri deformi per terrorizzare gli esseri umani. Soldato riesce a scappare, ma Skipper, Rico e Kowalski vengono trasformati in mostri insieme agli altri pinguini e seminano il caos a Manhattan. Dopo avere liberato il team \"Vento del Nord\", Soldato riesce a collegarsi al macchinario di Dave e a fare tornare normali tutti i pinguini, guadagnandosi il rispetto e l'ammirazione del resto del team sebbene venga mutato fisicamente dal siero medusa. Dave \u00e8 invece colpito dal raggio, si \u00e8 ristretto e trasformato in un piccolo polpo ed \u00e8 intrappolato dentro una palla di vetro con la neve, che una ragazzina raccoglie e decida di portarsi via con s\u00e9, con Dave che si consola in parte per aver trovato qualcuno che lo ami. Soldato viene acclamato come un eroe, e i quattro pinguini diventano agenti segreti del Vento del Nord, si fanno regalare degli zaini jet e cominciano a divertirsi con acrobazie spericolate in cerca di nuove avventure.\nIn una scena durante i titoli di coda, i pinguini tornano al circo e inseriscono Mortino nel raggio che usano per fare tornare Soldato al suo aspetto originale. Il piano riesce, e Mortino non sembra mostrare alcun effetto collaterale dal raggio, finch\u00e9 non riesce ad ingoiare Re Julien intero.\nProduzione.\nCast.\nI quattro pinguini protagonisti (Skipper, Soldato, Kowalski e Rico) sono gli stessi dei precedenti film, con la conferma dei loro doppiatori originali.\nNell'agosto 2013 si uniscono al cast gli attori Benedict Cumberbatch e John Malkovich; Cumberbatch presta la voce ad un lupo agente segreto di nome Classified della CIA, mentre Malkovich doppia l'antagonista principale del film, Dave / Dottor Octavius Tentacoli.\nBenedict Cumberbatch, doppiatore del lupo agente segreto Classified, non \u00e8 in grado di pronunciare la parola \"penguin\" (pinguino), come dimostrato anche in alcuni documentari precedenti.\nPromozione.\nIl primo trailer della pellicola viene diffuso l'11 giugno 2014.\nDistribuzione.\nLa pellicola viene distribuita nelle sale cinematografiche statunitensi a partire dal 26 novembre 2014 mentre in quelle italiane dal giorno successivo. In Italia, il film \u00e8 stato proiettato in anteprima nazionale il 22 e il 23 novembre 2014."}
{"id": "5009368", "revid": "4175", "url": "https://it.wikipedia.org/wiki?curid=5009368", "title": "Heineken Cup", "text": ""}
{"id": "5009409", "revid": "1543377", "url": "https://it.wikipedia.org/wiki?curid=5009409", "title": "Fauna delle Filippine", "text": "Le Filippine sono un arcipelago composto da pi\u00f9 di settemila isole che si sviluppa nella parte occidentale dell'Oceano Pacifico in un'area compresa fra la Cina, Taiwan, il Borneo e l'Indonesia e delimitata a nord dal 21\u00ba parallelo Nord e a sud dal 4\u00ba parallelo Nord: sono quindi situate fra il Tropico del Cancro e l'Equatore e conseguentemente caratterizzate da una variet\u00e0 di clima tropicale, monsonico e subtropicale umido con altissima percentuale di umidit\u00e0 e precipitazioni abbondanti durante la stagione delle piogge che si protrae da giugno a marzo.\nIl territorio dell'arcipelago, che ha uno sviluppo costiero di circa 36 000 chilometri, ha una superficie di circa 300 000\u00a0km\u00b2 (circa pari a quella italiana) e risulta frammentato e diviso in alcune isole di dimensioni ragguardevoli e una miriade di piccole isole sparse e difficili da raggiungere; \u00e8 ricoperto per quasi il 53% da foreste (circa 16 milioni di ettari) di cui circa il 35% \u00e8 costituito da foresta pluviale fitta.\nQueste particolari condizioni geografiche e climatiche hanno determinato nei milioni di anni un ambiente ricco, interessante da osservare e straordinariamente vario: l'isolamento geologico, il clima tropicale e la grande estensione di foreste pluviali ha infatti dato origine a una elevata biodiversit\u00e0 della fauna e a un alto livello di endemismo a cominciare dalla grande isola di Luzon, con le sue almeno 31 specie endemiche di mammiferi, fino alla piccola isola di Camiguin nel nord di Mindanao con le sue almeno due specie di mammiferi endemici.\nMammiferi.\nLa fauna terrestre delle Filippine comprende 206 specie note di mammiferi (pi\u00f9 sette specie introdotte dall'uomo), il 57% delle quali sono endemiche. Sono inoltre da considerare 27 specie di mammiferi marini. In seno a questa numerosa biodiversit\u00e0 33 mammiferi terrestri e 6 marini sono considerati dalla IUCN come specie minacciate ed altre 19 come prossime alla minaccia.\nDi interesse notevole \u00e8 il numero di Muridi e la loro variet\u00e0, che va dall'enorme ratto arboricolo \"Phloeomys cumingi\" ai piccoli ratti-toporagno terricoli del genere \"Archboldomys\"; ugualmente degno di menzione l'elevato endemismo di pipistrelli della famiglia degli Pteropodidi.\nPesci.\nNelle Filippine ci sono circa 3400 specie di pesci, di cui 120 endemiche. Sul territorio sono presenti diverse specie a rischio di estinzione, come lo squalo endemico \"Hemitriakis leucoperiptera\" (Triakidae), classificato come \"in pericolo\" dalla lista rossa IUCN e molte specie appartenenti al genere \"Barbodes\" (Cyprinidae), endemiche del Lago Lanao, alcune classificate come \"in pericolo critico\". Le Filippine ospitano anche \"Sardinella tawilis\" (Clupeidae), che vive esclusivamente nelle acque dolci del Lago Taal. Nel 1970 nei laghi di Luzon \u00e8 stato introdotto \"Tilapia zillii\", un ciclide gi\u00e0 introdotto anche in altri luoghi, dove aveva avuto un impatto negativo sull'ecosistema.\nAnfibi.\nCi sono oltre 100 specie di anfibi nelle Filippine, di cui quasi i 4/5 sono endemici. Tra le famiglie pi\u00f9 rappresentate ci sono Ceratobatrachidae (32 specie), Rhacophoridae (19 specie), Ranidae (17 specie) e Dicroglossidae (16 specie). Merita una menzione la rana dalla testa piatta (\"Barbourula\u00a0busuangensis\") (Bombinatoridae), una delle specie di rana pi\u00f9 primitive al mondo.\nRettili.\nIl territorio delle Filippine ospita 334 specie di rettili, tra cui 182 specie di sauri, 137 specie di serpenti, 13 specie di tartarughe e 2 specie di coccodrilli, fra i quali l'endemico coccodrillo delle Filippine (\"Crocodylus mindorensis\"), rettile in pericolo critico di estinzione: le sue residue colonie (poche centinaia di esemplari) sono minacciate in maniera piuttosto seria dalle gravi alterazioni cui sono sottoposti gli habitat da esse occupati.\nIl maggiore contributo alla biodiversit\u00e0 \u00e8 fornito, tra i sauri dalle famiglie Scincidae (100 specie di cui 83 endemiche dell'arcipelago) e Gekkonidae (51 specie di cui 39 endemiche), e tra i serpenti dalle famiglie Colubridae (65 specie di cui 42 endemiche) ed Elapidae (27 specie di cui 5 endemiche).\nUccelli.\nNelle Filippine esistono oltre 670 specie di uccelli, circa un terzo delle quali sono endemiche. Tra di esse vi sono 81 specie considerate in qualche misura a rischio di estinzione, come per esempio l'aquila delle Filippine (\"Pithecophaga jefferyi\"), uno dei pi\u00f9 grossi rapaci esistenti sul pianeta, la cui popolazione \u00e8 stimata in poche centinaia di esemplari e che fu proclamato nel 1995 simbolo nazionale ufficiale dal Presidente delle Filippine.\nLe famiglie che esprimono la maggiore biodiversit\u00e0 sono: Scolopacidae (42 specie), Muscicapidae (40 specie, 16 delle quali endemiche), Columbidae (35 specie, 17 delle quali endemiche), Cuculidae (27 specie, 6 delle quali endemiche), Accipitridae (26 specie, 5 delle quali endemiche), Strigidae (25 specie, 17 delle quali endemiche), Ardeidae (21 specie), Laridae (21 specie), Nectariniidae (20 specie, di cui 12 endemiche), Anatidae (19 specie, tra cui l'anatra di Luzon, endemica della omonima isola), Rallidae (17 specie, di cui 3 endemiche), Zosteropidae (16 specie, di cui 14 endemiche), Apodidae (16 specie, di cui 5 endemiche), Dicaeidae (15 specie, di cui 12 endemiche) e Alcedinidae (15 specie, di cui 6 endemiche).\nInvertebrati.\nNelle Filippine sono state censite circa 21.000 specie di insetti, il 70% delle quali sono endemiche. Tra di esse vi sono 915 specie di farfalle, un terzo delle quali esclusive dell'arcipelago. Una notevole concentrazione di biodiversit\u00e0 si osserva anche tra le cicindele, con oltre 130 specie, 110 delle quali endemiche."}
{"id": "5009414", "revid": "1442080", "url": "https://it.wikipedia.org/wiki?curid=5009414", "title": "Torneo di Wimbledon 1963 - Doppio femminile", "text": "Maria Bueno e Darlene Hard hanno battuto in finale Robyn Ebbern e Margaret Smith Court 8-6, 9-7."}
{"id": "5009423", "revid": "1442080", "url": "https://it.wikipedia.org/wiki?curid=5009423", "title": "Torneo di Wimbledon 1964 - Doppio femminile", "text": "Margaret Smith Court e Lesley Turner hanno battuto in finale Billie Jean King e Karen Hantze 7-5, 6-2."}
{"id": "5009426", "revid": "110157", "url": "https://it.wikipedia.org/wiki?curid=5009426", "title": "Mart\u00edn Varsavsky", "text": "Biografia.\nFiglio primogenito dell'astrofisico Carlos Varsavsky e di Silvia Waisman-Diamond, ha frequentato la scuola primaria presso la New Model School e la scuola secondaria presso il Colegio Nicol\u00e1s Avellaneda.\nNel 1976, all'et\u00e0 di 16 anni, a seguito della scomparsa del cugino David Horacio Varsavsky durante il Terrorismo di Stato argentino, \u00e8 fuggito con la famiglia negli Stati Uniti tramite l'aiuto del senatore Patrick Moynahan e con il supporto del B'nai B'rith ha ottenuto lo status di rifugiato in Unione europea.\nNel 1981 ha ottenuto il BA di Economia e Filosofia presso la New York University, nel 1983 un MA in Affari Internazionali e nel 1985 un MBA alla Columbia University. Dal 1995 al 2012 ha vissuto a Madrid ed tra il 1999 e il 2011 ha tenuto corsi sull'imprenditoria presso l'Instituto de Empresa (oggi IE Business School). \nNel 2009 ha sposato Nina Wiegand.\nDal 2012 insegna imprenditoria presso la Columbia University.\nOltre alle attivit\u00e0 imprenditoriali, \u00e8 coinvolto anche in attivit\u00e0 no-profit.\nHa scritto articoli su affari e relazioni internazionali pubblicati su molti giornali internazionali come El Pa\u00eds, El Mundo, Newsweek, The Huffington Post; tiene numerose conferenze nel mondo; \u00e8 un blogger attivo e contribuisce al LinkedIn Influencers Program, in qualit\u00e0 di opinionista su imprenditoria e tecnologia.\nAttivit\u00e0 imprenditoriali.\nNegli ultimi 20 anni Mart\u00edn Varsavsky ha fondato diverse imprese: tra le pi\u00f9 famose vi sono Jazztel, EINSTEINet, Ya.com e FON, tutte basate sulle nuove tecnologie.\nNel 1984, a 24 anni, ha fondato la \"Urban Capital Corporation\", una delle prime compagnie immobiliari newyorkesi a sviluppare il Loft Movement. La Urban Capital acquistava edifici industriali e li rivendeva come appartamenti e uffici.\nNel 1986 assieme gli scienziati argentini Claudio Cuello e C\u00e9sar Milstein (premio Nobel per la medicina) cre\u00f2 la \"Medicorp Sciences\", societ\u00e0 di biotecnologia di cui \u00e8 azionista. Con sede a Montr\u00e9al, la societ\u00e0 fu pioniera nello sviluppo dei test per HIV e PSA.\nNel 1991 Varsavsky entr\u00f2 nel settore delle telecomunicazioni con \"Viatel Inc.\", societ\u00e0 con sede in Colorado che svilupp\u00f2 il servizio \"call-back\", un'alternativa economica rispetto agli alti costi dei tradizionali operatori su lunga distanza, simile a Econophone (rinominata poi Destia Inc). Viatel \u00e8 diventata in seguito un provider alternativo in Europa. Nel 1994 divenne una societ\u00e0 quotata e nel 1998 Varsavsky cedette le sue azioni e usc\u00ec dal capitale.\nNel 1997 Varsavsky fond\u00f2 \"Jazztel Telecommunications PLC\", un provider alternativo con sede a Madrid che offriva soluzioni bandwitch per il mercato residenziale e commerciale in competizione con Telef\u00f3nica. Nel dicembre del 1999 la societ\u00e0 fu quotata.\nNel 1999 Varsavsky cre\u00f2 \"Ya.com Internet Factory\", il terzo pi\u00f9 grande sito internet/DSL provider della Spagna che include \"Viajar.com\", la seconda agenzia di viaggi online spagnola. La propriet\u00e0 era divisa tra Jazztel (70%), Mart\u00edn Varsavsky (10%) e lo staff della compagnia (20%). Nel 2000 fu venduta per 800 milioni di dollari a T-Online International, sussidiaria internet della Deutsche Telekom.\nNel 2000 Varsavsky cre\u00f2 EINSTEINet AG, un application service provider (ASP) con sede a Monaco di Baviera in Germania. Fondata sulla premessa che molte applicazioni stavano per migrare dai PC ad Internet, le aspettative non si concretizzarono e la societ\u00e0 fu venduta per 105 milioni di dollari salvando il posto di lavoro degli impiegati ma senza generare profitti e perdendo 35 milioni di dollari.\nNel 2008 Varsavsky ha fondato FON, una compagnia con sede Madrid dedicata alla costruzione della pi\u00f9 grande comunit\u00e0 Wi-Fi al mondo, diffondendo il Wi-Fi tramite infrastrutture generate dagli utenti. FON \u00e8 supportata dagli investitori e da partner quali Google, Skype e i fondi di investimento \"Index Ventures\" e \"Sequoia Capital\". Nel 2012 il network Wi-Fi ha raggiunto 7 milioni di hotspot nel mondo.\nAttivit\u00e0 filantropiche.\nMart\u00edn Varsavsky \u00e8 fondatore e presidente di Varsavsky Foundation, dedicata al miglioramento delle condizioni scolastiche nel mondo. La fondazione \u00e8 attiva in Argentina e Cile, con lo scopo di democratizzare e modernizzare i sistemi scolastici dei due paesi.\nVarsavsky \u00e8 anche fondatore e presidente di \"Safe Democracy Foundation\", dedicata a contribuire sulle principali questioni negli affari internazionali con idee e soluzioni innovative e con lo scopo di promuovere giustizia, trasparenza e sicurezza democratiche.\nLa \"Safe Democracy Foundation\" e il Club di Madrid hanno organizzato l'Atocha Workshop nel marzo 2005 e il Summit internazionale su Terrorismo, Democrazia e Sicurezza. Il Segretario Generale delle Nazioni Unite e numerosi capi di Stato si sono riuniti a Madrid per analizzare come le democrazie dovrebbero proteggere se stesse contro il terrorismo in maniera pi\u00f9 efficace senza compromettere lo spirito e la salvaguardia della democrazia.\nVarsavsky \u00e8 membro del Consiglio di Amministrazione della \"William Jefferson Clinton Foundation\" e di \"One Voice Foundation\"."}
{"id": "5009427", "revid": "547992", "url": "https://it.wikipedia.org/wiki?curid=5009427", "title": "Claudia Lawrence", "text": "Biografia.\nDi madre svedese naturalizzata americana e padre austriaco, Claudia Lawrence nasce a Verona nel 1925. Attrice versatile, ha studiato danza classica in diverse citt\u00e0: a Firenze con Kyra Nijinski, a Parigi con Nora Kiss e a Stoccolma con Lilian Carina. Studia danza moderna, di carattere ed eukinetica con Mady Obolensky. Terminata la seconda guerra mondiale, dopo alcune esibizioni nel variet\u00e0 e nell'avanspettacolo, entra a far parte come solista della compagnia di balletto classico estone Beck Ballet in tourn\u00e9e in Svizzera, Argentina e Cile. Finita la tourn\u00e9e, torna in Svezia, a Stoccolma, firmando un contratto con il Cullberg Ballet diretto da Birgit Cullberg. Lascer\u00e0 la compagnia per raggiungere il Maggio Musicale Fiorentino in veste di Prima Ballerina per l'opera Aida.\nDopo un periodo di studio e lavoro come ballerina a Parigi, tra le altre con la compagnia di Roland Petit, nel 1953 \u00e8 prima ballerina nel film-rivista \"Tarantella napoletana\" diretto da Camillo Mastrocinque. Per questo ruolo riceve nello stesso anno il premio \"Maschera d'argento\" per la danza. Sempre all'inizio degli anni cinquanta lavora con Alessandro Fersen ai Nottambuli di Roma. Approda poi in TV come prima ballerina, col variet\u00e0 televisivo \"Un due tre\" con Raimondo Vianello e Ugo Tognazzi, e con Norman Thomson. Firma coreografie per il Piccolo Teatro di Genova e dal 1959 al 1960 sar\u00e0 protagonista al fianco di Paolo Poli a La Borsa di Arlecchino di Genova sotto la guida di Aldo Trionfo. Dal 1960 seguir\u00e0 Poli nella sua omonima compagnia come attrice, ballerina e coreografa.\nNel 1971 \u00e8 al Piccolo Teatro di Milano ne \"Il giardino dei ciliegi\" di Anton \u010cechov nell'allestimento di Giorgio Strehler. Nel 1977 torna a lavorare con Aldo Trionfo e Tonino Conte al Teatro della Tosse di Genova. Nel 1996 \u00e8 in scena al Piccolo Teatro (Milano), con \"L'anima buona del Sezuan\" diretta da Giorgio Strehler. Degna di nota \u00e8 la collaborazione con Emanuele Luzzati, cos\u00ec come con Filippo Crivelli, Gianfranco De Bosio e al fianco di Carla Fracci in \"Scuola di ballo\" per la regia di Beppe Menegatti. Nel 1988 riceve il premio \"Maschera di Sipario\" per il Teatro e nel 1994 il premio \"Mario Scaccia\" come attrice non protagonista per la stagione teatrale 1994.\nNel 1996 debutta al Teatro Miranda, un teatro dell'Off-Broadway, con \"Stasera Arsenico\" di Carlo Terron, al fianco di Marino Campanaro, recitato in lingua inglese con la regia di Mario Mattia Giorgetti. Lo spettacolo fa parte del Primo Festival del Teatro italiano a New York. \u00c8 la prima volta che New York ospita una manifestazione dedicata alla drammaturgia italiana; lo spettacolo proseguir\u00e0 le sue repliche a Washington al Playhouse Theatre e nel 1997 al Piccolo Teatro (Milano). La Lawrence \u00e8 inoltre protagonista del monologo-spettacolo \"Un po' donna e un po' clown\" sempre per la regia di Giorgetti, una summa dei cavalli di battaglia della Lawrence.\nDal 2009 al 2017 ha fatto parte della compagnia del Teatro Arsenale di Milano con le regie di Marina Spreafico e Kuniaki Ida. Dal 2017 collabora con Marco Beljulji per la Compagnia Brahma Teatro, creando il duo \"ClaMar Duet\", riproponendo quindi, una rielaborazione dei numeri poetico-musicali, genere divertissement, tipici della Borsa di Arlecchino e del grande Poli, come coppia nonna-nipote \"in arte\". Il primo spettacolo con il quale debuttano \u00e8 \"Grandma World Tour\", dedicato al variegato percorso artistico di Claudia. \nParla cinque lingue: italiano, inglese, svedese, francese e tedesco. Ha recitato sia in televisione che al cinema, in varie produzioni e sit-com come \"Camera Caf\u00e9\" e i \"Fratelli Benvenuti\". \u00c8 apparsa anche in numerosi spot pubblicitari. Ha preso parte alla miniserie TV horror \"Voci notturne\" nel ruolo di Elena Valover. Nel 2020 partecipa alla decima edizione di Italia's Got Talent dove, dopo una performance di ballo e canto, riesce ad arrivare in finale grazie al Golden Buzzer del giudice Frank Matano. Si classifica al terzo posto al termine della competizione."}
{"id": "5009428", "revid": "767487", "url": "https://it.wikipedia.org/wiki?curid=5009428", "title": "Mompati Thuma", "text": "Carriera.\nClub.\nHa sempre giocato nel campionato botswano.\nNazionale.\nHa esordito con la Nazionale nel 2003."}
{"id": "5009430", "revid": "110157", "url": "https://it.wikipedia.org/wiki?curid=5009430", "title": "Luxgen", "text": "La Luxgen Motor Co., Ltd. \u00e8 una casa automobilistica taiwanese con sede a Sanyi, Miaoli, fondata nel gennaio 2009 dalla Yulon Motor, attuale proprietaria. La Luxgen attualmente produce autovetture anche in Cina traverso la joint-venture Dongfeng Yulon con sede a Hangzhou, Cina.\nLa storia.\nLa Luxgen \u00e8 un marchio fondato dalla Yulon Motor per commerciare autovetture in Taiwan, lo stabilimento produttivo si trova a Miaoli in Taiwan; la casa attraverso una joint venture con la cinese Dongfeng ha avviato anche la produzione dei modelli in Cina per commercializzarli sia sul mercato locale (evitando cos\u00ec le tasse sui beni d'importazione). Il primo modello presentato dalla casa viene denominato Luxgen7 MPV, si tratta di una monovolume sette posti medio-grande svelata nell'agosto del 2009 e prodotta a Miaoli in Taiwan. Progettata dalla divisione HAITEC, centro di ricerca e sviluppo della Yulon Motor, la Luxgen7 MPV utilizza un motore benzina 2,2 litri progettato dalla ChungHwa Engine insieme alla Delphi mentre la trasmissione \u00e8 di origine Aisin.\nSuccessivamente la casa presenta un secondo modello, la Luxgen7 SUV, un crossover grande a sette posti, sviluppato sul telaio della MPV, che sar\u00e0 prodotto oltre che in Taiwan anche in Cina dalla Dongfeng. Il motore \u00e8 lo stesso 2,2 litri con sovralimentazione Garret. Sul mercato cinese la SUV viene venduta con la denominazione U7 Turbo. Nel 2011 viene presentato il terzo modello, la Luxgen5 Sedan, berlina compatta disegnata da James Shyr, direttore del centro ingegneristico e stilistico HAITEC. La Luxgen5 Sedan entra in produzione nel 2012 e viene prodotta in Taiwan.\nRecentemente la casa ha sviluppato in collaborazione con la AC Propulsion una versione elettrica della Luxgen7 MPV destinata alla produzione."}
{"id": "5009432", "revid": "767487", "url": "https://it.wikipedia.org/wiki?curid=5009432", "title": "Patrick Motsepe", "text": "Carriera.\nClub.\nHa sempre giocato nel campionato botswano.\nNazionale.\nHa esordito con la Nazionale nel 2010."}
{"id": "5009435", "revid": "287204", "url": "https://it.wikipedia.org/wiki?curid=5009435", "title": "Istvan Mike Mayer", "text": ""}
{"id": "5009436", "revid": "1723322", "url": "https://it.wikipedia.org/wiki?curid=5009436", "title": "Marco Filiberti", "text": "Biografia.\nNato nel 1970, dopo essersi laureato in storia del teatro francese all'Universit\u00e0 degli Studi di Milano, sua citt\u00e0 natale, si specializza in regia e drammaturgia frequentando diverse accademie internazionali. Come cantante e attore, debutta a teatro nei primi anni novanta con il \"Don Giovanni\" di Mozart, diretto da Claudio Desderi. Si cimenta con grandi autori (Shakespeare, Brecht, Bernstein) interpretando opere come \"Sogno di una notte di mezza estate\", \"L'opera da tre soldi\" e \"West Side Story\". Contemporaneamente mette in scena \"Tre monologhi\" per Marisa Fabbri, e pubblica alcuni dischi per etichette quali CNI, Warner e Fonit Cetra, in cui interpreta i \"Songs\" di George Gershwin.\nIl suo esordio cinematografico avviene nel 2001 con il cortometraggio \"Vespero a Tivoli\" che vince il Festival del Cinema di Salerno e viene presentato al Los Angeles Film Festival.\nNel 2003 esce il primo film, \"Poco pi\u00f9 di un anno fa - Diario di un pornodivo\", nel quale Filiberti \u00e8 sia regista che principale interprete; il film viene presentato in selezione ufficiale al Festival del Cinema di Berlino e vince numerosi premi tra i quali il \"Globo d'Oro Speciale 2003\" dalla stampa estera. Al film Marco Filiberti dedica il diario \"Poco pi\u00f9 di un anno fa\", curato dallo sceneggiatore e critico Italo Moscati e corredato di un saggio dello stesso.\nDel 2006 \u00e8 il cortometraggio \"Sulle tracce di Medora\". Nello stesso anno torna a teatro con \"Le donne, i cavallier, l'armi pietose canto...\", opera nella quale l'autore rielabora i poemi cavallereschi di Ludovico Ariosto e Torquato Tasso e che lo vede impegnato anche come attore protagonista; una ripresa dello spettacolo \u00e8 inserita nella stagione 2007/2008 del teatro Ambra Jovinelli di Roma.\nNel 2007 presenta sempre all'Ambra Jovinelli lo spettacolo \"Arc en Ciel\", realizzato con Anna Mastrangelo e interpretato, oltre che dall'autore stesso, da Alberto Ferrara e Barbara Mangano.\nNel 2009 esce \"Il compleanno\": il film viene presentato alla Mostra del Cinema di Venezia nella sezione \"Controcampo italiano\"; la pellicola \u00e8 distribuita negli Stati Uniti col titolo di \"David's birthday\". Fra gli attori coinvolti: Alessandro Gassman, Maria de Medeiros, Massimo Poggio, Michela Cescon, Christo Jivkov, Thyago Alves, Piera degli Esposti, Eleonora Mazzoni, Paolo Giovannucci. Sempre del 2009 \u00e8 il libro \"Il m\u00e9lo ritrovato\": scritto da tre eminenti personalit\u00e0 della cultura cinematografica italiana (Giovanni Spagnoletti, Mario Dal Bello, Massimo Giraldi), il volume analizza il linguaggio cinematografico di Marco Filiberti con particolare riguardo alle dinamiche melodrammatiche che presenta e alla complessa rete di influenze culturali che lo fondano.\nNel 2012 avviene la svolta nella sua attivit\u00e0 teatrale: nell\u2019accadimento teatrale \"Byron\u2019s ruins\", profondamente ispirato (fin dal titolo) all'opera e alla figura di George Gordon Byron. Prodotto dalla Fondazione Pergolesi-Spontini di Jesi e dai Teatri delle Marche, \"Byron\u2019s ruins\" per la prima volta pone al centro della sua riflessione in modo deciso il dissolvimento degli archetipi nella selva della modernit\u00e0; \u00e8 la prima affermazione esplicita della \u201cdrammaturgia del rovinismo\u201d, che da qui in avanti segna tutta l'opera dell'autore.\nNel 2013, dopo essersi trasferito in Val d'Orcia, fonda l'associazione culturale \"le Vie del Teatro in Terra di Siena\": un cantiere di teatro connesso al territorio e improntato a quella stessa \u201cdrammaturgia del rovinismo\u201d inaugurata l'anno precedente. La prima produzione delle \"Vie del Teatro\" \u00e8 \"Conversation Pieces\", ispirato ancora a Lord Byron (\"Manfred\" e \"Cain\").\nIl monumentale \"Il crepuscolo di Arcadia\", del 2015, chiude la trilogia teatrale \"Il pianto delle Muse\". L'intera trilogia \u00e8 edita nel cofanetto \"Il pianto delle Muse - Trilogia apocalittica per un'opera-mondo di Marco Filiberti\" curato da Pierfrancesco Giannangeli per Titivillus: il cofanetto comprende i tre DVD con le tre stazioni della trilogia (\"Byron\u2019s ruins\", \"Conversation Pieces\", \"Il crepuscolo di Arcadia\") e una brossura che comprende i copioni e un epilogo firmato da Grazia Marchian\u00f2 Zolla.\nAll'esperienza di \"Il pianto delle Muse\" \u00e8 ispirato il lungometraggio \"Cain\", dello stesso 2015.\nIl 2017 \u00e8 l'anno del Kammerspiel \"Intorno a Don Carlos - prove d'autenticit\u00e0\", ispirato a Friedrich von Schiller. La drammaturgia \u00e8 pubblicata nel volume edito da Titivillus \"Intorno a \"Don Carlos\" - prove d'autenticit\u00e0 da Friedrich Schiller\", che contiene anche una postfazione di Giulio Baffi e un saggio di Marco Filiberti stesso intitolato \"Epitaffio per il Sublime\".\nNello stesso 2017 inizia la lavorazione del lungometraggio \"Parsifal\", le cui riprese si sono svolte fra il settembre 2019 e l'inverno successivo. "}
{"id": "5009438", "revid": "767487", "url": "https://it.wikipedia.org/wiki?curid=5009438", "title": "Boitumelo Mafoko", "text": "Carriera.\nClub.\nHa giocato nel campionato botswano ed in quello sudafricano.\nNazionale.\nHa esordito con la Nazionale nel 2006."}
{"id": "5009444", "revid": "1442080", "url": "https://it.wikipedia.org/wiki?curid=5009444", "title": "Torneo di Wimbledon 1965 - Doppio femminile", "text": "Maria Bueno e Billie Jean King hanno battuto in finale Fran\u00e7oise D\u00fcrr e Jeanine Lieffrig 6-2, 7-5."}
{"id": "5009451", "revid": "767487", "url": "https://it.wikipedia.org/wiki?curid=5009451", "title": "Abednico Powell", "text": "Carriera.\nClub.\nHa sempre giocato nel campionato botswano.\nNazionale.\nHa esordito con la Nazionale nel 2007."}
{"id": "5009456", "revid": "767487", "url": "https://it.wikipedia.org/wiki?curid=5009456", "title": "Kabelo Dambe", "text": "Carriera.\nClub.\nNel 2019 \u00e8 tornato in patria giocando nel Township Rollers.\nNazionale.\nHa esordito con la Nazionale nel 2011."}
{"id": "5009459", "revid": "729019", "url": "https://it.wikipedia.org/wiki?curid=5009459", "title": "Cyprus Cup", "text": "La Cyprus Cup \u00e8 una competizione calcistica ad invito istituita a Cipro nel 2008, riservata alle nazionali di calcio femminili di tutto il mondo e che si svolge con cadenza annuale.\nBench\u00e9 organizzata nello stato isolano del mar Mediterraneo la Nazionale di calcio femminile di Cipro non vi ha mai partecipato.\nIl torneo si svolge nello stesso periodo dell'Algarve Cup.\nFormula del torneo.\nLa Cyprus Cup si svolge in due fasi:\nLa prima parte della competizione \u00e8 una fase a gironi in cui le squadre invitate, sei nell'edizione inaugurale del 2008, passate ad otto dal 2009 al 2010, a dodici dall'edizione 2011 al 2015, otto in quella 2016, per tornare a dodici dal 2017, sono divise in gruppi, tre (due nell'edizione 2016) di quattro squadre ciascuno. Simile all'Algarve Cup, le squadre inserite nei Gruppo A e Gruppo B sono nazionali che occupano i vertici della classifica mondiale della FIFA e che hanno potenzialmente pi\u00f9 possibilit\u00e0 di conquistare il trofeo. A questi \u00e8 affiancato un Gruppo C costituito da squadre di classifica inferiore. Ogni gruppo disputa un girone all'italiana di sei partite, con ogni squadra che gioca una partita contro ciascuna delle altre squadre dello stesso gruppo.\nLa seconda fase \u00e8 un unico \"finals day\" in cui sei partite che coinvolgono tutte le dodici squadre sono giocate per determinare la classifica finale del torneo, con i match-up come segue:"}
{"id": "5009463", "revid": "767487", "url": "https://it.wikipedia.org/wiki?curid=5009463", "title": "Lemponye Tshireletso", "text": "Carriera.\nHa esordito con la Nazionale nel 2011."}
{"id": "5009464", "revid": "181699", "url": "https://it.wikipedia.org/wiki?curid=5009464", "title": "Torneo di Wimbledon 1966 - Doppio femminile", "text": "Maria Bueno e Nancy Richey hanno battuto in finale Margaret Smith Court e Judy Tegart 6-3, 4-6, 6-4."}
{"id": "5009472", "revid": "767487", "url": "https://it.wikipedia.org/wiki?curid=5009472", "title": "Tshepo Motlhabankwe", "text": "Carriera.\nClub.\nHa sempre giocato nel campionato botswano, in cui ha esordito nel 2003.\nNazionale.\nHa esordito con la Nazionale nel 2004."}
{"id": "5009475", "revid": "767487", "url": "https://it.wikipedia.org/wiki?curid=5009475", "title": "Othusitse Pilane", "text": "Carriera.\nClub.\nHa sempre giocato nel campionato botswano, in cui ha esordito nel 2004.\nNazionale.\nConta 4 presenze con la maglia della sua Nazionale."}
{"id": "5009476", "revid": "767487", "url": "https://it.wikipedia.org/wiki?curid=5009476", "title": "Home - A casa", "text": "Home - A casa (\"Home\") \u00e8 un film d'animazione della DreamWorks Animation del 2015 diretto da Tim Johnson.\nLa pellicola \u00e8 l'adattamento cinematografico del romanzo per ragazzi \"Quando gli alieni trovarono casa\" (\"The True Meaning of Smekday\"), scritto da Adam Rex nel 2007.\nTrama.\nIn fuga dal nemico Gorg che distrugge il pianeta, una specie aliena nota come Boov trova che la Terra sia un luogo adatto e sicuro per scappare dal nemico e poterla chiamare \"casa\". Guidati dal Capitano Smek, i Boov iniziano la loro \"amichevole\" invasione del pianeta Terra, trasferendo gli umani, che i Boov ritengono semplici e arretrati, in altre parti del pianeta, mentre i Boov abitano le loro case in modo rapido e senza conquista. Uno dei Boov di nome Oh, membro pi\u00f9 simpatico e pensieroso della specie, decide di invitare i Boov nel suo appartamento per una festa di inaugurazione della sua casa, nonostante l'antipatia della specie nei suoi confronti. Non lontano da Oh c'\u00e8 una ragazzina di nome Tip Tucci, che si vuole allontanare dalla sua citt\u00e0 natale per trovare sua madre Lucy, dopo che \u00e8 stata separata da lei durante l'invasione, lasciandola sola con il gatto Pig e alimentando il suo odio per i Boov.\nOh corre in strada per incontrare un poliziotto di nome Kyle che, come il resto dei Boov, non vuole fare amicizia con lui. Oh lo invita alla festa, ma invia accidentalmente un invito di massa a tutti i Boov sulla Terra. Tuttavia, il pulsante \"invia a tutti\" che ha premuto, in realt\u00e0, invia l'invito a tutte le specie aliene dell'intera galassia, incluso il Gorg. Tutti, aggravati da Oh per aver rivelato la loro posizione al nemico, iniziano ad inseguirlo. Oh si imbatte in un minimarket e ci entra per nascondersi, proprio quando Tip e Pig entrano nello stesso negozio per prendere delle provviste. Finiscono per incontrarsi e, dopo che la macchina di Tip non si avvia, Oh la trasforma in un fantastico veicolo sospeso chiamato Succosa per continuare il viaggio. Oh fa un giro con Tip e le promette di aiutarla a trovare Lucy, sua madre, ma, sfortunatamente, devono andare al Centro di comando Boov a Parigi e localizzarla da l\u00ec.\nDopo aver raggiunto il Centro di comando Boov, che si trova nella fluttuante Torre Eiffel, Oh riesce ad entrare nel suo account e cancella il messaggio con solo un secondo di riserva prima che raggiunga il Gorg. Quindi collega il cervello di Tip per aiutarla a trovare Lucy. Alla fine rintracciano la sua posizione in Australia, dove anche lei sta cercando sua figlia. Gli altri Boov trovano quindi i due e cercano di \"eliminare\" Oh, mentre Tip afferra il sistema di manipolazione della gravit\u00e0 e lo gira, facendo s\u00ec che l'intera Torre si inclini a testa in gi\u00f9, cos\u00ec che i due riescano a fuggire.\nMentre Oh e Tip si dirigono in Australia vengono aggrediti da altri Boov che guidano impauriti e si rendono conto che dietro di loro c'\u00e8 una nave Gorg. Tip e Oh riescono ad abbatterlo, ma una parte di esso li colpisce e perdono il loro carburante fangoso, causando la distruzione dell'auto. Vedono la nave Gorg caduta e scoprono che in realt\u00e0 \u00e8 un drone. Oh recupera un chip speciale e lo usa per far funzionare la propria auto.\nTip e Oh arrivano in Australia e vedono i Boov evacuare alla loro nave madre. Quando atterrano in macchina, Tip inizia subito a cercare sua madre, ma Oh insiste invece a evacuare con gli altri Boov. Tip si arrabbia con lui per aver cercato di infrangere la loro promessa e lei dichiara che non \u00e8 mai stato veramente suo amico. Oh depresso ritorna sulla nave. La nave madre Gorg si avvicina alla nave Boov, ma Oh estrae il chip speciale Gorg e lo usa per far volare la nave pi\u00f9 lontano da esso. I Boov si stupiscono del coraggio di Oh, ma Smek si arrabbia e ricorda a tutti che \u00e8 il capitano. Tuttavia, Oh si oppone a Smek, dicendogli che \u00e8 un terribile capitano e racconta ai Boov quello che ha imparato da Tip riguardo agli umani che si prendono cura degli altri mentre i Boov no. Inizialmente rattristato da questa rivelazione, il Boov poi si ammutin\u00f2 contro Smek e Kyle afferra lo \"zittone\" di Smek (uno scettro con sopra una roccia, che Smek rub\u00f2 dal Gorg in una riunione) e lo da ad Oh, dichiarandolo il nuovo capitano.\nTip si precipita senza meta per la citt\u00e0 per trovare Lucy, ma senza successo. Oh si riconcilia con Tip e lo aiuta a rintracciare Lucy. La madre e la figlia finalmente si riuniscono e ringraziano Oh. Improvvisamente, la nave madre Gorg scende sul pianeta e Oh si rende conto che vuole la roccia sullo zittone. Oh corre verso la nave per cercare di attirare la sua attenzione, bloccando Tip e Lucy in macchina per sicurezza. Tip esce dall'auto e accende una luce in faccia al comandante Gorg per attirare la sua attenzione su Oh mentre solleva la roccia. Il comandante Gorg ferma la nave mentre si sgretola a terra, con Oh direttamente sul suo cammino. Tip si precipita a salvarlo, ma Oh sembra essere schiacciato sotto la nave fino a quando non fa una marcia indietro e lo rivela indenne. Il comandante Gorg emerge dalla sua armatura per dimostrare che in realt\u00e0 \u00e8 una creatura innocua simile a una stella marina. Oh gli restituisce la roccia, che si rivela un uovo per milioni di larve di Gorg in via di sviluppo; la prossima generazione di Gorg, rivelando anche, che il Comandante Padre Gorg era stato l'ultimo del suo genere, solo e quasi estinto. Ringrazia Oh e lascia il pianeta.\nDue settimane dopo, gli umani sono tornati nelle loro case originali e Oh finalmente riesce a organizzare la sua festa nel suo appartamento, con entrambi gli umani e Boov presenti. Tip suona la sua musica e fa ballare il resto dei Boov per la prima volta, mentre altri Boov, tra cui uno Smek riformato, una festa sulla luna e diverse navi di altri pianeti, tra cui il Gorg e i suoi bambini, si dirigono verso la Terra per la festa di Oh dopo aver ricevuto il suo invito.\nProduzione.\nIl titolo iniziale del progetto era \"Happy Smekday!\".\nColonna sonora.\nLa cantante barbadiana Rihanna, oltre a doppiare Tip, ha diretto la produzione di un concept album di 8 brani che vengono utilizzati nel film come colonna sonora. L'album, intitolato \"Home (Original Motion Picture Soundtrack)\", \u00e8 stato pubblicato il 23 marzo 2015 per accompagnare l'uscita del film nelle sale cinematografiche.\nDistribuzione.\nIl primo trailer del film viene diffuso il 12 giugno 2014.\nLa pellicola \u00e8 stata distribuita nelle sale cinematografiche statunitensi a partire dal 27 marzo 2015, mentre in quelle italiane il giorno prima, 26 marzo.\nAccoglienza.\nIncassi.\nIl film ha incassato 177,4 milioni di dollari negli Stati Uniti e 208,6 nel resto del mondo, per un totale di 386 milioni di dollari.\nCritica.\nIl film ha ricevuto pareri misti da parte della critica. Sull'aggregatore di recensioni Rotten Tomatoes riceve il 49% delle recensioni professionali positive, con un voto medio di 5,4 su 10 basato su 126 critiche, mentre su Metacritic ottiene un punteggio di 55 su 100 basato su 31 recensioni.\nAltri media.\nDopo il film la DreamWorks Animation distribuisce in televisione la serie animata \"Home - Le avventure di Tip e Oh\"."}
{"id": "5009477", "revid": "267975", "url": "https://it.wikipedia.org/wiki?curid=5009477", "title": "Santa Dorotea (titolo cardinalizio)", "text": "Santa Dorotea \u00e8 un titolo cardinalizio istituito da papa Francesco il 12 giugno 2014."}
{"id": "5009478", "revid": "1442080", "url": "https://it.wikipedia.org/wiki?curid=5009478", "title": "Torneo di Wimbledon 1967 - Doppio femminile", "text": "Rosie Casals e Billie Jean King hanno battuto in finale Maria Bueno e Nancy Richey 9\u201311, 6\u20134, 6\u20132."}
{"id": "5009480", "revid": "767487", "url": "https://it.wikipedia.org/wiki?curid=5009480", "title": "Phenyo Mongala", "text": "Carriera.\nClub.\nHa giocato nel campionato botswano, sudafricano e congolese.\nNazionale.\nHa esordito con la Nazionale nel 2009."}
{"id": "5009481", "revid": "124123", "url": "https://it.wikipedia.org/wiki?curid=5009481", "title": "Kris Chucko", "text": "Carriera.\nChucko fu scelto al Draft 2004 al primo giro dopo aver messo a segno 87 punti in 53 partite giocate con i Salmon Arm Silverbacks nella British Columbia Hockey League. Dal 2004 al 2006 gioc\u00f2 invece negli Stati Uniti nel campionato NCAA presso l'Universit\u00e0 del Minnesota.\nDivent\u00f2 un giocatore professionista il 22 maggio 2006 firmando un contratto con i Calgary Flames, la squadra da cui era stato selezionato due anni prima. Quell'estate fu mandato in American Hockey League nel farm team degli Omaha Ak-Sar-Ben Knights. Dopo un anno la squadra si trasfer\u00ec e assunse il nome di Quad City Flames. Chucko fu chiamato dai Flames il 5 marzo 2009 e fece il proprio debutto nella National Hockey League contro i Philadelphia Flyers. Dopo un'altra partita giocata contro i Carolina Hurricanes fece ritorno in AHL. Nel 2009 la squadra AHL legata ai Flames cambi\u00f2 nuovamente, e Chucko entr\u00f2 cos\u00ec nel roster degli Abbotsford Heat. La stagione 2009-10 si concluse poco dopo Natale a causa di una commozione cerebrale durante una partita. I Flames prolungarono il contratto di Chucko anche per la stagione 2010-11.\nNell'ottobre del 2010 Chucko pat\u00ec un'altra commozione cerebrale che port\u00f2 inoltre a peggiorare un precedente infortunio al collo. A causa dei problemi fisici pot\u00e9 giocare solo due partite in tutta la stagione. Nel 2011 decise di ritirarsi dall'attivit\u00e0 agonistica."}
{"id": "5009483", "revid": "1310927", "url": "https://it.wikipedia.org/wiki?curid=5009483", "title": "Monametsi Kelebale", "text": "Carriera.\nNazionale.\nHa giocato 3 partite per la Nazionale botswana, con la quale ha partecipato alla Coppa d'Africa del 2012."}
{"id": "5009485", "revid": "212348", "url": "https://it.wikipedia.org/wiki?curid=5009485", "title": "Matthieu Chedid", "text": "Biografia.\nNato a Boulogne-Billancourt, \u00e8 figlio del cantante Louis Chedid e nipote della poetessa egiziana Andr\u00e9e Chedid. Inizia a cantare all'et\u00e0 di sei anni, nel 1978, come corista. Negli anni seguenti intraprende anche la carriera di musicista cimentandosi in diversi strumenti. Il suo pseudonimo -M- deriva dal fatto che si sente molto timido sul palco e per questo ha optato per la sua iniziale, ma anche perch\u00e9 richiama la pronuncia di \"aime\", parola francese che vuol dire \"amare\".\nHa pubblicato il suo primo album nel 1997, seguito due anni dopo da \"Je dis aime\", disco che lo consacra a livello nazionale in Francia. Nel 2000 vince due Premi Victoires de la musique. Nel 2003 il duo brano \"Belleville Rendez-vous\" viene registrato per il film \"Appuntamento a Belleville\" ed ottiene la nomination ai Premi Oscar 2004 come miglior canzone. Nell'autunno 2003 pubblica il suo terzo disco \"Qui de nous deux\", che gli permette di ottenere fama anche in Belgio e Svizzera. Vince altri quattro Victoires de la musique nel 2005.\nNel corso della sua carriera ha collaborato con Billy Ze Kick, Brigitte Fontaine, Sean Lennon, Johnny Hallyday e altri. Nel 2007 lavora con Vanessa Paradis per l'album \"Divinidylle\". Nel 2009 pubblica l'album \"Mister Myst\u00e8re\". Nel 2011 lavora alla colonna sonora di \"Un mostro a Parigi\". Nel 2012 esce il successivo album in studio intitolato \"\u00cel\". Dopo averlo annunciato nel novembre 2018, a gennaio 2019 pubblica l'album Lettre Infinie, ricco di richiami alla simbologia alchimista."}
{"id": "5009491", "revid": "66437599", "url": "https://it.wikipedia.org/wiki?curid=5009491", "title": "Linea Rapida T\u014dy\u014d", "text": ""}
{"id": "5009494", "revid": "287204", "url": "https://it.wikipedia.org/wiki?curid=5009494", "title": "HE 0107-5240", "text": "HE 0107-5240 \u00e8 una stella gigante rossa individuabile nella costellazione della Fenice. Dista circa dal Sole e fa parte dell'alone galattico. \u00c8 una delle stelle a pi\u00f9 bassa metallicit\u00e0 conosciute ([Fe/H] = ), il che significa che possiede una quantit\u00e0 di ferro volte inferiore a quella del Sole. Si tratta quindi di una delle prime stelle di popolazione II e probabilmente ha ricevuto i metalli che contiene dalla prima generazione di stelle dell'Universo, la popolazione III. \u00c8 anche una delle stelle pi\u00f9 vecchie conosciute con una et\u00e0 che si aggira intorno ai 12-13\u00a0miliardi di anni.\nLa stella ha una massa di 0,8\u00a0\u00a0M\u2609. Ci\u00f2 sembra smentire l'accreditata teoria secondo la quale le prime stelle fossero molto massicce. \u00c8 stato tuttavia suggerito che la stella potrebbe essersi formata da una nube di gas molto massiccia che ha dato origine a stelle di grande massa ma che si \u00e8 frammentata in modo da permettere la nascita di stelle della massa di HE0107-5240. Un'altra ipotesi \u00e8 che il necessario mezzo per raffreddare la nube di gas da cui la stella si \u00e8 originata in modo da determinarne il collasso \u00e8 stato fornito non dai metalli, come di solito avviene, ma dall'idrogeno molecolare che doveva essere presente in gran quantit\u00e0 prima della reionizzazione dell'Universo. Dato che la stella \u00e8 molto ricca dei prodotti del ciclo CNO in rapporto al ferro posseduto e dato che essa \u00e8 troppo poco massiccia perch\u00e9 il ciclo CNO possa essere avvenuto in maniera significativa al suo interno, \u00e8 stato speculato che la stella avesse in origine una compagna pi\u00f9 massiccia di 3-7\u00a0M\u2609 che l'ha contaminata dei prodotti del ciclo CNO durante la sua fase di gigante. La compagna dovrebbe essere diventata ora una invisibile nana bianca.\nHE 0107-5240 fu scoperta nel 2002 da Norbert Christlieb e colleghi dell'universit\u00e0 di Amburgo in Germania nell'ambito di un progetto per la ricerca di quasar poco luminosi tramite il Schmidt da 1m dell'ESO. Fu poi osservata dal Telescopio 2,3m dell'Osservatorio di Siding Spring e dal Very Large Telescope in Cile. Nonostante la sua bassa metallicit\u00e0 HE0107-5240 non \u00e8 la stella pi\u00f9 povera di metalli conosciuta: HE 1327-2326 ([Fe/H]=\u22125,4), scoperta nel 2005 sempre nell'ambito della ricerca dell'universit\u00e0 di Amburgo, e SMSS J031300.36-670839.3 ([Fe/H] &lt; \u22127,1) scoperta nel 2014, hanno percentuali di ferro ancora inferiori di quelle contenute in HE 0107-5240."}
{"id": "5009496", "revid": "4175", "url": "https://it.wikipedia.org/wiki?curid=5009496", "title": "European Challenge Cup 2014-2015", "text": ""}
{"id": "5009497", "revid": "181699", "url": "https://it.wikipedia.org/wiki?curid=5009497", "title": "2 euro commemorativo", "text": ""}
{"id": "5009505", "revid": "325224", "url": "https://it.wikipedia.org/wiki?curid=5009505", "title": "Gerardo Mosquera", "text": "Negli anni Ottanta \u00e8 stato il principale critico e ideologo della nuova arte cubana e ha contribuito a fondare la Biennale dell'Avana, di cui \u00e8 stato curatore dal 1984 al 1989. In seguito ha lavorato all'estero, in particolare al New Museum di New York, alla Biennale di Liverpool e in Italia al museo d'arte moderna e contemporanea di Trento e Rovereto. \nAutore di numerosi testi e libri sia di arte contemporanea che di teoria dell'arte stessa.Vive attualmente a Madrid in Spagna.\nLa giovent\u00f9.\nGerardo Mosquera nasce all'Avana, Cuba nel 1945. Inizia la propria carriera come critico d'arte, ricercatore e giornalista all'Avana negli anni Settanta, pubblicando inchieste su Servando Cabrera Moreno e Manuel Mendive, artisti cubani che erano stati ostracizzati a causa del contenuto erotico o religioso delle loro opere e per le politiche culturali omofobiche dell'epoca. Mosquera diviene ben presto il principale critico e ideologo della nuova arte cubana. Negli anni Ottanta questo movimento riesce a spingere il Ministero della Cultura ad approvare politiche pi\u00f9 liberali.\nLa Biennale dell'Avana.\nLa prima Biennale dell'Avana ha luogo nel 1984, si concentra su opere di artisti latino-americani contemporanei e ha Mosquera come curatore principale.. \u00c8 la quarta Biennale internazionale dopo quelle di Venezia, San Paolo e Sydney e il sesto grande evento di arte periodico internazionale dopo le biennali, Carnegie International e documenta. Nel 1986 la Biennale dell'Avana diviene un evento globale, esponendo opere di 690 artisti di 57 Paesi del mondo. La terza edizione introduce delle innovazioni: tutto l'evento \u00e8 organizzato attorno a un unico tema, la struttura \u00e8 decentrata ma l'attivit\u00e0 curatoriale \u00e8 centralizzata e inoltre non vengono dati premi agli artisti. Nel 1989, subito dopo la fine della terza edizione, Mosquera si dimette per protesta contro la repressione del regime cubano nel settore culturale.\nAttivit\u00e0 internazionale.\nDopo le dimissioni, a Mosquera \u00e8 vietato di pubblicare, curare mostre e tenere conferenze a Cuba, ed egli inizia perci\u00f2 a lavorare come freelance all'estero. Nel 1990 \u00e8 scelto come Guggenheim Fellow. Dal 1995 al 2009 \u00e8 curatore aggiunto al New Museum di New York, ma siccome continua a vivere a Cuba il suo lavoro \u00e8 ostacolato dall'embargo degli Stati Uniti contro Cuba. Insieme a Dan Cameron d\u00e0 vita a un programma al Museo che ha introdotto un approccio internazionale nella scena dell'arte di New York. Le sue idee radicali di \"museo come hub\" trasformano il Dipartimento di Educazione del New Museum in base a un \"nuovo modello per la pratica curatoriale e la collaborazione istituzionale per migliorare la nostra comprensione dell'arte contemporanea. Un network di relazioni e un luogo fisico insieme\".\nIl lavoro teorico di Mosquera ha dato vita a discussioni critiche sui complessi processi culturali dell'arte moderna e contemporanea nei Paesi non, specialmente in relazione alla globalizzazione e alle dinamiche post-coloniali. Mosquera ha anche contribuito a promuovere una visione pi\u00f9 aperta dell'arte Latino-Americana, andando oltre gli stereotipi che prevalevano negli anni Ottanta. Il lavoro curatoriale di Mosquera si concentra sempre di pi\u00f9 su progetti che cercano di comunicare con un pubblico pi\u00f9 vasto, al di fuori delle \u00e9lite del mondo dell'arte. Alcuni esempi recenti sono la Biennale di Liverpool, \"The Sky Within My House\" e \"Afuera\" (C\u00f3rdoba, Argentina). In Italia ha curato la mostra \"Perduti nel paesaggio\" presso il Museo d'arte moderna e contemporanea di Trento e Rovereto."}
{"id": "5009513", "revid": "228587", "url": "https://it.wikipedia.org/wiki?curid=5009513", "title": "Aeroporto di Chania", "text": ""}
{"id": "5009514", "revid": "481666", "url": "https://it.wikipedia.org/wiki?curid=5009514", "title": "Dorothy Nicholson", "text": ""}
{"id": "5009521", "revid": "544909", "url": "https://it.wikipedia.org/wiki?curid=5009521", "title": "Migration", "text": ""}
{"id": "5009525", "revid": "404449", "url": "https://it.wikipedia.org/wiki?curid=5009525", "title": "Achille Tramarin", "text": "Biografia.\nDocente di storia dell'arte, fu il fondatore e primo segretario della Liga Veneta, a sua volta il primo movimento dell'indipendentismo veneto.\nAlle politiche del 1983 viene eletto deputato, e alla richiesta di lasciare il direttivo da parte di Franco Rocchetta, uno dei leader della Liga, oppone un secco rifiuto. Tramarin indice un congresso per conto suo e dopo una battaglia legale e parlamentare esce dalla Liga per fondare la Liga Veneta Serenissima.\nMarilena Marin, futura moglie di Rocchetta, diventa segretaria del partito al suo posto."}
{"id": "5009529", "revid": "544909", "url": "https://it.wikipedia.org/wiki?curid=5009529", "title": "Live in Montreal", "text": ""}
{"id": "5009534", "revid": "767487", "url": "https://it.wikipedia.org/wiki?curid=5009534", "title": "Birdman (film)", "text": "Birdman (\"Birdman or (The Unexpected Virtue of Ignorance)\"), distribuito in Italia anche come Birdman - o (L'imprevedibile virt\u00f9 dell'ignoranza) e Birdman - o (Le imprevedibili virt\u00f9 dell'ignoranza), \u00e8 un film del 2014 diretto da Alejandro Gonz\u00e1lez I\u00f1\u00e1rritu.\nIl film, con protagonisti Michael Keaton, Emma Stone ed Edward Norton, ha aperto la 71\u00aa edizione della Mostra internazionale d'arte cinematografica di Venezia il 27 agosto 2014 ed ha ricevuto nove candidature agli Oscar 2015, vincendone quattro: miglior film, miglior regia, miglior sceneggiatura originale e miglior fotografia. Ha inoltre ricevuto sette candidature ai Golden Globe 2015, aggiudicandosene due.\nTrama.\nRiggan Thomson \u00e8 un attore decaduto che tenta disperatamente di allontanarsi dalla figura che tanto lo ha reso celebre, il supereroe Birdman. Anche per questo motivo mette in scena a Broadway uno spettacolo teatrale tratto dal libro \"Di cosa parliamo quando parliamo d'amore\" di Raymond Carver, che nulla ha a che fare con i suoi film pieni di effetti speciali e trame hollywoodiane. A gravare su di lui ci sono la convinzione di avere fallito la carriera di attore e una disastrosa situazione economica e familiare.\nIn quattro giorni di programmazione, tre dei quali sono anteprime, Riggan dovr\u00e0 fronteggiare il nuovo attore del cast, Mike Shiner, che tenter\u00e0 di usarlo come trampolino per la sua carriera. Shiner, infatti, rappresenta la figura dell'attore perfetto, nel mondo reale recita con tutti, ma quando si trova sul palcoscenico fa tutto meno che fingere.\nLe anteprime, per\u00f2, si rivelano disastrose a causa della tensione creatasi tra i componenti del cast, sfociando in liti furiose di fronte al pubblico ed episodi imbarazzanti, fra cui un Riggan che corre in mutande per le strade di New York, diventando un'attrazione sui social network. Riggan deve anche fare i conti con la figlia Sam, ex tossicodipendente, con la quale ha un rapporto molto instabile poich\u00e9 lei lo accusa di non essere mai stato presente nella sua vita. Il suo problema pi\u00f9 grande per\u00f2 riguarda il tentativo di mettere a tacere il suo ego, rappresentato dal suo personaggio Birdman. La sua voce, che Riggan sente nella propria testa, tenta di dissuaderlo dal continuare con il teatro, spingendolo a ritornare a fare blockbuster. In questi momenti Birdman cerca di mostrare a Riggan di possedere veramente i poteri del suo alter ego, ad esempio l'essere in grado di spostare oggetti con il pensiero.\nRiggan non regge alla pressione: prima distrugge il camerino cercando di zittire Birdman, poi, dopo aver avuto una discussione animata con la pi\u00f9 importante critica letteraria del \"New York Times\", Tabitha Dickinson, la quale gli ha rivelato la sua intenzione di stroncare lo spettacolo, si ubriaca e passa la notte per strada. Al suo risveglio Riggan ha una discussione con Birdman riguardo al bivio che si apre davanti a lui: rimanere un attore di teatro decaduto o tornare a impersonare Birdman e con esso la figura del tipico divo hollywoodiano che lo spettatore medio ama. Riggan si immagina allora di volare fra i palazzi di New York ed essere testimone di un pirotecnico scontro fra Birdman e alcuni robot nel centro della citt\u00e0. Quando finalmente va in scena per la prima, la sua interpretazione entusiasma il pubblico. L'ultimo atto prevede che dopo l'ultima battuta pronunciata da Riggan, questo debba fingere di suicidarsi sparandosi alla tempia. All'ultimo momento, per\u00f2, Riggan sostituisce la pistola giocattolo con una vera e si spara.\nL'attore si risveglia in ospedale con il viso coperto da una fasciatura, poich\u00e9 il proiettile lo ha solo ferito di striscio, al naso. Qui il suo manager Jake gli dice che lo spettacolo \u00e8 stato un successo, e che perfino la Dickinson \u00e8 entusiasta: ora tutti lo adorano, compresa la figlia, e migliaia di fan mostrano il loro amore sui social network. Non appena rimane solo Riggan va in bagno e, una volta tolta la fasciatura, vede Birdman, stranamente silenzioso. Tornato in camera apre la finestra, attirato dai versi di alcuni uccelli, ed esce sul parapetto. Poco dopo, sua figlia rientra nella stanza, non lo trova e vede la finestra aperta: temendo il peggio si precipita a guardar fuori, prima gi\u00f9 verso la strada, poi, sentendo in lontananza lo stridere di un rapace, alza lo sguardo al cielo e sorride.\nProduzione.\nIl budget del film \u00e8 stato di circa 16,5 milioni di dollari.\nRiprese.\nLe riprese del film sono cominciate nella primavera 2013, sono durate trenta giorni e si sono svolte interamente a New York, all'interno del Teatro Saint-James e nei Kaufman Astoria Studios.\nSebbene la narrazione del film non prosegua in tempo reale, le riprese sono state montate in modo da far apparire il film come un lunghissimo piano sequenza. Anche quando vi \u00e8 uno stacco temporale di diverse ore tra due scene, tramite degli artifici tecnici, viene fatto in modo che queste sembrino realizzate in un'unica inquadratura.\nCast.\nL'attrice Emma Stone ha potuto prendere parte alle riprese mentre si trovava in pausa da quelle del film \"The Amazing Spider-Man 2 - Il potere di Electro\".\nPost-produzione.\nIl montaggio del film \u00e8 stato completato in due settimane dal termine delle riprese.\nColonna sonora.\nSebbene nel corso del film vengano utilizzate alcune composizioni di musica classica, la maggior parte del sottofondo musicale \u00e8 costituito da ritmiche di sola batteria scritte ed eseguite da Antonio S\u00e1nchez.\nPromozione.\nIl primo trailer del film viene diffuso il 12 giugno 2014. Il film ha aperto la 71\u00aa Mostra internazionale d'arte cinematografica di Venezia il 27 agosto 2014.\nDistribuzione.\nLa pellicola \u00e8 stata distribuita nelle sale cinematografiche degli Stati Uniti a partire dal 17 ottobre 2014, mentre in quelle italiane dal 5 febbraio 2015. Negli States la visione nelle sale \u00e8 stata vietata ai minori di 17 anni se non accompagnati da un adulto, per la presenza di \"contenuto sessuale, linguaggio scurrile e violenza\".\nAccoglienza.\nIncassi.\nIl film ha incassato 103 milioni di dollari, di cui 42 milioni in patria.\nCritica.\nNell'agosto 2019 \"Empire\", in occasione del suo trentennale, seleziona i trenta film pi\u00f9 importanti degli ultimi trent'anni, uno per anno, selezionando \"Birdman\" come il pi\u00f9 importante del 2014.\nFinale alternativo.\nI\u00f1\u00e1rritu aveva scritto in origine un finale che prevedeva un cameo di Johnny Depp, il quale seduto nel proprio camerino con un poster di \"Pirati dei Caraibi 5\", avrebbe sentito la voce del suo alter ego Jack Sparrow dire \"\u00abCome ci siamo ridotti cos\u00ec, amico?\u00bb\", analogamente a quanto accaduto a Riggan Thomson.\nA met\u00e0 riprese il regista lo riscrisse completamente perch\u00e9 sentiva che era sbagliato e oramai gli appariva pessimo, inoltre non si sarebbe potuto girare causa l'impossibilit\u00e0 per Depp di partecipare alle riprese."}
{"id": "5009537", "revid": "729019", "url": "https://it.wikipedia.org/wiki?curid=5009537", "title": "California State Route 233", "text": "La California State Route 233 \u00e8 un'autostrada californiana, conosciuta con il nome di \"Robertson Boulevard\". Si estende da nord a sud per 6,24 km, nella Contea di Madera. Comincia a nord distaccandosi dalla California State Route 152 e termina a sud con la California State Route 99.\nGestione.\nCos\u00ec come le Interstate, come le U.S. Routes e come le strade statali, la \"'Strada statale 233\" \u00e8 gestita dal California Department of Transportation (CALTRANS).\nPrincipali inserzioni.\nLe principali inserzioni della State Route 233 sono:\n La California State Route 99 a Chowchilla;\n la California State Route 152 a Chowchilla."}
{"id": "5009538", "revid": "767487", "url": "https://it.wikipedia.org/wiki?curid=5009538", "title": "The Daddy's Dream", "text": "The Daddy's Dream \u00e8 un cortometraggio muto del 1911. Il nome del regista non viene riportato nei credit del film di cui si conosce solo l'interprete, Mary Pickford.\nProduzione.\nIl cortometraggio fu prodotto dalla Majestic Motion Picture Company"}
{"id": "5009548", "revid": "729019", "url": "https://it.wikipedia.org/wiki?curid=5009548", "title": "Stazione di Ronciglione", "text": "La stazione di Ronciglione \u00e8 stata una stazione ferroviaria posta lungo la linea ferroviaria Civitavecchia-Orte chiusa al traffico nel 1994. Era a servizio del comune di Ronciglione.\nStoria.\nLa stazione venne inaugurata nel 1894 insieme alla tratta Capranica-Ronciglione come diramazione della ferrovia Roma-Capranica-Viterbo. Nel 1928 la breve tratta di diramazione venne inglobata nella ferrovia Civitavecchia-Orte. Continu\u00f2 il suo esercizio fino al 25 settembre 1994.\nLa stazione al 2002 risultava impresenziata insieme ad altri impianti sulla linea.\nStrutture e impianti.\nLa stazione disponeva di un fabbricato viaggiatori, dei servizi igienici e di uno scalo merci. Quest'ultimo disponeva di un magazzino, di un piano caricatore e di due tronchini di accesso. Il piazzale binari si componeva di, oltre ai due binari dello scalo, quattro binari, uno di corretto tracciato, il secondo per le precedenze o per gli incroci e gli altri di scalo. Vi \u00e8 anche una rimessa locomotive, con gli ingressi ormai murati.\nServizi.\nLa stazione disponeva di:\nFilmografia.\nLa stazione di Ronciglione, data la conservazione allo stato originario di tutta l'area ferroviaria compreso il fabbricato viaggiatori, \u00e8 stata set cinematografico per numerose pellicole, tra cui il celebre \"Un giorno da leoni\" (1961), \"Quel maledetto treno blindato\" (1978), \"Cuore\" (1984), \"Mio figlio non sa leggere\" (1984), \"Classe di Ferro (serie)\" (1989-1991), \"La vita \u00e8 bella\" (1997), \"Alex l'ariete\" (2000), \"Un viaggio chiamato amore\" (2002), \"Marcinelle\" (2003), \"Baciami piccina\" (2006), \"Romanzo Criminale\" (2005), \"Bartali l'intramontabile\" (2006), \"Miacarabefana.it\" (2009), \"Colpi di fortuna\" (2013) e spot pubblicitari come Ferrarelle e Fiat Ducato (1989)."}
{"id": "5009549", "revid": "547745", "url": "https://it.wikipedia.org/wiki?curid=5009549", "title": "Arena Amaz\u00f4nia", "text": ""}
