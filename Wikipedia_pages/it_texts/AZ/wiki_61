{"id": "5018902", "revid": "1999847", "url": "https://it.wikipedia.org/wiki?curid=5018902", "title": "Personaggi di Final Fantasy VI", "text": "Questa \u00e8 la lista dei personaggi del videogioco del 1994 \"Final Fantasy VI\", della Square.\nNumerosi personaggi di \"Final Fantasy VI\" appaiono anche in altri titoli di Square, come \"Secret of Evermore\", \"Kingdom Hearts II\", ', \"Lord of Vermilion II\", \"Dissidia Final Fantasy\", il prequel \"Dissidia 012 Final Fantasy\", \"Theatrhythm Final Fantasy\", \"Theatrhythm Final Fantasy: Curtain Call\", \"Final Fantasy Tactics S\", \"Final Fantasy All the Bravest\" e \"Final Fantasy XIII-2\". Inoltre, il costume \"Completo Ammaliatrice\", presente in ', \u00e8 basato principalmente sul vestiario di Locke Cole.\nCreazione e sviluppo.\nFu il primo gioco in cui Yoshitaka Amano, lo storico character designer della serie, venne affiancato da collaboratori: Tetsuya Nomura cre\u00f2 infatti l'aspetto e la storia di Shadow e Setzer Gabbiani, mentre Kaori Tanaka si occup\u00f2 di Edgar Roni e Sabin Rene Figaro. Il gioco manca di un vero e proprio protagonista, dal momento che Yoshinori Kitase non voleva che la storia s'incentrasse su un solo personaggio, cos\u00ec che tutti avrebbero in qualche modo affascinato il giocatore. L'intento degli sviluppatori era infatti di trasformare i personaggi da semplici combattenti a veri e propri eroi complessi con motivazioni, pensieri e personalit\u00e0 uniche, in modo da evocare forti sentimenti ed emozioni nei giocatori. Ci\u00f2 si rispecchia infatti anche nel gameplay: nonostante tutti i personaggi siano in grado di apprendere ogni singolo incantesimo del gioco, presentano comunque abilit\u00e0 e caratteristiche uniche che li differenziano l'uno dall'altro (Shadow pu\u00f2 scagliare armi ai nemici, Edgar pu\u00f2 usare gli arnesi, ma se il giocatore lo desidera pu\u00f2 anche insegnare loro tutte le magie), permettendo cos\u00ec una pi\u00f9 complessa e godibile personalizzazione dei personaggi e delle loro statistiche. In questo modo il team di sviluppo elimin\u00f2 totalmente le numerose barriere e limitazioni del tipico sistema delle classi presente in numerosi giochi di ruolo, ma riusc\u00ec allo stesso tempo a rendere ogni personaggio completamente unico e diverso dall'altro.\nPersonaggi principali.\nTerra Branford.\nUna ragazza dal passato misterioso e in possesso del \"potere mistico\", ovvero l'abilit\u00e0 innata di utilizzare la magia. La sua classe \u00e8 quella della \"\u00c9lite Magitek\": \u00e8 in grado di utilizzare potenti incantesimi e di trasformarsi in Esper con l'abilit\u00e0 \"Trance\" per raddoppiare le sue statistiche.\nLocke Cole.\nUn cacciatore di tesori coraggioso e dalla battuta sempre pronta, messaggero della Resistenza, ma il suo comportamento ottimista nasconde un triste passato. La sua classe \u00e8 quella dell\"'Avventuriero\": dispone di un parametro \"Velocit\u00e0\" molto alto ed \u00e8 pi\u00f9 propenso alla fuga e al furto di oggetti dai nemici che al combattimento vero e proprio. Con il \"Guanto del ladro\", l'abilit\u00e0 \"Ruba\" si muta in \"Scippo\", permettendo a Locke di attaccare e sottrarre ai nemici oggetti allo stesso tempo. Numerose abilit\u00e0 e caratteristiche di Locke influenzeranno in futuro il personaggio di Gidan Tribal, del videogioco \"Final Fantasy IX\".\nCeles Chere.\nEx generalessa imperiale, la cui grazia \u00e8 seconda solo al suo coraggio. Verr\u00e0 salvata da Locke in una prigione dell'Impero dopo aver disertato. La sua classe \u00e8 quella del \"Cavaliere Runico\": \u00e8 in grado di apprendere magie potenti, e grazie all'abilit\u00e0 \"Rune\" neutralizza qualunque incantesimo e lo converte in Punti Magia. Yoshinori Kitase ha affermato che si tratta del suo personaggio preferito del videogioco, insieme a Kefka.\nCeles rimase orfana da piccola e venne cresciuta sotto l'Impero Gestahliano, con Gestahl gi\u00e0 Imperatore di Vector. Durante la crescita, aveva un rapporto stretto con Cid del Norte Marquez, che la considerava come una figlia, e dopo numerosi, severi insegnamenti, venne infusa con potere Magitek gi\u00e0 in giovane et\u00e0 e nominata Cavaliere Magitek. In questo gruppo di guerrieri conoscer\u00e0 anche Kefka Palazzo, il comandante, ai tempi un ragazzo di 23 anni particolarmente egoista, crudele e molto severo, noto per le sue violente soluzioni e terribili strategie di guerra. Celes continuer\u00e0 ad avere successo e, probabilmente a causa della cattiva influenza di Kefka, non avr\u00e0 problemi a causare la terribile \"Strage di Maranda\", giorno in cui molte donne e bambini innocenti persero la vita. In seguito, Kefka perder\u00e0 del tutto la ragione a causa degli esperimenti Magitek ancora non perfezionati condotti 10 anni prima, diventando un uomo volgare, distruttivo, caotico, ma soprattutto molto pi\u00f9 crudele: un vero e proprio psicopatico, e Celes far\u00e0 quindi di tutto per evitarlo.\nCeles si accorger\u00e0 in seguito del terribile posto in cui \u00e8 stata cresciuta, e si ribeller\u00e0 a Kefka dopo aver scoperto i suoi piani di avvelenare il regno di Doma, e decider\u00e0 di disertare dopo aver sentito parlare di un gruppo opposto all'Impero, la \"Resistenza\". Verr\u00e0, tuttavia, catturata da due soldati durante la fuga, torturata in prigione e condannata a morte per il giorno dopo. Viene salvata da Locke, grazie al quale riuscir\u00e0 a far parte del gruppo di ribelli. Dopo la trasformazione di Terra in Esper, diventer\u00e0 la leader del gruppo in sua assenza, e sar\u00e0 costretta a cantare nell'opera \"Maria &amp; Draco\" per attirare il pilota Setzer Gabbiani e raggiungere l'Istituto di Ricerca Magitek, in una delle scene pi\u00f9 celebri della storia videoludica. A seguito di numerosi eventi, durante i quali il gruppo mette in discussione la lealt\u00e0 di Celes a causa di una trappola di Kefka, Kefka stesso e Gestahl riusciranno a dar vita al Continente Fluttuante, e l\u00ec Celes colpir\u00e0 il folle clown allo stomaco con una spada. Il pagliaccio, ormai impazzito, uccider\u00e0 Gestahl, buttandolo gi\u00f9 dal Continente Fluttuante, e sconvolger\u00e0 l'equilibrio della \"Triade della Discordia\", distruggendo il mondo. Celes finir\u00e0 per separarsi dai suoi amici e cade in coma.\nCeles si sveglier\u00e0 dal coma un anno dopo su una piccola isola, sotto le cure di Cid, l'uomo che era come un padre per lei, ammalatosi a causa dei suoi sforzi nel prendersi cura di lei. Dopo vari, inutili tentativi di fargli mangiare del pesce, Cid morir\u00e0 e Celes, in preda alla disperazione pi\u00f9 totale, e convinta che tutti i suoi amici siano morti, tenter\u00e0 il suicidio gettandosi da una rupe, in una scena spesso descritta dalla critica come una delle pi\u00f9 commoventi e mature dei videogiochi. Tuttavia riuscir\u00e0 a salvarsi, e trovando la bandana di Locke attorno all'ala di un uccello ferito si far\u00e0 forza e andr\u00e0 alla ricerca dei compagni dispersi con una zattera, la quale Cid stava costruendo segretamente per tutto quel tempo. \u00c8 inoltre possibile, seguendo un metodo ben preciso e particolarmente lungo e complesso, evitare la morte dell'ex scienziato.\nDopo aver trovato i membri della Resistenza e aver sconfitto definitivamente Kefka, che era diventato un dio dopo aver assorbito i poteri della Triade della Discordia, Celes fa cadere per sbaglio la bandana di Locke durante la fuga dalla Torre. Tentando di recuperarla proprio quando la piattaforma sotto di lei comincer\u00e0 a crollare, verr\u00e0 nuovamente salvata da Locke, che l'aiuter\u00e0 a risalire promettendole che d'ora in avanti non la lascer\u00e0 mai. Far\u00e0 la sua ultima apparizione sulla \"Falcon\", durante il finale del gioco.\n\u00c8 stata nominata da \"IGN\" uno dei migliori personaggi della serie, lodando il perfetto accostamento di enorme coraggio e grazia nella sua personalit\u00e0, e citando il brano \"Aria di Mezzo Carattere\", che accompagna la celebre scena dell'Opera della quale \u00e8 protagonista. GamesRadar la nomina uno dei migliori personaggi femminili videoludici in assoluto.\nCeles appare anche come personaggio giocabile nella versione iOS di \"Theatrhythm Final Fantasy\", e in \"Final Fantasy Record Keeper\".\nShadow.\nUn mercenario che offre i suoi preziosi servigi al miglior offerente, e che ha come unico amico il suo cane Interceptor, che in battaglia pu\u00f2 subire attacchi fisici al suo posto e contrattaccare. La sua classe \u00e8 quella dell\"'Assassino\": potente fisicamente, e con l'abilit\u00e0 \"Tira\" pu\u00f2 scagliare armi letali sul nemico e usare testi ninja.\nNella prima met\u00e0 del gioco, \u00e8 possibile utilizzare Shadow soltanto durante determinati momenti della trama, ad esempio durante l'assalto di Doma o il Continente Fluttuante. Il destino di Shadow nel gioco \u00e8 completamente determinato da una scelta del giocatore: se, infatti, Terra e gli altri scappano dal Continente Fluttuante prima dello scadere del tempo, Shadow morir\u00e0 durante l'apocalisse. Tuttavia, se si aspetta fino agli ultimi secondi vicino all'aeronave di Setzer, Shadow li raggiunger\u00e0 e potr\u00e0 essere reclutato successivamente nel Mondo in Rovina.\nNella seconda met\u00e0 del gioco, Shadow viene trovato ferito nella Caverna del Veldt (se il ninja era per\u00f2 morto durante la distruzione del mondo, nella grotta si trover\u00e0 invece la piccola Relm), e una volta salvato dall'attacco di due feroci Behemoth, torner\u00e0 a riposare a Thamasa. Pi\u00f9 avanti, viagger\u00e0 fino all'Arena del Collo di Drago per ottenere una rara e potente arma ninja, la \"Striker\", ma finir\u00e0 col combattere con gli eroi e, sconfitto e rassegnato, si unir\u00e0 definitivamente al gruppo.\nDormendo in diverse locande di diverse locazioni del Mondo in Rovina, o utilizzando semplicemente una Tenda quando il ninja sar\u00e0 nel gruppo, il passato di Shadow verr\u00e0 rivelato attraverso una serie di sogni. Il suo vero nome \u00e8 Clyde, e un tempo agiva come assassino in compagnia del suo migliore amico, Baram (Billy nella versione originale giapponese). I due erano dei ricercati, ed erano conosciuti come \"I banditi Shadow\". Durante un attacco ai due da parte di alcuni soldati imperiali, Baram verr\u00e0 ferito a morte. Quest'ultimo, quindi, rassegnato al suo destino, chieder\u00e0 a Clyde di ucciderlo per evitare di soffrire, ma l'amico, incapace di compiere questo gesto, scapper\u00e0. Clyde raggiunger\u00e0 Thamasa, e verr\u00e0 soccorso da una donna e il suo cane (che in seguito Shadow chiamer\u00e0 Interceptor). Qualche anno pi\u00f9 tardi, Clyde avr\u00e0 una figlia, Relm, ma dopo la morte della moglie, sar\u00e0 costretto ad abbandonarla e a viaggiare verso posti lontani con il nome di Shadow per non essere riconosciuto dall'Impero, e Interceptor lo seguir\u00e0.\nAlla fine del gioco, si vedr\u00e0 Shadow scappare dalla Torre di Kefka che sta crollando, ma si fermer\u00e0 improvvisamente e si allontaner\u00e0 dal gruppo, per poi allontanare anche Interceptor, dicendogli che il suo viaggio \u00e8 finalmente terminato, e che ora pu\u00f2 smettere di seguirlo. Le sue ultime parole sono dirette a Baram: \"Sembra che possa finalmente smettere di scappare... sto arrivando\", suggerendo al giocatore che l'uomo si suicider\u00e0. Interceptor verr\u00e0 successivamente visto con Relm nel finale.\nLa relazione tra Shadow e Relm \u00e8 stata confermata in un'intervista ai programmatori del gioco nel 1995. Dissero anche di aver rimosso (probabilmente per motivi di spazio) una scena in cui Strago diceva a Shadow di rivelargli la sua vera identit\u00e0. Il dialogo doveva avvenire in un bar a Thamasa.\nMalgrado il limitato numero di apparizioni nel gioco, Shadow \u00e8 stato apprezzato dalla critica anche a distanza di anni dalla pubblicazione di \"Final Fantasy VI\". Nella classifica dei migliori ninja nei videogiochi del sito web TechCrunch del 2008, Shadow \u00e8 stato piazzato al quarto posto, mentre \u00e8 stato inserito nella lista dei 6 personaggi pi\u00f9 mascolini della serie da Destructoid, nel 2007. Complex, invece, l'ha nominato l'ottavo miglior assassino dei videogiochi nella sua classifica del 2013..\nShadow appare anche nella demo del 1995 di \"Final Fantasy VI: The Interactive CG Game\" come uno dei 3 personaggi giocabili (insieme a Terra e Locke), e anche come tutore in \"Dissidia Final Fantasy\", accompagnato dall'inseparabile Interceptor.\nEdgar e Sabin Figaro.\nEdgar Roni Figaro \u00e8 un giovane re di 27 anni, con tendenze da casanova (che non sembrano avere effetto sulle donne al di sopra degli 11 anni) formalmente alleato con l'Imperatore Gestahl, ma segretamente alleato alla \"Resistenza\". La sua classe \u00e8 quella del \"Meccanico\": forte fisicamente e capace di usare macchine letali con il comando \"Arnesi\".\nIl fratello gemello di Edgar, Sabin Rene Figaro, \u00e8 stato addestrato dal maestro Duncan Harcourt. \u00c8 un \"Monaco\", in grado di usare le \"Jujitsu\", combinazioni di tasti che scatenano attacchi devastanti. Il wrestler professionista Josh Harter ha adottato il suo nome di combattimento, Chris Sabin, proprio da Sabin. Come Shadow, Sabin \u00e8 stato nominato tra i sei uomini pi\u00f9 mascolini della serie \"Final Fantasy\" nella classifica del 2007 del sito web Destructoid.\nEdgar e Sabin sono nati come i principi del trono di Figaro, dal padre Stewart Remy Figaro e una madre menzionata da Sabin e morta di parto. A quattordici anni, Edgar partecip\u00f2 alla \"caccia dell'Antlion\", un rito di passaggio all'et\u00e0 adulta e tradizione del regno, e con l'aiuto di suo fratello Sabin, riusc\u00ec a superarlo brillantemente. Le sue manie di donnaiolo iniziarono durante la giovent\u00f9, periodo in cui si metteva spesso nei guai nel tentativo di sedurre sua zia. A diciassette anni, l'Impero avvelen\u00f2 suo padre, che mor\u00ec con il desiderio di lasciare il trono ad entrambi i fratelli.\nSabin, sconvolto dal fatto che a nessuno del regno importava della morte del padre, ma solo della successione, esort\u00f2 Edgar alla fuga dal castello e dalla politica corrotta. Edgar desiderava andare con suo fratello, ma sapeva che abbandonando il regno sarebbe andato contro la volont\u00e0 del padre, e decise di dare al fratello la libert\u00e0 e di diventare re dopo il lancio di una moneta: Sabin lasci\u00f2 cos\u00ec il regno.\nIn futuro, Edgar stabil\u00ec un'amicizia ufficiale con l'Impero Gestahliano, ma non dimentic\u00f2 mai che furono loro la causa della morte del padre: era infatti segretamente alleato con la Resistenza, con Locke Cole che fungeva da contatto fra di loro. Un giorno, Locke port\u00f2 al castello una ragazza di nome Terra Branford, ed Edgar accett\u00f2 di ospitarla per nasconderla dall'Impero. Poco dopo il malvagio generale Kefka Palazzo, consapevole dell'inganno, d\u00e0 fuoco al castello, costringendo il Cancelliere a sommergerlo nella sabbia, e spinge la Resistenza alla fuga.\nEdgar decide allora di portare Locke e Terra al covo della Resistenza, e scalano il Monte Koltz, ma vengono sfidati da Vargas, il figlio del maestro d'arti marziali Duncan Harcourt. Sabin arriva per salvarli, e dopo averlo ucciso decide di unirsi alla Resistenza. Raggiunto il covo organizzano una strategia con il capo Banon, per poi viaggiare lungo il fiume Lethe con una zattera per raggiungere la citt\u00e0 di Narshe e vedere l'Esper congelato \"Valigarmanda\". S'imbattono per\u00f2 in Ultros, una piovra parlante che separa Sabin dal resto del gruppo. Il giovane riesce a raggiungere Narshe dopo mille peripezie, e insieme alla Resistenza sconfigge Kefka e i suoi soldati, che volevano impadronirsi della creatura magica. Dopo la trasformazione di Terra in Esper, Edgar e Sabin si fermeranno brevemente al castello di Figaro, e ricorderanno i tragici eventi che li hanno separati.\nDopo l'improvviso pentimento dell'Imperatore Gestahl, Edgar, rimasto indietro assieme a suo fratello e Cyan, sedurr\u00e0 una delle serve del sovrano per ottenere importanti informazioni, e scoprir\u00e0 che si tratta in realt\u00e0 di una farsa. Voler\u00e0 quindi con l'aeronave di Setzer verso il villaggio di Thamasa, per avvertire il resto del gruppo delle vere intenzioni di Gestahl, ma \u00e8 troppo tardi: l'Imperatore, insieme a Kefka, ha gi\u00e0 dato vita al Continente Fluttuante, luogo in cui il malvagio generale, per\u00f2, uccide Gestahl, distrugge il mondo e diventa un vero e proprio dio.\nUn anno dopo l'Apocalisse, Sabin viene trovato da Celes al villaggio di Tzen intento a salvare il figlio di una donna chiuso in una casa che sta per crollare: grazie all'aiuto della ragazza, che porter\u00e0 fuori il bambino, Sabin si unir\u00e0 nuovamente alla Resistenza. Edgar, invece, consapevole del fatto che il suo castello \u00e8 rimasto bloccato sotto il deserto, si traveste da ladro e si fa chiamare Gerad (l'anagramma del suo vero nome), per farsi condurre al regno di Figaro da un gruppo di cacciatori di tesori conosciuto come i ladri \"Crimson\". Celes e Sabin lo seguono, per poi aiutarlo in una battaglia contro un mostro tentacolare che aveva bloccato la sala dei macchinari del castello: Edgar si unisce allora al gruppo.\nDopo la morte di Kefka, il gruppo deve fuggire dalla torre che sta per crollare. Durante la fuga, Edgar viene salvato dalla caduta di una trave proprio da Sabin, che gli comunica che ha finalmente trovato il suo scopo nella vita: proteggerlo e supportarlo, motivo per cui and\u00f2 ad allenarsi da Duncan appena lasciato il castello.\nGli sviluppatori, in un'intervista, hanno rivelato che, inizialmente, non riuscire ad uscire in tempo dalla casa di Tzen non avrebbe causato il game over, ma avrebbe portato alla morte di Sabin, stremato dall'aver sostenuto l'edificio per tutto quel tempo. Successivamente, tornando in citt\u00e0 con Edgar in squadra e passandovi la notte, ci sarebbe stata una scena di notte dove Edgar si sarebbe messo a girare per la citt\u00e0 e a scavare freneticamente tra le macerie alla ricerca del gemello.\nQuest'opzione \u00e8 stata rimossa perch\u00e9 il Mondo in Rovina era gi\u00e0 triste e deprimente per s\u00e9 e non volevano aggiungere altro dramma.\nCyan Garamonde.\nUn nobile generale di Doma, che si unisce alla Resistenza per vendicare moglie e figlio, quando il suo regno viene colpito dall'epidemia causata dai veleni di Kefka. \u00c8 un \"Samurai\": un'elevata potenza fisica, unita alle \"Bushido\" (tecniche di combattimento con la katana), ne fanno un guerriero straordinario.\nCyan fa la sua prima apparizione durante l'assalto di Doma da parte del malvagio Impero Gestahliano. Pensa a una strategia per allontanare i soldati, e arriver\u00e0 alla conclusione di dover uccidere il Comandante, in modo da far scappare il resto del gruppo. Nel frattempo, il crudele e disumano Kefka Palazzo ha piani ben diversi da quelli del generale Leo, e, annoiato e spazientito, prender\u00e0 la decisione di avvelenare le acque di tutto il Regno, a causa della quale morir\u00e0 anche la famiglia di Cyan. In preda alla furia dopo aver trovato moglie e figlio morti, Cyan esce dal castello e uccide molti soldati del campo imperiale, attirando cos\u00ec l'attenzione di Sabin e Shadow, che lo aiuteranno a scappare dall'accampamento. Cyan, da quel momento, far\u00e0 parte del gruppo per vendicarsi contro Kefka. Nella strada per tornare a Narshe s'imbatteranno nel Treno Fantasma, spettrale locomotiva che trasporta le anime inquiete all'aldil\u00e0. Quando Cyan, Sabin e Shadow si accorgono del posto in cui sono entrati, \u00e8 ormai troppo tardi, e faranno di tutto per fermare il treno, persino affrontarlo in una battaglia particolarmente amata dagli appassionati, durante la quale Sabin potr\u00e0 utilizzare la tecnica \"Suplex\", sollevando e buttando a terra l'intero treno in movimento. Una volta scesi dalla locomotiva, Cyan assister\u00e0 alla partenza delle anime di sua moglie e suo figlio, e una volta capito di averli persi per sempre, si deprimer\u00e0. Questo episodio lo porter\u00e0 a un trauma psicologico, che si manifester\u00e0 pi\u00f9 tardi nel Mondo in Rovina.\nIn seguito al falso pentimento dell'Imperatore Gestahl, Cyan, Edgar e Sabin rimaranno a Vector per investigare sull'improvviso cambiamento dell'uomo. Avevano infatti ragione: dopo la strage di Thamasa e l'uccisione del generale Leo e di moltissimi Esper da parte di Kefka, Cyan raggiunger\u00e0 Terra, Locke, Strago e Relm e li avvertir\u00e0 di raggiungere il Continente Fluttuante, luogo in cui, per\u00f2, Kefka distrugger\u00e0 il mondo.\nNel mondo desolato il gruppo incontrer\u00e0 una donna di nome Lola, che sta ricevendo numerose lettere da parte del suo amato: Celes e gli altri, per\u00f2, dopo averne letta una, capiranno che si tratta in realt\u00e0 di Cyan, che si sta fingendo il ragazzo di Lola per non darle dispiaceri (in realt\u00e0, infatti, \u00e8 morto durante la distruzione del mondo). Una volta reclutato in cima al Monte Zozo, per\u00f2, Cyan \u00e8 costretto a mandare un'ultima lettera alla ragazza, dicendole la verit\u00e0 e invitandola a continuare a vivere, e a sperare in un mondo migliore.\nSe, dopo averlo reclutato, si sceglier\u00e0 di dormire nella stanza vicino alla sala del trono del castello di Doma, il giocatore dar\u00e0 il via a una missione secondaria in cui il gruppo entrer\u00e0 negli incubi di Cyan e lo aiuter\u00e0 e riprendersi dallo shock dell'avvelenamento di Doma e la morte dei suoi cari.\nCyan fa anche una piccola, segreta apparizione in \"Dissidia 012 Final Fantasy\", durante l'installazione dei dati di gioco: se viene premuto ripetutamente il pulsante \"L\", Cyan apparir\u00e0 sullo schermo a bordo di un \"Blindato Magitek\" (mezzi di trasporto utilizzati dall'Impero), incapace di controllarlo su un campo innevato.\nSetzer Gabbiani.\nUn giocatore professionista che cela, sotto comportamenti da spaccone, un triste passato e numerose insicurezze. La sua classe \u00e8 quella dello \"Scommettitore\": la sua abilit\u00e0 \"Slot\" pu\u00f2, a seconda del caso, scatenare potenti attacchi sui nemici, curare il gruppo o addirittura uccidere istantaneamente tutti gli avversari. Con le \"Jitte di Heiji\", la sua abilit\u00e0 si trasforma in \"Elemosina\": Setzer adesso pu\u00f2 attaccare i nemici lanciando Gil, la moneta del gioco. Setzer Gabbiani compare anche in \"Kingdom Hearts II\", curato da Tetsuya Nomura, e doppiato da Crispin Freeman in lingua inglese e Ryotaru Okiayu in lingua giapponese.\nDa giovane, Setzer ha avuto una breve relazione con Darill, proprietaria dell'aeronave pi\u00f9 veloce del mondo, la leggendaria \"Falcon\". Darill, preoccupata per il suo futuro, disse a Setzer che l'aeronave sarebbe diventata sua se le fosse successo qualcosa. Qualche giorno dopo, Darill spinse la Falcon ai suoi limiti, e mor\u00ec tragicamente. La Falcon si schiant\u00f2 su una valle lontana, e Setzer abbandon\u00f2 i resti in una tomba sott'acqua (la Tomba di Darill).\nMolti anni pi\u00f9 tardi, quando Setzer si riprese dallo shock, cominci\u00f2 ad interessarsi a una famosa cantante lirica, Maria. L'apice di quest'ossessione si present\u00f2 quando decise di elaborare un piano per catturarla nel bel mezzo della performance. Locke e il gruppo hanno disperatamente bisogno di un'aeronave, e decidono di far cantare Celes al posto dell'assente Maria, a causa della sua impressionante somiglianza. Dopo la celebre scena in cui la ragazza canta \"Aria di Mezzo Carattere\", Setzer rapisce Celes (scambiandola inizialmente per Maria), e il gruppo sale a bordo della \"Blackjack\", la sua aeronave.\nSetzer \u00e8 deluso per non essere riuscito a catturare Maria, ma ben presto si accorge dell'addirittura superiore fascino di Celes: dopo una scommessa in cui la ragazza usa una moneta uguale in entrambi i lati per ingannarlo, Setzer \u00e8 stupito e \"innamorato\" del carisma di Celes, e decide di unirsi al gruppo per vendicarsi nei confronti di Gestahl, uomo con cui ebbe numerosi problemi economici in passato.\nUn anno dopo la distruzione del mondo, Celes, Edgar e Sabin trovano un Setzer ubriaco e depresso in una locanda di Kohlingen. Il ragazzo afferma di aver perso la sua aeronave a causa di Kefka, e dopo alcune discussioni in cui Setzer dimostra di aver veramente perso la speranza, decide infine di condurre Celes, Edgar e Sabin in quella stessa tomba in cui risiede la \"Falcon\", aeronave del suo deceduto amore. Dopo l'uccisione di Kefka, Setzer decide inizialmente di trovare una via d'uscita dalla Torre con il lancio di una moneta, ma soltanto dopo si accorge che ci\u00f2 che deve fare \u00e8 percepire il pericolo e seguire il suo istinto, ricordando le sagge parole di Darill, \"Quando pensi di avere ragione, hai torto\".\nSetzer compare anche in \"Kingdom Hearts II\", della Square Enix. \u00c8 l'unico personaggio di un titolo della serie in 2D a comparire nella saga. In questo gioco la sua personalit\u00e0 \u00e8 estremamente alterata rispetto a quella del titolo originale, in quanto viene descritto come un idolo delle ragazzine e una persona egoista e senza scrupoli. Appare anche in \"Final Fantasy XIII-2\", \"Final Fantasy Tactics\" e \"Dissidia Final Fantasy\" come tutor.\nGau.\nUn bambino che ha imparato a vivere allo stato brado. Si unir\u00e0 alla \"Resistenza\" dopo avergli dato del cibo nel \"Veldt\", il territorio selvaggio in cui \u00e8 cresciuto. La classe di questo personaggio \u00e8 il \"Ragazzo Selvaggio\": \u00e8 in grado di assimilare le tecniche di determinati mostri con il comando \"Balzo\", e di poterle utilizzare con l'abilit\u00e0 \"Furore\".\nNel Mondo in Rovina si scoprir\u00e0 che la madre di Gau mor\u00ec poco dopo la sua nascita, e, di conseguenza, il padre perse del tutto la ragione. Pensando che suo figlio fosse in realt\u00e0 un demone, lo abbandon\u00f2 nel Veldt e, credendo che tutto fosse solo un brutto sogno, dimentic\u00f2 per sempre la sua famiglia. Dopo l'Apocalisse, Gau incontra finalmente suo padre, il quale ovviamente non lo riconosce, e Sabin vuole quindi aiutarli a riunirli. Tutti gli sforzi risultano vani, ma questo a Gau non importa, in quanto \u00e8 semplicemente felice di sapere che suo padre \u00e8 ancora vivo.\nStrago Magus.\nUn potente mago che addestra la nipotina Relm e studia il misterioso comportamento dei mostri vicino al villaggio di Thamasa, luogo in cui vive. \u00c8 un \"Mago Blu\": se subisce gli effetti di determinati incantesimi di un nemico, impara la suddetta magia.\nRiveler\u00e0 in seguito al gruppo di essere in realt\u00e0 uno dei discendenti degli umani che lottarono nella Guerra dei Magi. Un anno dopo l'Apocalisse, pensando che Relm sia morta, il povero Strago si unir\u00e0 al Culto di Kefka: tuttavia, se il giocatore riesce a trovare la sua nipotina, allora il vecchio mago si far\u00e0 forza e si unir\u00e0 nuovamente al gruppo per uccidere Kefka una volta per tutte. Se poi il giocatore torner\u00e0 a Thamasa con Strago e Relm nel gruppo, si attiver\u00e0 una missione secondaria in cui l'anziano stregone dovr\u00e0 andare alla ricerca e uccidere una creatura leggendaria chiamata Hidon, che era solito cacciare durante la sua giovent\u00f9 insieme al migliore amico Gungho.\nRelm Arrowny.\nUna bambina cresciuta dal mago Strago, Relm \u00e8 una disegnatrice professionista. La sua classe, infatti, \u00e8 proprio quella della \"Pittomante\": \u00e8 in grado di eseguire schizzi dei nemici per materializzare potenti creature. Con i \"Baffi finti\", \"Pittura\" diventa \"Controlla\": per un turno Relm pu\u00f2 ora piegare al suo volere un nemico.\nNel Mondo in Rovina, assistendo ai numerosi sogni di Shadow, sar\u00e0 possibile capire che Relm \u00e8 in realt\u00e0 la figlia del ninja.\nMog.\nUn Moguri (una delle creature pi\u00f9 celebri della serie) che si unir\u00e0 alla Resistenza solo se il giocatore lo salver\u00e0 da un bandito che lo ha preso in ostaggio a Narshe. Pu\u00f2 anche essere reclutato successivamente nel Mondo in Rovina, se il giocatore decidesse di aiutare il bandito. La sua classe \u00e8 quella del \"Danzatore\": selezionando il comando \"Danza\", Mog user\u00e0 una combinazione di 4 attacchi, differenti a seconda del luogo in cui il gruppo sta combattendo. Mog \u00e8 inoltre la voce narrante all'inizio del videogioco.\nUmaro.\nCreatura che appartiene alla leggendaria razza degli yeti. La sua classe \u00e8 quella del \"Berseker\": nonostante non possa usare magie e non possa essere controllato dal giocatore, \u00e8 il personaggio dalla pi\u00f9 elevata potenza fisica del gioco. Equipaggiando la Reliquia \"Globo Bufera\", Umaro avr\u00e0 la possibilit\u00e0 di utilizzare l'attacco \"Bufera\" in battaglia, mentre con l\"'Anello d'ira\" lo yeti potr\u00e0 scagliare i suoi alleati contro i nemici per causare ingenti danni fisici.\nGogo.\nUn mimo la cui vera identit\u00e0 \u00e8 avvolta nel mistero. Facendo parte della classe del \"Mimo\", riesce a copiare l'ultima azione, sia essa magia o attacco, eseguita da uno dei membri del gruppo, senza usare Punti Magia. Inoltre, \u00e8 totalmente personalizzabile in quanto abilit\u00e0: gli si potr\u00e0 infatti equipaggiare qualunque comando dalla voce \"Status\" del menu principale, sia esso \"Jujitsu\", \"Ruba\" o qualunque altro, Gogo lo potr\u00e0 utilizzare.\nPersonaggi secondari.\nGruppo Kup\u00f2.\nUna combriccola di Moguri di cui faceva parte anche Mog, che all'inizio del gioco offrir\u00e0 il suo aiuto a Locke per difendere una vulnerabile Terra dagli attacchi delle guardie di Narshe. Non possiedono alcuna particolare abilit\u00e0, ma sono equipaggiati con potenti armi che garantiscono loro una buona offensiva.\nBanon.\nIl capo della Resistenza. Uomo severo ma giusto, odia l'Impero Gestahliano e propugna l'utilizzo di ogni mezzo per fermare la sua spinta espansionistica. In battaglia \u00e8 classificato come \"Oracolo\": non \u00e8 molto forte fisicamente, ma l'abilit\u00e0 \"Prega\" guarisce tutti i membri della squadra.\nLeo Cristophe.\nIl miglior generale dell'Impero Gesthaliano in seguito al crollo mentale di Kefka, e il rivale di quest'ultimo. Nonostante sia alleato dei nemici, \u00e8 un uomo giusto, che preferisce alla violenza la diplomazia, e per questa sua indole si trover\u00e0 spesso in disaccordo con Kefka, che preferisce optare a soluzioni molto pi\u00f9 violente. Lo si potr\u00e0 utilizzare solo nella battaglia contro il folle pagliaccio a Thamasa, prima di essere ucciso. La sua classe \u00e8 quella del \"Paladino\": ha alti valori fisici, che uniti a un ottimo equipaggiamento e alla Reliquia \"Tomo del Maestro\" (che permette di attaccare fino a 4 volte di seguito in un solo turno) ne fanno uno straordinario attaccante. Ha anche a disposizione l'abilit\u00e0 \"Shock\", che colpisce tutti i nemici causando gravi danni magici.\nLeo Cristophe nacque a Vector, capitale dell'Impero Gestahliano. Divenne presto un soldato, dimostrando di essere superiore a numerosi uomini dal rango persino pi\u00f9 elevato del suo, e portando a termine ogni missione e incarico con successo. \u00c8 un uomo rispettato dall'Impero per il suo onore e coraggio, al contrario di Kefka, crudele \"persona\" che molti temono. Fu uno dei pochi soldati a rifiutare l'infusione con potere Magitek.\nLeo appare per la prima volta durante un flashback di Terra, in cui ascolta il discorso dell'Imperatore Gestahl ai suoi uomini. Quando Sabin e Shadow arrivano al Campo Imperiale, vicino al castello di Doma, notano subito il suo onore e le sue qualit\u00e0, che lo rendono a tutti gli effetti una persona che non sembra neanche far parte di un malvagio impero. Viene infatti udito segretamente da Sabin e Shadow il suo discorso con un soldato, durante il quale il nobile generale suggerisce al membro delle truppe di non attaccare subito il castello di Doma, per evitare inutili sacrifici. Kefka, tuttavia, non sopporta questi modi di fare del generale, e avvelena per divertimento le acque del regno durante una breve assenza di Leo, compiendo cos\u00ec un vero e proprio genocidio e uccidendo anche la moglie e il figlio di Cyan.\nQuando gli Esper, svegliati dal loro sonno, attaccano e bruciano Vector, l'Imperatore Gestahl si pentir\u00e0 improvvisamente di tutte le sue azioni, diventando un uomo apparentemente leale e sincero. Ordina cos\u00ec alla Resistenza di viaggiare con un traghetto fino a Thamasa per cercare gli Esper fuggiti, e vengono accompagnati da Leo, Celes e Shadow. Kefka, invece, \u00e8 stato messo in carcere per terribili crimini commessi prima e dopo il suo crollo mentale. Durante il viaggio in barca verso Thamasa, Leo ha un breve discorso con Terra, durante il quale la ragazza afferma di aver paura e di non comprendere ancora cosa sia l'amore. Leo, mortificato e senza effettive risposte, dice a Terra di dover continuare e trovare ci\u00f2 che cerca da sola.\nSuccessivamente, gli eroi riusciranno a trovare gli Esper, aiutati anche da Strago e Relm, due abitanti del villaggio. Dopo essere tornati a Thamasa, sembra che un lungo periodo di pace stia finalmente per iniziare, ma un Kefka scatenato e completamente fuori controllo evade dal carcere dell'Impero e uccide tutti gli Esper ritrovati dalla Resistenza, dopo aver bruciato il villaggio e messo KO senza problemi l'intero gruppo. Leo, questa volta veramente arrabbiato con il pazzo Kefka, lo affronta con l'intento di ucciderlo una volta per tutte. Sembra riuscirci, ma in realt\u00e0 il mago ha utilizzato un ologramma per confonderlo e, in un momento di confusione del generale, lo attacca alle spalle e lo pugnala numerose volte, tingendo di rosso l'intera schermata di gioco e uccidendolo.\nIl gruppo si risveglia e seppellisce il generale, l'unica persona leale e giusta dell'Impero.\nCid del Norte Marquez.\n\u00c8 il capo ricercatore e scienziato dell'Impero Gestahliano, nonch\u00e9 il padre adottivo di Kefka e Celes. I suoi esperimenti portarono alla nascita della tecnologia Magitek e di soldati magicamente potenziati, i Cavalieri Magitek, insieme allo sviluppo di equipaggiamento indistruttibile. \u00c8 inizialmente alleato con l'Impero, ma in seguito si unir\u00e0 alla Resistenza per la lotta contro Kefka dopo aver scoperto che gli esperimenti sulla tecnologia Magitek uccidevano gli Esper, cosa che lo inorridisce a tal punto da voler mollare l'Impero. Dopo la distruzione del mondo, Cid si sveglier\u00e0 su un'isola deserta insieme a Celes, e si prender\u00e0 cura di lei durante l'intero periodo di coma della ragazza. Proprio come lo scienziato affermer\u00e0, insieme a lui si trovarono sull'isola numerosi sopravvissuti, che per\u00f2 si suicidarono o morirono di fame, sete e disperazione. Poco tempo dopo, Cid si ammaler\u00e0, e Celes dovr\u00e0 dargli del pesce per tenerlo in vita: a questo punto, il destino dello scienziato \u00e8 interamente nelle mani del giocatore, che dovr\u00e0 scegliere i pesci pi\u00f9 svelti e difficili da catturare, altrimenti morir\u00e0. Se Cid guarisce, fornir\u00e0 una zattera a Celes di sua spontanea volont\u00e0, con la quale la ragazza dovr\u00e0 andare alla ricerca dei compagni dispersi. Se lo scienziato, invece, muore, Celes si suicider\u00e0, ma finendo in acqua riuscir\u00e0 a salvarsi, e trovando la bandana di Locke nella spiaggia avr\u00e0 finalmente il coraggio di prendere la zattera di Cid e cominciare un nuovo viaggio dopo aver trovato una sua lettera.\nAntagonisti.\nKefka Palazzo.\nGenerale imperiale, potente mago, comandante dei Cavalieri Magitek e folle psicopatico, la cui unica gioia nella vita deriva dal causare morte e distruzione ovunque: \u00e8 temuto dalla Resistenza, dai suoi sottoposti e persino da Gestahl, ed \u00e8 considerata la persona pi\u00f9 pericolosa dell'Impero. Non appena entrer\u00e0 in possesso dei poteri della Triade della Discordia non esiter\u00e0 a sbarazzarsi di Gestahl e devastare l'intero mondo, assorbendo i poteri delle tre divinit\u00e0 e diventando un vero e proprio dio. Attorno a lui si raduner\u00e0 il gruppo dei cosiddetti \"Fanatici\" (il \"Culto di Kefka\" nella versione originale per Super Nintendo) e alcune bestie mistiche da tempo estinte torneranno in vita; si tratta degli otto draghi elementali, del \"Mortifero\", di \"Ultima\", del \"Drago Kaiser\" e di \"Omega Weapon\" (questi ultimi due presenti solo nell'edizione per Game Boy Advance).\nKefka \u00e8 considerato dalla critica uno dei pi\u00f9 grandi cattivi della storia dei videogiochi, nonch\u00e9 uno dei migliori personaggi della serie.\nImperatore Gestahl.\nUomo di umili origini che apr\u00ec il passaggio che conduceva al Mondo degli Esper, e si serv\u00ec dei poteri di questi ultimi per dominare il mondo. Fu lui ad allevare Terra Branford, consapevole della natura di quest'ultima, e a sfruttarla per piegare al suo volere una citt\u00e0 dopo l'altra. Verr\u00e0 ucciso da Kefka poco prima dell'Apocalisse.\nUltros e Typhon.\nUltros, o Orthros in alcune versioni del gioco, \u00e8 un'enorme piovra viola che mette spesso i bastoni fra le ruote ai protagonisti. Dopo la distruzione del mondo diventer\u00e0 l'addetto alla reception dell\"'Arena del Collo di Drago\". \u00c8 servito da un gigantesco essere dalla forza strepitosa, Typhon (o Chupon nella versione originale per Super Nintendo), che pu\u00f2 essere affrontato nella suddetta arena scommettendo determinati oggetti, ma la sua abilit\u00e0 \"Sbuffata\" porr\u00e0 subito fine allo scontro (\u00e8 comunque possibile ucciderlo prima che usi la mossa).\nAccoglienza.\nIl cast di \"Final Fantasy VI\" \u00e8 stato apprezzato dalla critica, ed \u00e8 considerato uno dei pi\u00f9 riusciti e amati della storia dei videogiochi. Nella sua recensione della riedizione per Game Boy Advance, IGN afferm\u00f2 che il cast \u00e8 \u00abvasto e vario, e anche se adesso pu\u00f2 sembrare che molti di loro traggono spunto dagli archetipi dei personaggi dei giochi di ruolo tradizionali, \"Final Fantasy VI\" \u00e8 stato il gioco che ha contribuito a definire in primo luogo questi archetipi\u00bb. Secondo GameSpy \u00abil grande cast di personaggi, che \u00e8 uno dei vari punti forti del gioco, \u00e8 davvero impressionante per individualit\u00e0, sia dal lato della storia sia da una prospettiva di gioco, cos\u00ec come il grande sforzo che \u00e8 stato profuso nell'esplorare a fondo le loro personalit\u00e0, storie e motivazioni\u00bb. \"Nintendo Power\" nomin\u00f2 i personaggi i pi\u00f9 memorabili dell'intera saga. The Escapist afferm\u00f2 che \"Final Fantasy VI\" riusc\u00ec a creare un legame perfetto tra il giocatore e i personaggi. Spiega infatti che \u00abuna volta raggiunto il Mondo in Rovina, la natura non lineare del gioco consente al giocatore di raggiungere la Torre di Kefka e terminare l'avventura in qualunque momento, evitando quindi di salvare ogni singolo personaggio. Eppure, dopo aver trascorso decine di ore con questi personaggi, e dopo essere rimasti totalmente investiti nelle loro tribolazioni, gioie e dolori, \u00e8 praticamente impossibile lasciare indietro anche solo uno dei nostri carissimi amici pixelati\u00bb, nominandolo in seguito il miglior cast della storia dei videogiochi.\nNumerosi personaggi del cast hanno ricevuto lodi e attenzioni individuali da parte della critica. Kefka Palazzo, ad esempio, \u00e8 stato ripetutamente nominato da vari siti web e riviste uno dei migliori cattivi dei videogiochi e, in alcune occasioni, persino il pi\u00f9 grande personaggio dell'intera saga. Terra e Celes figurano frequentemente tra i migliori personaggi femminili videoludici, entrambe lodate per le loro sequenze memorabili (l'iconica introduzione tra la neve di Narshe, la celebre scena dell'Opera, il suicidio di Celes in seguito all'Apocalisse) e venendo descritte come enormi punti di riferimento per tutte le future protagoniste femminili della saga. Shadow \u00e8 stato nominato da diverse riviste e siti web (quali \"Nintendo Power\", Destructoid e Wild Gunmen) uno dei migliori ninja della storia dei videogiochi, mentre Interceptor, il fedele cane di Shadow, vinse i \"Nintendo Power Awards\" del 1994 raggiungendo il primo posto nella categoria \"Miglior Compagno\", ed \u00e8 considerato da RPGamer uno dei migliori aiutanti videoludici. Ultros \u00e8 considerato da IGN uno dei migliori personaggi della saga, venendo da loro lodato per essere riuscito a portare nella trama anche un'ottima e ben studiata comicit\u00e0, in un gioco che, secondo il sito, \u00abne aveva assolutamente bisogno\u00bb, e lodando in seguito anche le sue numerose, iconiche frasi della localizzazione nordamericana di Ted Woolsey. In un sondaggio condotto dalla rivista \"V Jump\", otto personaggi del cast \u2014 Locke, Edgar, Celes, Setzer, Terra, Shadow, Sabin e Relm \u2014 emersero tra i 15 pi\u00f9 popolari dell'intera serie di \"Final Fantasy\"."}
{"id": "5018905", "revid": "767487", "url": "https://it.wikipedia.org/wiki?curid=5018905", "title": "An Arabian Knight", "text": "An Arabian Knight \u00e8 un film muto del 1920 diretto da Charles Swickard. Fu l'ultimo film della carriera del regista di origine tedesca.\nTrama.\nIn Egitto, l'archeologo George Darwin sta lavorando agli scavi del tempio di Ra, a Luxor. Sua sorella Cordelia, una donna nubile non pi\u00f9 giovanissima, si immagina di essere l'incarnazione della principessa egiziana Rhodolphis. Dichiara che Ahmed, un giovane asinaio arabo, \u00e8 l'incarnazione del principe amato e perduto duemila anni prima. Cos\u00ec Cordelia, che lo vuole accanto a s\u00e9, gli trova un lavoro in casa Darwin. Ben presto Ahmed diventa indispensabile e salva Elinor Wayne, la pupilla dell'egittologo, dall'essere rapita da Aboul Pasha. Il dissoluto egiziano, per\u00f2, ritorna all'attacco con una banda di drogati, ma Ahmed respinge gli assalitori, salva i Darwin e conquista il cuore di Elinor.\nProduzione.\nIl film fu prodotto dalla Haworth Pictures Corporation.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche degli Stati Uniti il 22 agosto 1920. In Francia fu distribuito il 6 giugno 1924 dalla Mappemonde Film con il titolo \"Prince d'Orient\".\nNon si conoscono copie ancora esistenti del film che si ritiene perduto."}
{"id": "5018909", "revid": "123913024", "url": "https://it.wikipedia.org/wiki?curid=5018909", "title": "Ripartizione dei seggi al Parlamento europeo", "text": "La ripartizione dei seggi al Parlamento europeo tra ciascuno stato membro dell'Unione europea \u00e8 regolata dai Trattati sull'Unione europea. La ripartizione dei seggi non \u00e8 proporzionale alla popolazione dei singoli stati, e non riflette nessuna formula matematica particolare. Nei trattati si definisce l'assegnazione dei seggi con il termine di \"proporzionale digressivo\" nei confronti della popolazione degli stati membri. Il processo pu\u00f2 essere comparato alla composizione del Collegio Elettorale utilizzato per eleggere il Presidente degli Stati Uniti d'America in quanto gli stati pi\u00f9 piccoli ottengono pi\u00f9 seggi nel collegio elettorale di quanti la loro popolazione darebbe loro diritto.\nIl Parlamento europeo conta attualmente 705 membri. Prima dell'uscita del Regno Unito i membri erano 751, ossia 750 pi\u00f9 il presidente.\nPremesse.\nQuando fu istituito il Parlamento negli anni '50, al tempo composto da 78 membri e chiamato \"Assemblea Comune della Comunit\u00e0 europea del carbone e dell'acciaio\", gli stati pi\u00f9 piccoli (Belgio, Lussemburgo e Paesi Bassi) erano preoccupati di essere sottorappresentati, pertanto a loro fu assegnato un numero di seggi maggiore di quello che la loro popolazione avrebbe permesso. I membri salirono a 142 quando l'Assemblea si espanse per coprire anche la Comunit\u00e0 europea e la Comunit\u00e0 europea dell'energia atomica.\nDa l\u00ec, il numero dei componenti crebbe ad ogni allargamento dell'Unione europea; i deputati raggiunsero quota 626 nel 1995, con il Trattato di Amsterdam che fiss\u00f2 il limite massimo a 700. Il Trattato di Nizza del 2003 alz\u00f2 il limite a 732 e stabil\u00ec la futura distribuzione dei seggi tra i 27 stati. Nel 2007 entrarono nella UE anche Romania e Bulgaria, con rispettivamente 35 e 18 eurodeputati, il che spinse temporaneamente il numero dei membri oltre il tetto, fino a 785. Nel 2009 il numero scese a 736.\nIl sistema di Nizza.\nLe ultime elezioni europee si sono tenute con le regole del Trattato di Nizza, che prevedeva un numero massimo di seggi pari a 736, nonostante questa cifra sia poi stata superata con l'accesso di nuovi stati membri dell'Unione senza una corrispondente riduzione del numero dei seggi degli altri stati membri. Questo avvenne nel 2007, con l'ingresso di Romania e Bulgaria, quando il numero di seggi aument\u00f2 temporaneamente fino a 785. Con le elezioni europee del 2009 i seggi tornarono a 736.\nIl totale di 736 seggi per circa 500 milioni di cittadini europei significa che il rapporto \u00e8 di un rappresentante ogni circa 670.000 abitanti, in media. Alcuni stati dividono il proprio territorio in circoscrizioni sub-nazionali, e alcune suddivisioni possono portare il sistema a non essere pi\u00f9 proporzionale.\nIl sistema di Lisbona.\nCon il Trattato di Lisbona, il tetto massimo dei numero di eurodeputati fu innalzato a 750, con un massimo di 96 e un minimo di 6 per stato. I seggi continuano a essere distribuiti secondo il sistema \"proporzionale degressivo\" rispetto alla popolazione degli stati membri. La Germania ha perso tre seggi, mentre la Spagna ne ha guadagnati quattro. Francia, Svezia e Austria hanno ottenuto due seggi in pi\u00f9 a testa, e altre otto nazioni hanno guadagnato un seggio. Successivamente alla adesione della Croazia all'Unione europea il 1\u00ba luglio 2013 con ulteriori 12 seggi, la distribuzione fu modificata per le elezioni europee del 2014, con dodici Paesi che hanno perso un seggio (inclusa la Croazia stessa).\nCambiamenti sulla ripartizione dei seggi europei tra il Trattato di Nizza e il Trattato di Lisbona (calcolato ai fini delle elezioni europee del 2009):"}
{"id": "5018912", "revid": "163662", "url": "https://it.wikipedia.org/wiki?curid=5018912", "title": "Giulia Clary", "text": ""}
{"id": "5018919", "revid": "62004", "url": "https://it.wikipedia.org/wiki?curid=5018919", "title": "Esteban Chaves", "text": "Professionista dal 2011, ha caratteristiche di scalatore. Nel 2015 ha vinto due tappe alla Vuelta a Espa\u00f1a. L'anno successivo \u00e8 arrivato secondo al Giro d'Italia, vincendo anche una tappa e indossando la maglia rosa, terzo alla Vuelta a Espa\u00f1a e si \u00e8 aggiudicato il Giro di Lombardia, diventando il primo ciclista colombiano ad aver vinto una classica monumento. \u00c8 soprannominato \"Chavito\" e \"Colibri\".\nCarriera.\n2011-2013: gli esordi.\nPassato professionista nel 2011 in patria con la formazione Professional Colombia Es Pasi\u00f3n-Caf\u00e9 de Colombia, in stagione prese parte a diverse gare europee e si aggiudic\u00f2 il prestigioso Tour de l'Avenir in Francia. Nel 2012 si trasfer\u00ec alla neonata Colombia-Coldeportes di Claudio Corti, gareggiando in molte corse italiane e spagnole. Dopo aver terminato diciottesimo e miglior giovane nella gara di casa, la Vuelta a Colombia, tra luglio e agosto concluse secondo alla Prueba Villafranca de Ordizia nei Paesi Baschi, battuto da Gorka Izagirre in volata, e vinse quindi una frazione alla Vuelta a Burgos e il Gran Premio Citt\u00e0 di Camaiore, dopo una fuga con il campione nazionale italiano Franco Pellizotti sulla salita del Monte Pitoro, mettendo cos\u00ec a segno le prime due vittorie da \"pro\".\nConfermato dal team Colombia per il 2013, nel corso del Trofeo Laigueglia di febbraio fu vittima di una grave caduta che gli procur\u00f2 la frattura composta della clavicola destra, mano sinistra, zigomo, seni mascellari e sfenoide, nonch\u00e9 una compressione polmonare ed abrasioni. Ricoverato in codice rosso a Pietra Ligure, venne sottoposto a un intervento di sette ore e mezza per ricostruire due nervi del braccio destro. Dovette cos\u00ec saltare il resto della stagione.\n2014-2015: i primi successi.\nNonostante il lungo stop, per il 2014 firm\u00f2 un contratto biennale con il team australiano Orica-GreenEDGE. Rientrato alle corse in febbraio a Maiorca, dopo dodici mesi di stop, durante l'anno riusc\u00ec a vincere, tra maggio e giugno, una frazione di montagna al Tour of California e una al Tour de Suisse, e a classificarsi terzo e miglior giovane al Tour of Beijing (valido per il World Tour) nel finale di stagione.\nNel 2015 prese parte per la prima volta al Giro d'Italia, vincendo la cronometro a squadre di apertura a Sanremo con la sua Orica-GreenEDGE, ma fino a tutto agosto non colse particolari risultati. Fu nel corso della Vuelta a Espa\u00f1a di quell'anno che si impose all'attenzione del grande pubblico, vincendo la seconda e la sesta tappa, vestendo la maglia rossa di leader della classifica generale per sei giorni e piazzandosi al quinto posto finale. Dopo quella Vuelta, riconfermato per altre tre stagioni dalla sua squadra, si classific\u00f2 ottavo al Giro di Lombardia e vinse quindi una tappa e la classifica finale del neonato Abu Dhabi Tour.\n2016: i podi finali a Giro e Vuelta e il successo al Lombardia.\nNel 2016, dopo una primavera senza particolari acuti, si presenta al Giro d'Italia come capitano dell'Orica-GreenEDGE. Vince la quattordicesima tappa, il tappone dolomitico con arrivo a Corvara in Badia, attaccando sul passo di Valparola e dimostrando per tutta la corsa di essere uno dei migliori in salita. Conquista la maglia rosa provvisoria al termine della diciannovesima tappa, con arrivo a Risoul, per poi perderla alla penultima tappa dopo un'estenuante lotta con Vincenzo Nibali, il quale riesce a staccarlo sul Colle della Lombarda e ad accumulare vantaggio fino al traguardo di Sant'Anna di Vinadio. Nonostante questa lieve flessione nel penultimo giorno della corsa, riesce a salire sul secondo gradino del podio finale.\nDopo il Giro partecipa alla corsa in linea dei Giochi olimpici di Rio de Janeiro, piazzandosi al ventunesimo posto, e alla Vuelta a Espa\u00f1a, in cui conclude al terzo posto. Nella corsa a tappe spagnola, dopo un inizio non brillante, cresce di condizione nella terza settimana riuscendo a scalzare Alberto Contador dal terzo gradino del podio. Nello stesso settembre vince il Giro dell'Emilia, mentre in ottobre si presenta ai nastri di partenza del Giro di Lombardia, nell'edizione altimetricamente pi\u00f9 dura mai disputata (con oltre 5000 metri di dislivello), riuscendo ad aggiudicarsi la corsa con una rimonta in extremis su Diego Rosa.\n2017-2018: gli infortuni e il ritorno alla vittoria.\nInizia la stagione 2017 partecipando, per la prima volta, al Tour Down Under. Grazie ai terzi posti di giornata ottenuti sugli strappi di Paracombe e Willunga Hill conclude la corsa al secondo posto a 48\" dal vincitore Richie Porte. A causa di un infortunio al ginocchio \u00e8 costretto a saltare buona parte delle corse primaverili, concentrandosi cos\u00ec sul recupero fisico in vista del suo debutto al Tour de France, che chiude per\u00f2 fuori classifica. Nel finale di stagione si piazza undicesimo nella classifica generale della Vuelta a Espa\u00f1a, dopo essere stato sul podio virtuale fino alla tredicesima tappa; conclude la stagione al Giro dell'Emilia fratturandosi una scapola e dovendo cos\u00ec rinunciare al Giro di Lombardia.\nTorna al successo a inizio 2018 allo Herald Sun Tour: si impone infatti nella tappa regina con arrivo in salita, grazie ad un attacco a 17\u00a0km dal traguardo, e nella classifica finale della corsa. Selezionato dalla Mitchelton-Scott come co-capitano, assieme a Simon Yates, per il Giro d'Italia, vince la sesta tappa, con arrivo in salita sull'Etna, al termine di una lunga fuga, proprio davanti al compagno di squadra che lo raggiunge a poche centinaia di metri dal traguardo. Dopo essersi piazzato terzo sull'arrivo in salita del Gran Sasso ed essere risalito fino al secondo posto della classifica generale va in crisi sulla prima salita della decima tappa, arrivando a circa 25 minuti dai migliori sul traguardo di Gualdo Tadino. Anche nelle tappe successive continua ad accumulare pesanti ritardi, allontanandosi sempre pi\u00f9 dalle posizioni di vertice della classifica generale e concludendo la corsa al 72\u00ba posto. Successivamente gli vengono diagnosticati il virus di Epstein Barr e problemi allergici che lo costringono a sospendere gli allenamenti e a saltare la Vuelta a Espa\u00f1a, suo grande obiettivo. Conclude cos\u00ec anzitempo la stagione.\n2019-2021: le ultime tre stagioni con la Mitchelton/BikeExchange.\nNella stagione 2019, dopo una primavera senza particolari acuti, partecipa al Giro d'Italia piazzandosi secondo nella diciassettesima tappa ad Anterselva e vincendo la diciannovesima e terzultima tappa della corsa, 151 chilometri da Treviso a San Martino di Castrozza. Nell'occasione, a due chilometri dal traguardo Chaves stacca il gruppetto di testa composto da altri cinque corridori, ottenendo in solitaria la sua terza vittoria al Giro davanti ad Andrea Vendrame e Amaro Antunes. Dopo il Giro \u00e8 sesto al Giro di Slovenia, diciannovesimo alla Vuelta a Espa\u00f1a e quattordicesimo al Giro dell'Emilia.\nApre la stagione 2020 con i piazzamenti ai campionati nazionali e il settimo posto al Tour Colombia 2.1; dopo lo stop alle gare imposto dalla pandemia di COVID-19, \u00e8 quarto alla Vuelta a Burgos, grazie al quarto posto nella frazione con arrivo sul Pic\u00f3n Blanco, e undicesimo al Giro di Polonia. Corre poi il Tour de France, la prova in linea dei campionati del mondo di Imola e la Vuelta a Espa\u00f1a, chiudendo per\u00f2 le tre prove fuori dai \"Top 20\".\nNel marzo 2021, con la maglia del nuovo Team BikeExchange (ex Mitchelton), torna al successo facendo sua la tappa della Volta Ciclista a Catalunya con arrivo in salita al Port Ain\u00e9; nella corsa catalana, che conclude al sesto posto, si aggiudica anche la classifica a punti e quella degli scalatori. Tra aprile e giugno \u00e8 quindi nono al Giro dei Paesi Baschi, ottavo alla Freccia Vallone, terzo al Gran Premio del Cantone Argovia e decimo al Giro di Svizzera. Partecipa poi al Tour de France, chiudendolo in tredicesima posizione, alla prova in linea olimpica ai Giochi di Tokyo e alla gara iridata nelle Fiandre, senza per\u00f2 risultati di rilievo. A fine stagione lascia dopo otto stagioni la BikeExchange per accasarsi alla EF Education-EasyPost."}
{"id": "5018920", "revid": "486946", "url": "https://it.wikipedia.org/wiki?curid=5018920", "title": "Castello di Crecchio", "text": ""}
{"id": "5018922", "revid": "1568601", "url": "https://it.wikipedia.org/wiki?curid=5018922", "title": "Pont d'Arc", "text": "Il pont d'Arc \u00e8 un arco naturale, situato nel sud della Francia, nell'Ard\u00e8che, nel comune di Vallon-Pont-d'Arc.\nL'arco ha una lunghezza di 60 metri e un'altezza di 54 metri ed \u00e8 stato aperto dal fiume Ard\u00e8che. Si tratta di un sito noto per i canoisti. \u00c8 anche detto \"porta d'ingresso naturale\" delle gole dell'Ard\u00e8che."}
{"id": "5018926", "revid": "1543377", "url": "https://it.wikipedia.org/wiki?curid=5018926", "title": "Oberdan Cattani", "text": "Caratteristiche tecniche.\nRiusciva a parare bloccando la palla con una mano.\nCarriera.\nClub.\nSoprannominato \"la muraglia\", fu il portiere del Palmeiras dal 1941 al 1954, disputando 351 gare ufficiali, vincendo quattro campionati e divenendo una leggenda del club brasiliano. Il Palmeiras, pochi giorni prima della sua morte aveva deciso di dedicargli, nella propria sede, un busto che lo raffigurava, onore che era spettato ad altri quattro giocatori del club.\nNazionale.\nHa esordito con la Nazionale brasiliana nel 1944, giocando nove partite."}
{"id": "5018929", "revid": "599013", "url": "https://it.wikipedia.org/wiki?curid=5018929", "title": "Emery Moorehead", "text": "Carriera.\nMoorehead fu scelto nel corso del sesto giro (153\u00ba assoluto) del Draft NFL 1977 dai New York Giants, con cui pass\u00f2 tre stagioni prima spostarsi per un anno ai Denver Broncos. Nel 1981 pass\u00f2 ai Chicago Bears dove trascorse il resto della carriera. Nel 1985 part\u00ec come titolare nel Super Bowl XX vinto contro i New England Patriots. Si ritir\u00f2 dopo la stagione 1998. Emery e suo figlio Aaron sono stati la prima coppia di padre e figlio prima a raggiungere e poi a vincere entrambi il Super Bowl."}
{"id": "5018936", "revid": "224230", "url": "https://it.wikipedia.org/wiki?curid=5018936", "title": "Andr\u00e9 Fran\u00e7ois-Poncet", "text": "Biografia.\nDeputato di Parigi nel 1924 e nel 1928, fu pi\u00f9 volte sottosegretario di Stato tra il 1928 ed il 1931. Tra il 1930 e 1931 fu delegato francese alla Societ\u00e0 delle Nazioni di Ginevra. Nello stesso 1931 fu nominato ambasciatore a Berlino, dove rimase fino al 1938. Dopo gli accordi di Monaco divenne ambasciatore a Roma, dove rimase fino al momento dell'entrata in guerra dell'Italia. In Italia, durante la crisi di Danzica dell'agosto 1939, cerc\u00f2 di migliorare le relazioni tra la Francia ed il governo fascista tramite Galeazzo Ciano, ministro degli Esteri; tent\u00f2, per\u00f2 senza successo, di favorire l'azione mediatrice di Mussolini ed italiana in genere. L'anno successivo tent\u00f2 inutilmente di impedire l'entrata in guerra dell'Italia.\nTra il 1943 ed il 1944 fu imprigionato dai nazisti e deportato in Germania. Nel dopoguerra, fino al 1953, fu Alto commissario della Repubblica francese in Germania. Tra il 1953 e il 1955 fu ambasciatore a Bonn. Dal 1952 e fino alla morte, avvenuta nel 1978 \u00e8 stato membro della Accademia francese.\nSuo figlio Jean Fran\u00e7ois-Poncet fu diplomatico, ministro degli Affari esteri dal 28 novembre 1978 al 21 maggio 1981, senatore del RPR e poi dell'UMP dal 1983 fino alla morte.\nOpere.\nAndr\u00e9 Fran\u00e7ois-Poncet ha scritto alcuni libri di memorie relativi alle sue esperienze come ambasciatore, che sono state pubblicate anche in lingua italiana:"}
{"id": "5018938", "revid": "123298490", "url": "https://it.wikipedia.org/wiki?curid=5018938", "title": "Thomas Darcy, I barone Darcy", "text": "Fu giustiziato il 30 giugno 1537 alla Torre di Londra.\nLa famiglia.\nThomas Darcy nacque attorno al 1467 unico figlio ed erede di William Darcy (1443-30 maggio 1488) ed Euphemia Langton. La famiglia Darcy possedeva terre nel Lincolnshire gi\u00e0 dai tempi del Domesday Book dove si trova un nobile normanno a nome de Areci che deteneva trenta signorie quale ricompensa da parte di Guglielmo I d'Inghilterra. Poco dopo il nome muta in d'Arcy e successivamente in Darcy. Durante il regno di Edoardo III d'Inghilterra essi contraggono, tramite matrimonio, diverse altre propriet\u00e0 in varie contee fra cui anche la principale residenza di famiglia a Templehurst presso Selby nello Yorkshire. Quando William Darcy mor\u00ec il 30 maggio 1488 lasci\u00f2 suo figlio Thomas appena maggiorenne.\nThomas spos\u00f2 in prime nozze Dousabella Tempest (morta prima del 1500), figlia ed erede di Richard Tempest e Mabel Strickland, insieme i due ebbero:\nUna lettera firmata \"D. Darcy\" che si credeva opera di Douabella e datata al gennaio 1537 \u00e8 ora ritenuta scritta da \"Dorothy Darcy\", moglie di George.\nAttorno al 1500 Thomas spos\u00f2 Edith Sandys (morta il 22 agosto 1529), ella era vedova di Ralph, Signore di Neville (morto nel 1498) e grazie a questo matrimonio egli divenne il patrigno di Ralph Neville, IV conte di Westmorland, insieme i due ebbero:\nGli incarichi.\nAll'inizio della propria carriera Thomas si distinse soprattutto per le proprie doti militari e serv\u00ec sotto il regno di Enrico VII d'Inghilterra, durante la propria carriera ebbe diversi riconoscimenti e cariche fra i quali si ricordano:\nNel 1492 troviamo Thomas che, grazie a una lettera di Enrico VII, lo va a servire oltremare insieme a 100 soldati e nello stesso anno serve il re mentre questi riceve Carlo VIII di Francia venuto in Inghilterra per un trattato di pace. Nel 1497 Thomas marcia insieme a Thomas Howard, II duca di Norfolk per mettere sotto assedio il Castello di Norham e forzare Giacomo IV di Scozia a ritirarsi in patria. In una lettera patente datata all'8 giugno 1498 Thomas viene creato conestabile del Castello di Bamburgh e il 16 dicembre di quello stesso anno, essendo ora capitano di Berwick-upon-Tweed, viene nominato rappresentante di Enrico, duca di York. Thomas venne anche nominato guardiano delle marche orientali e durante quest'incarico intrattenne corrispondenza con Richard Foxe, ministro di Enrico e vescovo di Durham, il cui vescovado era soggetto a invasioni.\nSempre nel 1498 Thomas fu fra coloro che dovettero stimare l'ammontare delle multe per coloro che avevano partecipato alla rivolta di Perkin Warbeck l'anno precedente per le contee del Devon e nella Cornovaglia. Lo stesso compito lo rivest\u00ec un paio di anni dopo per le contee del Somerset, Dorset e Wiltshire e in quell'occasione ebbe anche la possibilit\u00e0 di esercitare le funzioni di maresciallo nei confronti di coloro che non volevano accordarsi.\nIl 6 luglio 1499 fu fra i cinque ambasciatori incaricati di trovare un accordo con la vicina Scozia. L'8 giugno 1505 si trova per la prima volta la dicitura di \"Lord Darcy\" in una lettera in cui lo si nomina intendente del Castello di Raby ed altri possedimenti del figliastro allora ancora minorenne. Questi incarichi insieme al suo nuovo titolo gli rese una certa importanza nel nord del paese dove divenne secondo soltanto a Henry Algernon Percy, V conte di Northumberland.\nNel 1508 fu fra i quindici lord che presenziarono alla stesura del trattato di matrimonio fra Maria Tudor e Carlo V d'Asburgo, matrimonio che si sarebbe dovuto tenere quando Maria fosse giunta in et\u00e0 da marito e il 17 dicembre fu fra coloro che assistettero al fidanzamento per procura celebrato al Richmond Palace. Nella primavera del 1509 sal\u00ec al trono Enrico VIII d'Inghilterra e Thomas venne creato cavaliere dell'Ordine della Giarrettiera. L'ascesa di Enrico VIII port\u00f2 qualche cambiamento, Thomas dovette cedere lo sceriffato di Hutton a Richard Cholmeley (1460circa-1521), ma molti altri incarichi restarono confermati. Thomas rimase capitano di Berwick e guardiano delle marche orientali e in una lettera patente del 18 giugno 1509 fu nominato guardiano delle foreste reali oltre il Trent. Il 17 ottobre di quell'anno Thomas fu creato Barone di Darcy e nel 1513 entr\u00f2 a far parte del consiglio privato.\nIn patria e all'estero.\nNel 1511 Thomas venne mandato in Spagna perch\u00e9 aiutasse Ferdinando II d'Aragona contro i Mori. Egli salp\u00f2 da Plymouth in maggio ed arriv\u00f2 a Cadice il 1\u00ba giugno, non appena sbarcati iniziarono subito le incomprensioni tanto che Ferdinando li inform\u00f2 educatamente che stava stilando una tregua con gli arabi in previsione di una guerra con la Francia. Due settimane dopo Thomas salp\u00f2 di nuovo verso casa, il 3 agosto tuttavia si trovava solo a Cabo de S\u00e3o Vicente dove si trov\u00f2 a dover pagare di tasca propria per l'approvvigionamento dei soldati, ma pare che l'ambasciatore spagnolo lo abbia poi ripagato, come appare in una lettera scritta a Thomas Wolsey. Poco dopo il suo ritorno, nel mese di ottobre, oltre alle marche orientali venne nominato guardiano anche di quelle centrali, fu un incarico di breve durata, gi\u00e0 nel mese di dicembre esso venne infatti rilevato da Thomas Dacre, II barone Dacre (25 novembre 1467-24 ottobre 1525). Fra il 1512 e il 1513 tenne informati il re e Wolsey di quel che accadeva negli immediati dintorni dei confini scozzesi e nell'estate del 1513 accompagn\u00f2 Enrico nella spedizione contro la Francia partecipando all'assedio di Th\u00e9rouanne. Nel gennaio seguente, ormai a casa, scrisse a Wolsey di essersi ripreso da una malattia, ma soprattutto scrisse che le due spedizioni sostenute negli ultimi tre anni e mezzo gli erano costate 4.000\u00a3, ma nondimeno, voleva continuare a servire il re nelle proprie spedizioni militari.\nFra il 1514 e il 1515 suo figlio ed erede George Darcy condivise con lui alcuni incarichi. Nel 1515 Thomas lasci\u00f2 l'incarico di capitano di Berwick che venne preso da Anthony Ughtred, in quell'anno egli presenzi\u00f2 alla convocazione del parlamento ed era a Londra quando Wolsey divenne Cardinale nel 1514. Nel 1516 testimoni\u00f2 alla stesura di un documento nella Star Chamber e quello dopo accolse a York Margherita Tudor, sorella del re e vedova di Giacomo IV, di ritorno dalla Scozia. Nel luglio 1518 fu fra coloro che accolsero il cardinal Lorenzo Campeggi nel suo primo viaggio in Inghilterra. Nel marzo 1520 egli rassegn\u00f2, nuovamente, le dimissioni come sceriffo di Hutton lasciando l'incarico a Robert Constable (1478circa-6 luglio 1537), un uomo con cui era in grandi rapporti d'amicizia. Poco dopo lo si trova in una lista di persone che avrebbe dovuto accompagnare il re al Campo del Drappo d'Oro, ma pare improbabile che Thomas sia andato in Francia poich\u00e9 il 29 giugno egli insieme a un altro nobile scort\u00f2 tre nobili francesi a vedere la principessa Maria.\nL'inizio della fine.\nNel 1529 Thomas prepar\u00f2 la strada per la caduta del suo vecchio amico Wolsey scrivendo una lunga lettera d'accusa contro di lui e nello stesso anno fu fra i molti chiamati a verificare, a favore del re, le circostanze del matrimonio fra Arturo Tudor, defunto fratello del re, e Caterina d'Aragona moglie di Enrico e vedova di Arturo. In questo caso la sua partecipazione dev'essere stata limitata giacch\u00e9 al tempo egli era impegnato nel nord del paese.\nNon troppi anni dopo tuttavia Thomas divenne un nemico della corte. Nel 1532 Thomas Howard, III duca di Norfolk fece un discorso al parlamento sostenendo che al re era stato fatto un grave torto quando il papa non aveva permesso che la sua causa di divorzio venisse discussa in patria. Aggiunse anche che tale questione era di competenza del potere temporale di cui il sovrano era a capo e non il pontefice ed infine chiese come mai i nobili non potevano impiegare le loro persone e i loro beni in difesa delle prerogative reali. Thomas fu fra i primi a rispondere, egli disse che era come sempre a disposizione del re, ma credeva che il matrimonio ricadesse sotto la giurisdizione ecclesiastica e che, se la questione poneva problemi il consiglio privato del re avrebbe per primo dovuto esprimersi in merito prima di coinvolgere altre persone. Dopo questo discorso non sorprende che egli, insieme ad altri nobili del suo stesso parere, fosse informato che era dispensato dall'andare alla convocazione del gennaio del 1534 bench\u00e9 sia stato comunque regolarmente pagato per essa. Nell'anno seguente Thomas quasi scompare dalla scena politica e lo si ritrova quando Thomas Cromwell, col quale era in apparenti cordiali rapporti, riesce a nominare uno dei figli di Thomas, Arthur, Governatore di Jersey e nel settembre 1534 Thomas gli scrisse da Mortlake per ringraziarlo. Arthur port\u00f2 poi sia a Cromwell che al duca di Norfolk un messaggio del padre in cui si scusava per non poterli raggiungere nello Yorkshire dove stava per iniziare la sessione parlamentare.\nTra tradimento e perdono.\nPoco dopo la nomina di Arthur Thomas cominci\u00f2 a corrispondere con l'ambasciatore spagnolo Eustace Chapuys perch\u00e9 sollecitasse Carlo V ad un'invasione dell'Inghilterra per porre fine a quella che egli riteneva una tirannia in materia sia spirituale che temporale. Sua intenzione era recarsi a casa propria in modo da poter aiutare gli invasori qualora fossero sbarcati ed in effetti ottenne il permesso di essere licenziato dalla corte, in virt\u00f9 della propria et\u00e0 avanzata, in diverse occasioni. Tuttavia molti di queste licenze vennero, al momento dei fatti, ritirate e sembra che la corte sospettasse che la sua presenza al nord non avrebbe portato nulla di buono tanto che Thomas dovette restare a Londra per buona parte del 1535. Egli a tratti scriveva a Chapuys mandandogli doni che avrebbero dovuto esprimere ci\u00f2 che non osava scrivere. In quella primavera sper\u00f2 di poter tornare a casa, ma quando anche questa speranza sfum\u00f2 sembr\u00f2 pensare di doversi recare oltre mare per poter parlare con l'Imperatore in persona sollecitando un attacco a un paese in preda all'eresia e alle ruberie. La prima volta che si ritrova Thomas a Templehurst \u00e8 nell'aprile 1536. \nQuando il parlamento si riun\u00ec nuovamente nel febbraio 1536 Thomas venne dispensato dall'andarvi e soprattutto gli venne risparmiato di dover votare a favore della dissoluzione dei piccoli monasteri, una misura molto impopolare nel nord del paese. Fu da qui che prese vita nell'ottobre seguente la ribellione nota come il Pellegrinaggio di Grazia che dal Lincolnshire presto arriv\u00f2 nello Yorkshire.\nUno dei pochi posti che sembr\u00f2 restare fuori dalla rivolta fu il Castello di Pontefract che era sotto il controllo di Thomas. Al castello trov\u00f2 rifugio Edward Lee (1482circa-13 settembre 1544), arcivescovo di York, insieme ad altri della nobilt\u00e0 locale. Thomas, sostenendo che il castello non era in grado di reggere a lungo, s'arrese ai rivoltosi che obbligarono tutti i presenti a giurare loro fedelt\u00e0, in realt\u00e0 ci\u00f2 non dovette essere difficile, i nobili e il clero locale tendevano infatti a simpatizzare con i ribelli e invano pi\u00f9 tardi Thomas sostenne di non aver avuto scelta.\nEgli era al fianco di Robert Aske quando il \"Lancaster Herald\" gli si inginocchi\u00f2 d'innanzi e negozi\u00f2 in favore degli insorti con il duca di Norfolk e con Charles Brandon, I duca di Suffolk quando essi andarono al nord per stroncare la ribellione. La sua posizione di amico degli insorti fu riconosciuta persino dal re che istru\u00ec di trattare con lui come tale e di dargli un salvacondotto cos\u00ec che potesse andare in sua presenza o anche un perdono nel caso si fosse sottomesso all'autorit\u00e0 regia. Norfolk gli scrisse che Enrico lo avrebbe perdonato se egli avesse arrestato Aske, ma la risposta di Thomas fu un netto diniego. Sia Thomas che Aske scrissero al re per presentare la loro condotta sotto una luce migliore, tanto che venne predisposto un incontro a Doncaster ed Enrico mand\u00f2 un perdono anche per i capi della rivolta. Il 6 gennaio 1537 il re ordin\u00f2 a Thomas di presentarsi a corte ed egli rispose da casa che, nonostante il proprio servizio ininterrotto doveva davvero declinare perch\u00e9 da mesi era sofferente di salute.\nIntanto un'altra rivolta stava per scoppiare, capitanata da Francis Bigod e sia Thomas che Aske si mossero per pacificarla e il loro operato dovette essere convincente se Enrico comand\u00f2 a Thomas di approvvigionare Pontefract cos\u00ec che i suoi figli potessero tenerlo in caso di bisogno. George Talbot, IV conte di Shrewsbury scrisse a Thomas rassicurandolo che se avesse operato onestamente sarebbe stato perdonato come se nulla fosse successo, rassicurato Thomas scrisse ad Aske chiedendogli di inviare a Pontefract tutti gli archi e le frecce su cui riusciva a mettere le mani, sfortunatamente la lettera venne intercettata. Questo venne usato per testimoniare che Thomas continuava ad agire da traditore e di tradimento fu accusato anche per aver detto al popolo che vi sarebbe stato un parlamento libero che avrebbe ponderato le loro sofferenze, affermazione che venne vista come il continuo della sua ricerca di un cambiamento.\nLa morte.\nThomas venne arrestato e portato alla Torre di Londra. Sotto l'esame del consiglio privato del re egli espresse tutto il suo disprezzo a Cromwell e profeticamente lo avvert\u00ec di non dover contare sul lungo appoggio del suo sovrano. Thomas e altri nobili del nord il 9 maggio vennero accusati di aver cospirato, in ottobre, per togliere a Enrico la propria dignit\u00e0 regale deprivandolo del titolo di capo supremo della Chiesa d'Inghilterra per poi obbligarlo a convocare un parlamento. Vennero accusati di diversi atti di ribellione e che, nonostante il perdono, avessero continuato a confabulare fra di loro. In base a queste accuse lui e gli altri nobili vennero giudicati colpevoli di tradimento di fronte a Henry Courtenay, I marchese di Exeter, nel ruolo di Lord grande intendente e molti altri pari.\nLa pena prevista per il loro reato era l'Hanged, drawn and quartered che venne commutato in decapitazione, Thomas venne giustiziato alla Torre il 30 giugno 1537, la sua testa venne appesa al London Bridge, mentre le cronache coeve vogliono che il suo corpo fosse stato sepolto presso i Padri cruciferi. Tuttavia se cos\u00ec fu dovette poi essere stato spostato e portato presso la chiesa di St.Botolph's Aldgate insieme agli altri Darcy, almeno prestando fede alla pietra tombale che vi si trova. Dopo la sua morte le sue propriet\u00e0 e i titoli vennero confiscati e tornarono alla corona, tuttavia il successore di Enrico, Edoardo VI d'Inghilterra, restitu\u00ec a George la baronia nel 1548, anche se si ritiene che fosse pi\u00f9 una nuova creazione che una restaurazione della precedente.\nNella serie I Tudors Thomas venne interpretato da Colm Wilkinson"}
{"id": "5018940", "revid": "125063081", "url": "https://it.wikipedia.org/wiki?curid=5018940", "title": "Cucina indonesiana", "text": "La cucina indonesiana (masakan Indonesia) \u00e8 la cucina dell'Indonesia ed \u00e8 molto variegata a causa della sua natura morfologica: un arcipelago di 6.000 isole abitate su 17.507 di cui \u00e8 composta. \nEsistono quindi molte cucine regionali, basate sulle culture indigene e sulle influenze straniere.\nNel corso della sua storia, l'Indonesia \u00e8 stata coinvolta in numerosi scambi commerciali a causa della sua ubicazione e delle sue risorse naturali. In pi\u00f9 le tecniche di cucina e gli ingredienti sono stati influenzati dall'India, dal Medio Oriente, dalla Cina ed infine dall'Europa.\nI commercianti spagnoli e portoghesi portarono i prodotti del Nuovo Mondo anche prima dell'arrivo della colonizzazione olandese.\nLe Molucche, conosciute anche come le \"isole speziate\" hanno contribuito all'introduzione di spezie native come chiodi di garofano e noce moscata, nella cucina indonesiana e globale.\nEsistono cinque principali metodologie di cucina in Indonesia: goreng (frittura), bakar o panggang (grigliatura), tumis (frittura agitata), rebus (bollitura) e, la pi\u00f9 comune, kukus,(cottura al vapore).\nAlcuni piatti popolari indonesiani sono: nasi goreng, gado-gado, sate, e soto che possono essere trovati ovunque nel paese e sono considerati i piatti nazionali indonesiani.\nLa cucina di Sumatra, ha subito influenze indiane e mediorientali, caratterizzandosi con carne al curry e verdure coe gulai, kari.\nLa cucina Giavanese \u00e8 per lo pi\u00f9 indigena, con leggere influenzi cinesi.\nLa cucina dell'Indonesia orientale \u00e8 lontanamente somigliante alla cucina polinesiana e melanesiana.\nAlcuni piatti famosi nati in Indonesia ora sono comuni in tutto il sud est asiatico. \nEssendo l'Indonesia il paese con pi\u00f9 fedeli musulmani al mondo non si trovano facilmente il maiale e bevande alcoliche, anche i crostacei non sono particolarmente utilizzati. \nPiatti come satay, manzo rendang e sambal sono consumati anche in Malaysia e a Singapore.\nPiatti a base di soia, come varianti di Tofu (tahu) e tempe sono molto diffusi.il riso \u00e8 molto importante per la regione dell'Asia infatti \u00e8 uno dei piatti tipici.\nUn altro cibo fermentato \u00e8 l'oncom, simile al tempe ma che non \u00e8 fatto da sola soia \u00e8 molto diffuso in Giava occidentale. Sempre a Giava si consuma il pecel, tipica insalata condita con salsa alle arachidi.\nSpezie e aromi.\nLa cucina indonesiana \u00e8, per molti versi, simile a quella indiana, le spezie come il cardamomo, l'anice stellato e in particolare il peperoncino sono alla base delle preparazioni tipiche.\nLa bevanda chai che consiste in un t\u00e8 aromatizzato con Cardamomo e altri aromi \u00e8 facilmente trovabile e consumabile nel nord del paese.\nL'agrodolce e il piccante sono gli aromi pi\u00f9 di tendenza nella cucina indonesiana e in generale del sud est asiatico.\nLa cucina indonesiana \u00e8 considerata, mediamente, una delle cucine pi\u00f9 speziate e piccanti del mondo assieme a quella etiope.\nInfluenze straniere.\nConosciuti anche in Indonesia, per il passato coloniale, sono i poffertjes olandesi, dei dolci di pastella fatti con lievito e farina di grano saraceno e serviti con zucchero a velo e burro. Di origine portoghese/malese \u00e8 la seri kaya, crema di cocco con uova e zucchero."}
{"id": "5018942", "revid": "767487", "url": "https://it.wikipedia.org/wiki?curid=5018942", "title": "Rompicapo a New York", "text": "Rompicapo a New York (\"Casse-t\u00eate chinois\") \u00e8 un film del 2013 diretto da C\u00e9dric Klapisch.\n\u00c8 una commedia romantica e fa da seguito a \"L'appartamento spagnolo\" del 2002 e a \"Bambole russe\" del 2005, entrambi diretti da Klapisch.\nTrama.\nXavier \u00e8 un quarantenne, sta assieme a Wendy, senza essere sposato nonostante lei lo desideri, ed \u00e8 padre di due figli. La sua vita si divide tra la famiglia e il lavoro da scrittore. Due eventi per\u00f2 sconvolgono la sua gi\u00e0 fragile stabilit\u00e0. Prima decide di donare il seme per aiutare Isabelle, l'amica lesbica, a diventare mamma, poi, improvvisamente, la sua compagna Wendy decide di lasciarlo e di partire per New York assieme al nuovo ricco compagno, portando con s\u00e9 i bambini.\nXavier decide di abbandonare Parigi per trasferirsi nella \"Grande Mela\" per non vivere lontano dai figli. Qui trova casa a Chinatown e inizia una nuova vita tra problemi burocratici, lavorativi e sentimentali. Le sue giornate si susseguono cariche di imprevisti e di incontri: cerca in tutti i modi di ottenere l'affidamento congiunto dei figli, organizza un matrimonio bianco per ottenere la cittadinanza americana, ospita Martine, la sua prima fidanzata, in un \"viaggio d'affari\", ma i due finiscono a letto insieme. Nel frattempo si occupa dei figli - compresa la nuova arrivata - e continua a scrivere il suo romanzo. Martine torna a New York per le vacanze di Pasqua, portando con s\u00e9 i due figli, e i due continuano a dormire assieme.\nTerminate le brevi vacanze Martine deve tornare a Parigi, i due si salutano ma qualcosa vibra nell'aria: Xavier capisce di essere legato alla ragazza, corre in strada e riesce a fermarla mentre sta salendo coi figli sull'autobus per l'aeroporto; le chiede di rimanere con lui l\u00ec a New York per cominciare una nuova vita assieme. Il romanzo di Xavier segue di pari passo il lieto fine sentimentale, facendo storcere il naso, durante l'ultima videotelefonata su Skype, all'editore parigino. Durante i titoli di coda vediamo Xavier, con la sua nuova famiglia allargata, finalmente felice: alla fine della trilogia, il cerchio si \u00e8 chiuso."}
{"id": "5018943", "revid": "486946", "url": "https://it.wikipedia.org/wiki?curid=5018943", "title": "Soupe \u00e0 l'oignon", "text": ""}
{"id": "5018946", "revid": "6923", "url": "https://it.wikipedia.org/wiki?curid=5018946", "title": "Distretto di Char Burjak", "text": ""}
{"id": "5018951", "revid": "767487", "url": "https://it.wikipedia.org/wiki?curid=5018951", "title": "Aaron Moorehead", "text": "Carriera.\nDopo non essere stato scelto nel Draft NFL 2003, Moorehead firm\u00f2 con gli Indianapolis Colts. In cinque anni di carriera tutti coi Colts, ricevette 31 passaggi per 330 yard e un touchdown. Diede tuttavia il suo contributo nei playoff del 2006 culminati nella vittoria del Super Bowl XLI quando ricevette complessivamente 5 passaggi per 41 yard. Aaron e suo padre Emery sono stati la prima coppia di padre e figlio prima a raggiungere e poi a vincere entrambi il Super Bowl."}
{"id": "5018953", "revid": "1543377", "url": "https://it.wikipedia.org/wiki?curid=5018953", "title": "NBA Development League 2014-2015", "text": "La stagione della NBA Development League 2014-2015 \u00e8 stata la quattordicesima edizione della NBA D-League. La stagione si \u00e8 conclusa con la vittoria dei Santa Cruz Warriors, che hanno sconfitto i Fort Wayne Mad Ants 2-0 nella serie finale, in una sorta di replay della finale della stagione precedente.\nSquadre partecipanti.\nGli Springfield Armor si sono trasferiti a Walker nel Michigan, assumendo la nuova denominazione di Grand Rapids Drive. Anche i Tulsa 66ers si trasferirono, ad Oklahoma City, assumendo la denominazione di Oklahoma City Blue. Gli Austin Toros cambiarono denominazione in Austin Spurs. Venne ammessa inoltre la nuova squadra dei Westchester Knicks.\nPlayoffs.\nNBA D-League Finals.\nGara 1\nGara 2"}
{"id": "5018958", "revid": "1008765", "url": "https://it.wikipedia.org/wiki?curid=5018958", "title": "Catena del Ruwenzori", "text": ""}
{"id": "5018960", "revid": "15756", "url": "https://it.wikipedia.org/wiki?curid=5018960", "title": "Monte Tudaio", "text": "Il monte Tudaio \u00e8 una cima alta 2.140 che si trova nel territorio comunale di Vigo di Cadore, in provincia di Belluno.\nPoco sotto la sua sommit\u00e0 si trovano i resti del forte Tudaio, un forte italiano costruito ai tempi della prima guerra mondiale per prevenire attacchi da parte delle truppe austro-ungariche lungo la val d'Anisei o dal Centro Cadore.\nDescrizione.\nEsso rappresenta uno dei primi contrafforti delle Dolomiti e grazie alla sua posizione gode di un buon panorama dall'alta val Piave alla val d'Ansiei. Sulla cima del monte si trovano i resti del forte Tudaio dove in mezzo alle macerie, svettano molteplici antenne.\nPer raggiungere la cima di questo monte esistono due vie che partono entrambe dal parcheggio presso il locale Pino Solitario a circa 878 m, in localit\u00e0 Pini\u00e8 di Vigo di Cadore."}
{"id": "5018961", "revid": "120763929", "url": "https://it.wikipedia.org/wiki?curid=5018961", "title": "Disney Channel (Ungheria)", "text": "Disney Channel \u00e8 un canale televisivo ungherese di propriet\u00e0 della Walt Disney Company e versione locale della rete statunitense omonima.\nStoria.\nNel novembre del 2000 viene lanciato il canale Fox Kids. Il 18 aprile 2004, quest'ultimo lancia \"Jetix\" come blocco della trasmissione. Il 1\u00ba gennaio 2005 Jetix rimpiazza Fox Kids. Dall'11 agosto 2008 attiva una sezione della programmazione chiamata \"Disney Stars\" con cartoni come \"Kim Possible\", \"Phineas e Ferb\", \"\" e serie televisive come \"Hannah Montana\" e \"I maghi di Waverly\".\nIl 19 settembre 2009 Jetix viene sostituito da Disney Channel, raggiungendo la prima posizione tra le TV pi\u00f9 seguite dai bambini.\nPalinsesto.\nFilm.\nOltre per le serie televisive e i cartoni, il palinsesto di Disney Channel si contraddistingue anche per la visione di film. I titoli sono gli stessi della programmazione statunitense con doppiaggio in ungherese."}
{"id": "5018962", "revid": "767487", "url": "https://it.wikipedia.org/wiki?curid=5018962", "title": "Robert Ellis (scenografo)", "text": ""}
{"id": "5018965", "revid": "300067", "url": "https://it.wikipedia.org/wiki?curid=5018965", "title": "Springfield Armor", "text": ""}
{"id": "5018966", "revid": "212348", "url": "https://it.wikipedia.org/wiki?curid=5018966", "title": "Mateo Benigno de Moraza", "text": "Biografia.\nMoraza impar\u00f2 latino e scienze umane nel convento di Santo Domingo, e dopo studio legge in Valladolid. Nel 1840 \u00e8 diventato dottore in legge. Moraza si \u00e8 distinto come oratore ed ardente fautore dei \"fueros\" baschi. Nel centro storico di Vitoria si trovano la strada \"Mateo Benigno de Moraza\" ed una statua a lui dedicate."}
{"id": "5018969", "revid": "287204", "url": "https://it.wikipedia.org/wiki?curid=5018969", "title": "Atlante Telliano", "text": "L'Atlante Telliano (in berbero: \u2d30\u2d5f\u2d4d\u2d30\u2d59 \u2d53\u2d38\u2d54\u2d30\u2d54\u2d3b\u2d4f, \"A\u1e6dlas u\u1e0fraren\" o \u2d30\u2d5f\u2d4d\u2d30\u2d59 \u2d30\u2d5c\u2d3b\u2d4d\u2d4d\u2d49, \"A\u1e6dlas atelli\"; ) \u00e8 una catena montuosa situata prevalentemente nel nord dell'Algeria, ma che si prolunga per un breve tratto anche nella Tunisia occidentale.\n\u00c8 parte della catena montuosa dell'Atlante.\nCaratteristiche.\n\u00c8 costituito da una catena di montagne che si estende lungo la costa per circa 1500 chilometri. Il suo punto pi\u00f9 alto \u00e8 il monte Lalla-Khad\u00eedja, che si eleva fino a 2308 metri d'altezza nel massiccio della Djurdjura, in Algeria.\nL'Atlante telliano forma, assieme all'Atlante sahariano, pi\u00f9 a sud, due gruppi di rilievi paralleli che si avvicinano procedendo verso est. I due Atlanti tendono a confondersi nell'est dell'Algeria e in Tunisia.\nA ovest l'Atlante telliano \u00e8 delimitato, nella regione dell'Orania, dal Rif (Marocco).\nGli abitanti dell'Atlante telliano sono berberi (\"imazighen\").\nEntro queste due gigantesche barriere naturali si estendono vaste pianure e altopiani, fertili e ricchi di flora e di fauna. Tra questi sono da ricordare la valle del Ch\u00e9lif, la pianura di S\u00e9tif e la valle della Hodna.\nSuddivisione.\nL'Atlante Telliano comprende da ovest verso est:"}
{"id": "5018972", "revid": "287204", "url": "https://it.wikipedia.org/wiki?curid=5018972", "title": "Campionato mondiale di enduro 2013", "text": "Il Campionato mondiale di enduro 2013, ventiquattresima edizione dalla sua istituzione, ha avuto inizio il 16 marzo e si \u00e8 conclusa l'8 settembre dopo 7 prove.\nE1.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 &gt;\n!width=5%|Punti\nE2.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 &gt;\n!width=5%|Punti\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 &gt;\n!width=5%|Punti"}
{"id": "5018973", "revid": "3115", "url": "https://it.wikipedia.org/wiki?curid=5018973", "title": "Raffaele Albertella", "text": "Biografia.\nStudi\u00f2 all'Accademia di Brera sotto la guida di Aldo Carpi.\nProduzione artistica.\nVincitore del Premio Durini per l'acquarello, partecip\u00f2 alla II Quadriennale di Roma nel 1935 e alla Mostra dei sette di Brera nel 1937. In quell'occasione, contemporaneamente impegnato in un'altra personale a Cannobio, pot\u00e9 esporre solo sei dipinti, tra cui la ben riuscita \"Famiglia del pittore\"; per l'occasione, scrisse Leonardo Borgese sul Corriere della Sera: \u00abAlbertella, guardando i primitivi, risolve il suo lirismo in costruzioni formali di raffinata ingenuit\u00e0\u00bb\n\u00abAbile affreschista\u00bb, Albertella affresc\u00f2 la volta della parrocchiale di Santa Maria a Cogoleto (1939) e l'abside della chiesa di Santa Maria Immacolata e San Marziano a Pegli (1944-45). Esegu\u00ec inoltre alcuni affreschi nella Chiesa di Santa Maria del Suffragio a Milano (1946) e le vetrate del Palazzo del Governo a La Spezia (1957).\nDipinti di Albertella sono conservati a Milano presso la Pinacoteca di Brera e la Galleria d'arte moderna."}
{"id": "5018975", "revid": "481666", "url": "https://it.wikipedia.org/wiki?curid=5018975", "title": "Robert J. Ellis", "text": ""}
{"id": "5018981", "revid": "287204", "url": "https://it.wikipedia.org/wiki?curid=5018981", "title": "Euro Beach Soccer League 2014", "text": "L'Euro Beach Soccer League 2014 \u00e8 la 17\u00aa edizione di questo torneo."}
{"id": "5018983", "revid": "1543377", "url": "https://it.wikipedia.org/wiki?curid=5018983", "title": "Atlante Sahariano", "text": "L'Atlante sahariano (), o pre-sahariano, costituisce la parte meridionale del massiccio dell'Atlante. \u00c8 situato prevalentemente in Algeria. La vetta pi\u00f9 alta della catena \u00e8 il Djebel Ch\u00e9lia, nell'Aur\u00e8s (Algeria), che raggiunge i 2328 m di altezza.\nComprende vari gruppi montuosi, che spesso prendono il nome dalle popolazioni berbere che vi abitano: i monti degli Ksour (Djebel A\u00efssa, 2236 m), il Djebel Amour, i monti degli Oulad-Na\u00efl, il massiccio dell'Aur\u00e8s (Djebel Chelia, 2328 m), i monti dei Nemencha e via dicendo. Questa catena precede gli altopiani del Sahara."}
{"id": "5018984", "revid": "287204", "url": "https://it.wikipedia.org/wiki?curid=5018984", "title": "Westchester Knicks", "text": "I Westchester Knicks sono una squadra di pallacanestro di White Plains che milita nella NBA Development League, il campionato professionistico di sviluppo della National Basketball Association.\nStoria della franchigia.\nLa franchigia venne creata a White Plains nel maggio del 2014.\nSquadre NBA affiliate.\nI Westchester Knicks sono affiliati alle seguenti squadre NBA: New York Knicks."}
{"id": "5018999", "revid": "180559", "url": "https://it.wikipedia.org/wiki?curid=5018999", "title": "Ahmed Maher (attivista politico)", "text": "\u00c8 cofondatore del Movimento giovanile del 6 aprile, una delle principali organizzazioni che ha promosso la protesta popolare contro il regime di Mubarak nel 2011."}
{"id": "5019000", "revid": "4711", "url": "https://it.wikipedia.org/wiki?curid=5019000", "title": "White Plains, New York", "text": ""}
{"id": "5019002", "revid": "4711", "url": "https://it.wikipedia.org/wiki?curid=5019002", "title": "Hidalgo, Texas", "text": ""}
{"id": "5019003", "revid": "4711", "url": "https://it.wikipedia.org/wiki?curid=5019003", "title": "El Segundo, California", "text": ""}
{"id": "5019006", "revid": "1935274", "url": "https://it.wikipedia.org/wiki?curid=5019006", "title": "\u02bfAbd All\u0101h ibn \u02bfAmr ibn al-\u02bf\u0100\u1e63", "text": "\u02bfAbd All\u0101h b. \u02bfAmr b. al-\u02bf\u0100\u1e63 fu uno dei primi musulmani a raccogliere tradizioni del profeta Maometto che potessero avere interesse giuridico e morale (\"\u1e25ad\u012bth\"), intitolato \"al-\u1e62a\u1e25\u012bfa al-\u1e63\u0101diqa\" (\"Il foglio veritiero\", ).\nFiglio di \u02bfAmr b. al-\u02bf\u0100\u1e63, si convert\u00ec un anno prima del padre e la sua conoscenza del pensiero islamico era tale da meritare la considerazione dello stesso Profeta e di Ab\u016b Hurayra, che sinceramente ammetteva la maggior dottrina di \u02bfAbd All\u0101h, tanto da dire:\nossia \u00ab\"Non c'\u00e8 nessuno che abbia conoscenza di un maggior numero di tradizioni di me sull'Inviato di Dio, tranne \u02bfAbd All\u0101h b. \u02bfAmr ed egli le ha scritte e io no\"\u00bb. \nIl contenuto del suo lavoro fu incorporato da pi\u00f9 tardi da Ahmad ibn Hanbal nel suo \"Musnad\"."}
{"id": "5019011", "revid": "695564", "url": "https://it.wikipedia.org/wiki?curid=5019011", "title": "Effetti sonori", "text": ""}
{"id": "5019013", "revid": "767487", "url": "https://it.wikipedia.org/wiki?curid=5019013", "title": "Solo (film 1996)", "text": "Solo \u00e8 un film statunitense del 1996 diretto da Norberto Barba e ispirato al romanzo \"Weapon\" di Robert Mason.\nTrama.\nSolo, un cyborg addestrato per combattere in guerra, viene spedito in America Latina per sedare una rivolta civile e sterminare i ribelli. Tuttavia, grazie ad un chip innestatogli dal suo inventore Bill Stewart, Solo sperimenta i sentimenti e decide di schierarsi dalla parte dei rivoltosi combattendo per la loro libert\u00e0."}
{"id": "5019015", "revid": "767487", "url": "https://it.wikipedia.org/wiki?curid=5019015", "title": "T.J. Jones", "text": " Fu scelto nel corso del sesto giro (189\u00ba assoluto) del Draft NFL 2014. Al college gioc\u00f2 a football all'Universit\u00e0 di Notre Dame.\nCarriera professionistica.\nDetroit Lions.\nJones fu scelto nel corso del sesto giro del Draft 2014 dai Detroit Lions. Dopo non essere mai sceso in campo nella sua prima stagione, debutt\u00f2 come professionista nella settimana 3 del 2015 contro i Denver Broncos. Nel penultimo turno contro i San Francisco 49ers segn\u00f2 il primo touchdown in carriera su un passaggio da 29 yard di Matthew Stafford."}
{"id": "5019018", "revid": "949861", "url": "https://it.wikipedia.org/wiki?curid=5019018", "title": "Palazzo Don\u00e0 della Trezza", "text": ""}
{"id": "5019020", "revid": "287204", "url": "https://it.wikipedia.org/wiki?curid=5019020", "title": "Suomen Cup 2014", "text": "La Suomen Cup 2014 \u00e8 stata la 60\u00aa edizione della coppa di Finlandia di calcio. \u00c8 iniziata il 29 dicembre 2013 e si \u00e8 conclusa il 1\u00ba novembre 2014 con la finale. L'HJK ha vinto la coppa per la dodicesima volta, battendo l'Inter Turku dopo i tiri di rigore.\nFormula.\nLa formula prevede turni a eliminazione diretta con partite di sola andata. Le squadre di Kolmonen (quarta divisione) o di una serie inferiore partecipano al primo turno. Nel quarto turno entrano in gioco le squadre di Ykk\u00f6nen (seconda divisione) e Kakkonen (terza divisione). Le squadre della Veikkausliiga entrano a partire tra il quinto e il settimo turno.\nPrimo turno.\nIn questo turno hanno partecipato i 70 club iscritti dal quarto livello finlandese e al di sotto, mentre le altre 31 squadre da divisioni inferiori sono passate direttamente al turno successivo. Questi incontri hanno avuto luogo tra il 29 dicembre 2013 e l'8 febbraio 2014.\nSecondo turno.\nIn questo turno hanno partecipato 66 squadre dal quarto livello finlandese e al di sotto. Queste partite si sono disputate tra l'11 gennaio 2014 e il 22 febbraio 2014."}
{"id": "5019021", "revid": "1444886", "url": "https://it.wikipedia.org/wiki?curid=5019021", "title": "Ugo Boghetta", "text": "Biografia.\nDopo avere conseguito il diploma di elettrotecnico, diventa ferroviere.\nGi\u00e0 militante del partito Democrazia Proletaria presso la sezione di Bologna, nel settembre 1985 \u00e8 protagonista di una contestazione all'allora segretario generale della UIL Giorgio Benvenuto lanciandogli una torta in faccia e motivandone il gesto per l'appoggio acritico del sindacato al taglio della scala mobile operato dal governo Craxi nello stesso anno.\nCandidato alle elezioni europee del 1989 per DP nella circoscrizione dell'Italia nord-orientale, ottiene 703 preferenze e non viene eletto.\nParlamentare del Partito della Rifondazione Comunista durante la XI, XII e XIII legislatura, dal 1992 al 2001. Membro della Commissione Lavoro e della Commissione Trasporti durante la XII legislatura, ne \u00e8 stato vicepresidente dal 1994 al 1996. Membro della Commissione Lavoro Pubblica e Privato durante la XIII legislatura, ne \u00e8 stato vicepresidente dal 1996 al 1997.\nIl 17 novembre 1997 \u00e8 coinvolto in una rissa all'interno di Palazzo Montecitorio insieme con i parlamentari Ramon Mantovani e Famiano Crucianelli contro Mario Borghezio, Luciano Dussin ed Enrico Cavaliere.\nIn precedenza \u00e8 stato consigliere comunale a Bologna, dapprima dal 30 settembre 1985 - a seguito delle dimissioni del consigliere Fabio Alberti - per il gruppo consiliare di Democrazia Proletaria, poi dal 6 maggio 1990 fino al 12 ottobre 1992 - quando si dimette a seguito dell'avvenuta elezione al Parlamento - sempre per il gruppo consiliare di Democrazia Proletaria. Alle elezioni comunali di Bologna del 1995 \u00e8 candidato sindaco per il PRC, ottenendo 20443 voti (pari a oltre il 7%) ed \u00e8 eletto consigliere comunale; si dimette il 21 maggio 1995 proseguendo l'attivit\u00e0 parlamentare. Rimane a Montecitorio fino al 2001. Successivamente \u00e8 membro della Direzione Nazionale del PRC e, dal 2009 al 2012, segretario regionale del Partito in Lombardia.\nIl 4 aprile 2017, poco dopo il X Congresso del partito, annuncia la sua uscita da Rifondazione Comunista, in polemica sia con la maggioranza sia con la minoranza dell'ultimo congresso e motivando la sua decisione per la scarsa attenzione del PRC e degli altri partiti della sinistra radicale ai temi della sicurezza, sovranit\u00e0 nazionale e immigrazione.\nNel maggio 2018, assieme a Carlo Formenti a Mimmo Porcaro, crea l'associazione politico-culturale \"Rinascita! Per un'Italia sovrana e socialista\".\nNel 2021 aderisce a Italexit, nuovo movimento fondato dal senatore Gianluigi Paragone."}
{"id": "5019022", "revid": "1581726", "url": "https://it.wikipedia.org/wiki?curid=5019022", "title": "Algoritmo di Baum-Welch", "text": "L'algoritmo di Baum-Welch viene usato in elettrotecnica, informatica, informatica statistica e bioinformatica per trovare i parametri incogniti di un modello di Markov nascosto (HMM). Si avvale di un algoritmo forward-backward che prende il nome di Leonard Esau Baum e Lloyd Richard Welch.\nDescrizione.\nDato un HMM (Hidden Model Markov) e una sequenza di simboli osservabili o un insieme di tali sequenze, l'algoritmo di Baum-Welch permette di trovare l'insieme pi\u00f9 probabile per il quale si possano dichiarare le probabilit\u00e0 di uscita e di transizione (ovvero le matrici formula_1 ed formula_2). L'algoritmo segue il modello di Expectation-Maximization, nel quale inizializziamo una stima grezza delle matrici formula_2 e formula_1.\nNella prima fase generiamo la matrice formula_5 e formula_6, e la matrice formula_7 cos\u00ec definita formula_8.\nNella seconda fase calcoliamo le matrici formula_9 e formula_10 nel seguente modo: formula_9 \u00e8 data dal rapporto del numero di volte in cui passiamo dallo stato formula_12-esimo allo stato formula_13-esimo e il numero di volte che passiamo dallo stato formula_12-esimo a qualunque altro stato; formula_10 \u00e8 data dal rapporto del numero di volte in cui dallo stato i-esimo emetto il simbolo formula_16 e il numero di volte in cui da uno stato formula_12-esimo passa ad un simbolo qualunque. Tali matrici verranno sostituite ad formula_2 e formula_1, reiterando finch\u00e9 i miglioramenti saranno significativi e le matrici saranno stabilizzate."}
{"id": "5019024", "revid": "949861", "url": "https://it.wikipedia.org/wiki?curid=5019024", "title": "Palazzina Marioni", "text": ""}
{"id": "5019029", "revid": "110157", "url": "https://it.wikipedia.org/wiki?curid=5019029", "title": "Serie A2 d'Eccellenza 1996-1997", "text": "Il campionato di Serie A2 d'Eccellenza di pallacanestro femminile 1996-1997 \u00e8 stato il terzo disputato, nonch\u00e9 il secondo livello della settantunesima stagione italiana.\nSono state promosse in Serie A1 Vicenza e Chieti. A causa delle molte rinunce (due nella massima serie, due nella Serie A2 d'Eccellenza), sono state ripescate le tre le squadre retrocesse in Serie A2."}
{"id": "5019030", "revid": "120763784", "url": "https://it.wikipedia.org/wiki?curid=5019030", "title": "Disney Channel (Repubblica Ceca)", "text": "Disney Channel \u00e8 un canale televisivo ceco di propriet\u00e0 della Walt Disney Company e versione locale della rete statunitense omonima.\nStoria.\nNel 2009 viene annunciato dalla Disney che in alcuni Stati (tra cui Repubblica Ceca, Ungheria, Slovacchia e Bulgaria) avranno la versione locale di Disney Channel. Nella Repubblica Ceca sostituisce Jetix dal 19 settembre 2009.\nDal 3 maggio 2011 Disney Channel Repubblica Ceca utilizza lo stesso logo della versione statunitense.\nPalinsesto.\nFilm.\nOltre per le serie televisive e i cartoni, il palinsesto di Disney Channel si contraddistingue anche per la visione di film. I titoli sono gli stessi della programmazione statunitense con doppiaggio in ceco.\nDiffusione.\nIl canale \u00e8 disponibile via satellite attraverso le piattaforme Skylink, CS Link, UPC Direct, Digi TV e T-Mobile Televize e invece via IPTV su O2TV e Netbox."}
{"id": "5019036", "revid": "771611", "url": "https://it.wikipedia.org/wiki?curid=5019036", "title": "Hercules CF", "text": ""}
{"id": "5019039", "revid": "580", "url": "https://it.wikipedia.org/wiki?curid=5019039", "title": "Metodo di Nelder-Mead", "text": "Il metodo Nelder-Mead, noto anche come metodo del simplesso (da non confondere con l'omonimo metodo di programmazione lineare) o metodo ameba, \u00e8 un metodo di ottimizzazione non lineare di funzioni definite su un dominio a \"n\" dimensioni. \u00c8 un metodo di ricerca euristica che pu\u00f2 convergere a punti non stazionari nel caso di problemi risolubili con metodi alternativi. Il metodo prende il nome dai matematici John Nelder e Roger Mead, che l'hanno pubblicato nel 1965.\nConsiderazioni generali.\nIl metodo non fa uso delle derivate e si basa sul concetto di simplesso, un particolare tipo di politopo con n+1 vertici in uno spazio ad n dimensioni; esempi di simplesso sono un segmento in una retta, un triangolo nel piano, un tetraedro nello spazio etc. Il metodo approssima il punto di ottimo locale di un problema in n variabili quando la funzione obiettivo \u00e8 liscia ed unimodale.\nIl metodo genera una nuova posizione di test estrapolando il comportamento della funzione obiettivo valutata in ogni punto del dominio ai vertici di un simplesso. L'algoritmo quindi sceglie uno di questi punti, da rimpiazzare con un nuovo punto. Il passo pi\u00f9 semplice \u00e8 rimpiazzare il punto pi\u00f9 lontano dall'ottimo con il centroide dei restanti n punti: se la valutazione nel nuovo punto \u00e8 migliore rispetto al punto corrente, si continua la ricerca con andamento esponenziale nella direzione individuata dal punto, altrimenti si cerca in direzione di un punto che fornisca una valutazione migliore.\nA differenza dei moderni metodi di ottimizzazione, il metodo di Nelder\u2013Mead pu\u00f2 convergere su punti non stazionari se il problema non soddisfa condizioni pi\u00f9 forti. Il metodo \u00e8 stato migliorato significativamente gi\u00e0 dal 1979.\nEsistono diverse varianti del metodo, a seconda della natura del problema da risolvere. Una tecnica comune prevede l'impiego di un piccolo simplesso di ampiezza costante che segue in maniera approssimativa la direzione del gradiente (che rappresenta la direzione di massima variazione della funzione).\nPossibile formulazione del metodo Nelder-Mead.\n\"Nota\": formula_21, formula_22, formula_23 e formula_24 sono rispettivamente i coefficienti di riflessione, espansione, contrazione e riduzione. I valori pi\u00f9 comunemente impiegati sono formula_25, formula_26, formula_27 e formula_28.\nPer la riflessione, essendo formula_3 il vertice associato al maggior valore, ci si aspetta di trovare un valore pi\u00f9 basso nella riflessione di formula_3 nella faccia opposta formata da tutti i vertici formula_31 escluso formula_3. Per l'espansione, se il punto riflesso formula_7 \u00e8 il nuovo minimo tra i vertici ci si aspetta di trovare valori interessanti nella direzione da formula_2 verso formula_7. Per quanto riguarda la contrazione, se formula_36 ci si aspetta un valore migliore dentro il simplesso formato dai vertici formula_31. Infine, la riduzione gestisce il raro caso nel quale la contrazione aumenta il valore di formula_38, cosa che non succede verosimilmente quando si \u00e8 sufficientemente vicino ad un punto di minimo non singolare. La determinazione del simplesso iniziale \u00e8 importante, in quanto un simplesso iniziale troppo piccolo pu\u00f2 portare ad una ricerca locale, aumentando il rischio di insuccesso. Per tale motivo, il simplesso iniziale deve essere costruito accuratamente e facendo attenzione alla natura del problema."}
{"id": "5019042", "revid": "339392", "url": "https://it.wikipedia.org/wiki?curid=5019042", "title": "Segmento STAR", "text": ""}
{"id": "5019043", "revid": "771611", "url": "https://it.wikipedia.org/wiki?curid=5019043", "title": "St Andrews Stadium", "text": ""}
{"id": "5019045", "revid": "287204", "url": "https://it.wikipedia.org/wiki?curid=5019045", "title": "Internet of Things", "text": ""}
{"id": "5019046", "revid": "287204", "url": "https://it.wikipedia.org/wiki?curid=5019046", "title": "IEEE 802-1aq", "text": ""}
{"id": "5019048", "revid": "949861", "url": "https://it.wikipedia.org/wiki?curid=5019048", "title": "Palazzo Contarini Polignac", "text": ""}
{"id": "5019050", "revid": "767487", "url": "https://it.wikipedia.org/wiki?curid=5019050", "title": "John Mintoff", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la nazionale maltese ha esordito nel 2012."}
{"id": "5019051", "revid": "827882", "url": "https://it.wikipedia.org/wiki?curid=5019051", "title": "Palazzo Barbarigo (disambigua)", "text": ""}
{"id": "5019053", "revid": "287204", "url": "https://it.wikipedia.org/wiki?curid=5019053", "title": "Montalbano (vino)", "text": ""}
{"id": "5019055", "revid": "767487", "url": "https://it.wikipedia.org/wiki?curid=5019055", "title": "Jean-Pierre Mifsud Triganza", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la Nazionale maltese ha esordito nel 2008."}
{"id": "5019056", "revid": "288300", "url": "https://it.wikipedia.org/wiki?curid=5019056", "title": "Jean Pierre Mifsud Triganza", "text": ""}
{"id": "5019058", "revid": "716642", "url": "https://it.wikipedia.org/wiki?curid=5019058", "title": "Josef Mifsud", "text": "Carriera.\nClub.\nHa giocato nella massima serie del campionato maltese con varie squadre. Nel corso degli anni ha anche giocato 2 partite nei turni preliminari di Champions League ed una partita nei turni preliminari di Europa League.\nNazionale.\nTra il 2007 ed il 2008 ha giocato complessivamente 6 partite con la nazionale maltese."}
{"id": "5019061", "revid": "599013", "url": "https://it.wikipedia.org/wiki?curid=5019061", "title": "Adrian Mifsud", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la Nazionale maltese ha giocato 15 partite dal 1999 al 2003."}
{"id": "5019062", "revid": "767487", "url": "https://it.wikipedia.org/wiki?curid=5019062", "title": "The Illustrious Prince", "text": "The Illustrious Prince \u00e8 un film muto del 1919 diretto da William Worthington.\nTrama.\nIl principe giapponese Maiyo si reca in Inghilterra alla ricerca dell'uomo responsabile del suicidio di suo padre, rovinato finanziariamente da un truffatore inglese. A Londra, Maiyo si accorge che la duchessa di Devenham, la moglie del suo migliore amico, sembra avere una relazione con il conte de La Mer. Il principe cerca di mettere in guardia l'amico sul conte che Soto, il suo domestico, riconosce come l'uomo che ha causato la morte del padre di Maiyo.\nIn una notte nebbiosa, il conte viene trovato morto nel taxi che gli serviva per fuggire con la duchessa, ucciso dalla medesima spada che era stata usata dal padre di Maiyo per il suicidio. Tutto lascia credere che l'autore del delitto sia il principe e Penelope, la sorella di Devenham, innamorato di Maiyo, lo supplica di fuggire prima di essere arrestato. Il principe, per\u00f2, si rifiuta di compiere un atto cos\u00ec vile. Sar\u00e0 per\u00f2 Soto a confessare il delitto compiuto per vendicare la figlia, disonorata anni prima dal conte. Riconosciuta l'innocenza del principe, egli viene liberato. Le barriere razziali, per\u00f2, impediscono che lui e Penelope possano sposarsi e i due si lasciano dopo un triste addio.\nProduzione.\nIl film fu prodotto dalla Haworth Pictures Corporation.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche degli Stati Uniti il 2 novembre 1919. In Francia, fu distribuito con il titolo \"Le Prince myst\u00e9rieux\"."}
{"id": "5019068", "revid": "819238", "url": "https://it.wikipedia.org/wiki?curid=5019068", "title": "Stazione di Colonna (STEFER)", "text": ""}
{"id": "5019070", "revid": "125284230", "url": "https://it.wikipedia.org/wiki?curid=5019070", "title": "Forte Tudaio", "text": "Il forte Tudaio \u00e8 stato un forte militare italiano, situato sulla cima del monte Tudaio nel territorio comunale di Vigo di Cadore, in Provincia di Belluno.\nDescrizione.\nL'incrocio tra le valli d'Ansiei, Comelico e Carnia dovevano essere ben protette e per questo sin dal 1905 si inizi\u00f2 a costruire il forte di Col Piccolo. Solo in seguito, nel 1908, si iniziava a ipotizzare che questo non fosse sufficiente; era necessaria una struttura con una migliore vista. Dopo diverse ipotesi, il cap. F. Pecco decise per il monte Tudaio, in quanto da l\u00ec si potevano controllare diversi punti d'accesso, come il passo di Monte Croce di Comelico, Misurina e quindi la val d'Ansiei ed infine il passo della Mauria.\nIl 1911 fu l'anno in cui si iniziarono i lavori, nonostante gi\u00e0 negli anni precedenti si iniziava a costruire una strada in grado di far raggiungere il materiale in quota. Il forte costruito in calcestruzzo, su 3 piani, aveva la classica forma a \"U\", di dimensioni pari a 37 x 15 metri. Al suo interno furono preparati quattro postazioni cilindriche per poter alloggiare altrettanti cannoni da 149 AL 35, oltre a 4 mitragliatrici Gardner mod. 1886. In totale al forte era prevista una guarnigione pari a 300 soldati, che potevano essere riforniti anche da due teleferiche. Come gli altri forti, anche questo era dotato di un pozzo per l'acqua, un forno per il pane, una polveriera, una cinta muraria e alcune trincee per migliorarne la difesa.\nSi ricordano alcune azioni prese dal forte, ovvero nella notte tra il 6 e il 7 novembre 1917 si bombardarono le postazioni nemiche presso il passo Monte Croce di Comelico e monte Cavallino. Gli italiani decisero di abbandonare la struttura togliendo gli otturatori dai cannoni, ma senza riuscire a danneggiarle del tutto. Nonostante non fosse mai stato al centro di scontri, dopo che gli italiani lo abbandonarono, gli austriaci lo fecero saltare prima di ritirarsi, tra il 18 e il 26 ottobre del 1918.\nIl forte oggi.\nDopo il termine della grande guerra, e non essendo stato strategicamente interessante durante la seconda guerra mondiale, il forte fu depredato dai recuperanti. Oggi invece il forte \u00e8 meta turistica, facilmente raggiungibile in 4 ore circa.\nNel 2001, grazie ad un'opera di restauro si sono portate alcune guide e pannelli esplicativi presso la struttura."}
{"id": "5019072", "revid": "1022352", "url": "https://it.wikipedia.org/wiki?curid=5019072", "title": "Forza vitale", "text": ""}
{"id": "5019079", "revid": "599013", "url": "https://it.wikipedia.org/wiki?curid=5019079", "title": "Ferdinando Rebecchi", "text": "Carriera.\nDalla stagione 1919-1920 alla stagione 1925-1926 ha disputato 65 partite di campionato e realizzato 17 reti nel Parma. Nella stagione 1921-22 ha disputato la stagione con lo Spezia."}
{"id": "5019082", "revid": "486946", "url": "https://it.wikipedia.org/wiki?curid=5019082", "title": "Edizione della Normale", "text": ""}
{"id": "5019083", "revid": "1305772", "url": "https://it.wikipedia.org/wiki?curid=5019083", "title": "MV Agusta 125 Motore Lungo", "text": "La MV Agusta 125 \"motore lungo\", pi\u00f9 comunemente conosciuta come \"carter lungo\" fu una motoleggera di cilindrata 125 a 4 marce realizzata nei primi anni cinquanta dalla nota casa motociclistica di Cascina Costa.\nLa \"motore lungo\" fu la terza versione di 125 da competizione realizzata da MV Agusta, preceduta dalla 125 \"Valenza\" a 3 marce e dalla prima 125 4 marce comunemente nota anche come \"carter corto\" per differenziarla dalla successiva \"carter lungo\".\nLa denominazione \"motore lungo\" deriva dalla forma allungata in avanti del carter motore, necessaria per far posto ad uno speciale magnete Marelli a due scintille che permetteva alla moto di sviluppare una potenza di 12 cavalli a 9000 giri.\nLa moto si diffuse soprattutto nel settore corse, dove le sue caratteristiche di competitivit\u00e0 e prezzo contenuto ben si sposavano con le esigenze di chi in quegli anni iniziava la carriera di corridore.\nFurono realizzate due versioni della moto: la versione stradale, completa di fanaleria, e la versione sportiva, denominata tipo \"competizione\".\nPresentata ufficialmente l'anno precedente, la produzione di questo modello si estese dal 1950 al 1953, anno in cui fu definitivamente soppiantata da nuovi modelli."}
{"id": "5019087", "revid": "271907", "url": "https://it.wikipedia.org/wiki?curid=5019087", "title": "Jen Psaki", "text": "Biografia.\nDi origini greche e polacche, la Psaki nacque nel Connecticut. Dopo gli studi al college si interess\u00f2 alla politica e divenne una collaboratrice di alcuni esponenti del partito democratico fra cui John Kerry. Dopo essere stata portavoce della \"Democratic Congressional Campaign Committee\", si un\u00ec allo staff di Barack Obama e prese parte alla campagna elettorale per le presidenziali del 2008.\nQuando Obama fu eletto Presidente, la Psaki fu assunta come vice del portavoce della Casa Bianca Robert Gibbs, poi qualche mese dopo venne promossa vicedirettore delle comunicazioni. Nel 2011 lasci\u00f2 la Casa Bianca per accettare l'incarico di vicepresidente del \"Global Strategy Group\", un'importante societ\u00e0 di pubbliche relazioni di Washington. L'anno seguente torn\u00f2 a lavorare per Obama con l'incarico di portavoce della sua campagna elettorale per la rielezione.\nNel 2013 Obama la scelse per succedere a Victoria Nuland nel ruolo di portavoce del Dipartimento di Stato degli Stati Uniti d'America. Occupandosi spesso della questione ucraina, la Psaki divenne una vera e propria celebrit\u00e0 per la stampa russa, che la rese bersaglio di numerose critiche.\nIl 1\u00ba aprile 2015 venne scelta dal presidente Barack Obama come nuovo direttore delle comunicazioni della Casa Bianca. Prese il posto di Jennifer Palmieri che lasci\u00f2 l'incarico per seguire la campagna elettorale di Hillary Clinton. Occup\u00f2 quel ruolo fino alla fine dell'amministrazione Obama. Il 7 febbraio 2017 Psaki ha iniziato a lavorare come commentatore politico sulla CNN. \nNel novembre 2020 Psaki ha lasciato la CNN e si \u00e8 unita al team di transizione Biden-Harris. Il 29 novembre 2020 \u00e8 stata nominata portavoce della Casa Bianca per la futura amministrazione Biden.\nVita privata.\nNel 2010 Psaki si \u00e8 sposata con Gregory Mecher, vicedirettore delle finanze del Comitato per la campagna democratica al Congresso, da cui ha avuto due figli."}
{"id": "5019089", "revid": "438678", "url": "https://it.wikipedia.org/wiki?curid=5019089", "title": "Lavra", "text": ""}
{"id": "5019092", "revid": "1008765", "url": "https://it.wikipedia.org/wiki?curid=5019092", "title": "Montagne del ruwenzori", "text": ""}
{"id": "5019098", "revid": "463686", "url": "https://it.wikipedia.org/wiki?curid=5019098", "title": "Agenzia Nazionale per la Protezione dell'Ambiente", "text": ""}
{"id": "5019103", "revid": "887364", "url": "https://it.wikipedia.org/wiki?curid=5019103", "title": "Ti-ligre", "text": ""}
{"id": "5019105", "revid": "887364", "url": "https://it.wikipedia.org/wiki?curid=5019105", "title": "Leo-ligre", "text": ""}
{"id": "5019112", "revid": "599013", "url": "https://it.wikipedia.org/wiki?curid=5019112", "title": "Amobarbital", "text": "L'amobarbital (conosciuto anche come amilobarbitone o amilato di sodio) \u00e8 un farmaco con propriet\u00e0 ipnotico-sedative derivato dai barbiturici.\nStoria.\nL'amobarbital fu sintetizzato per la prima volta in Germania nel 1923.\nCaratteristiche strutturali e fisiche e metabolismo.\nL'amobarbital si presenta come una polvere bianca e cristallina, inodore e dal sapore leggermente amaro. Dal punto di vista chimico ci troviamo di fronte a due catene (di cui una ramificata) alifatiche sature collegate ad un anello a sei atomi eterociclico, pi\u00f9 precisamente un anello pirimidinico che presenta alle posizioni 2, 4 e 6 tre gruppi carbonile. L'amilato di sodio subisce sia l'idrossilazione per formare 3'-idrossiamobarbital e anche la N - glicossidazione per formare l'1-(\u03b2-D-glucopiranosil)amobarbital.\nSintesi del composto.\nCome tutti i barbiturici, l'amobarbital \u00e8 prodotto dalla reazione di derivati dell'acido malonico e dell'urea. In particolare, per produrre amobarbital \u00e8 necessario fare reagire un estere malonico (in particolare l'estere \u03b1-etil-\u03b1-isoamil malonico) con l'urea (in presenza di etossido di sodio).\nFarmacologia.\nL'amobarbital \u00e8 stato approvato ufficialmente come rimedio per:\nViene altres\u00ec utilizzato per il test di Wada (ISAP)\nControindicazioni.\nLe seguenti sostanze non dovrebbero essere assunte in concomitanza con l'amobarbital:"}
{"id": "5019113", "revid": "599013", "url": "https://it.wikipedia.org/wiki?curid=5019113", "title": "Cattedrale della Resurrezione (\u00c9vry)", "text": "La cattedrale della Resurrezione (in francese: \"Cath\u00e9drale de la R\u00e9surrection\") \u00e8 la cattedrale cattolica di \u00c9vry, in Francia, ed \u00e8 sede della diocesi di \u00c9vry-Corbeil-Essonnes.\nStoria.\nLa primitiva sede vescovile della diocesi era la citt\u00e0 di Corbeil. Nel 1998 la diocesi ha assunto il nome attuale in forza del decreto \"Cum intra fines\" della Congregazione per i Vescovi. Contestualmente la sede episcopale \u00e8 stata trasferita nella citt\u00e0 di \u00c9vry, dove venne edificata la cattedrale al centro della Ville nouvelle, vicino al Municipio, alla Camera del Commercio, alla moschea, alla pagoda e all'universit\u00e0. La presentazione del progetto dell'architetto Mario Botta \u00e8 avvenuta il 3 maggio 1990 in Vaticano e la prima pietra \u00e8 stata benedetta e posta in occasione della festa di Pasqua del 1991, alla presenza del Nunzio apostolico, ma in realt\u00e0 i lavori iniziarono solo a luglio dell'anno successivo. Le fondamenta sono state completate nel novembre, il corpo centrale \u00e8 costituito da due cilindri di cemento ed \u00e8 stato completato nel maggio 1993. La cattedrale \u00e8 stata aperta al culto l'11 aprile 1995, in occasione della messa crismale. La nuova cattedrale \u00e8 stata consacrata l'8 maggio 1997 e ha ricevuto la visita di papa Giovanni Paolo II il 22 agosto successivo."}
{"id": "5019114", "revid": "1305772", "url": "https://it.wikipedia.org/wiki?curid=5019114", "title": "Tiligre", "text": "La tiligre \u00e8 un ibrido di seconda generazione da una tigre maschio (\"Panthera tigris\") e una ligre femmina (che \u00e8 la progenie ibrida di un leone maschio e una tigre femmina). \nAnche se i maschi di tigone e ligre sono sterili, le ibridi femmine possono riprodursi. Similarmente alle ligri, le tiligri raggiungono dimensioni che sono in genere pi\u00f9 grandi di quelle di tigri e leoni. I maschi di grandi dimensioni possono crescere fino a 400\u00a0kg e 3,50 m di lunghezza, mentre le femmine possono crescere fino a 250\u00a0kg e 3 m di lunghezza.\nStoria.\nIl 7 marzo 2013 una seconda serie di cuccioli di tiligre \u00e8 di nuovo nata al Greater Wynnewood Exotic Animal Park. In questo evento il padre Noah era una tigre siberiana (Panthera tigris altaica) e la madre Lizzy era una ligre. Da quella cucciolata nacquero tre cuccioli."}
{"id": "5019115", "revid": "767487", "url": "https://it.wikipedia.org/wiki?curid=5019115", "title": "Disuguaglianza di Hardy-Littlewood", "text": "In matematica, la disuguaglianza di Hardy-Littlewood, il cui nome si deve a G. H. Hardy e John Edensor Littlewood, stabilisce che se formula_1 e formula_2 sono funzioni misurabili reali e non-negative che si annullano all'infinito, e se sono definite sullo spazio euclideo formula_3, allora:\ndove formula_5 e formula_6 sono i riordinamenti simmetrici decrescenti di formula_1 e formula_2 rispettivamente.\nDimostrazione.\nIl \"teorema di rappresentazione della torta a strati\" di una funzione misurabile reale non-negativa formula_1 definita su formula_3 \u00e8 la relazione:\ndove formula_12 denota la funzione indicatrice dell'insieme di livello formula_13. Questa rappresentazione segue dal fatto che:\ne quindi utilizzando la formula:\nGrazie a tale rappresentazione si pu\u00f2 scrivere:\ndove formula_17 denota la funzione indicatrice dell'insieme formula_18 dato da:\nAnalogamente, formula_20 denota la funzione indicatrice dell'insieme formula_18 dato da:\nSi ha dunque:"}
{"id": "5019118", "revid": "919135", "url": "https://it.wikipedia.org/wiki?curid=5019118", "title": "Spazio sequenziale", "text": "In topologia, uno spazio sequenziale \u00e8 uno spazio topologico che soddisfa un assioma di numerabilit\u00e0 piuttosto debole. Gli spazi sequenziali costituiscono la pi\u00f9 generale classe di spazi topologici per la quale le successioni di punti caratterizzano completamente la topologia.\nDefinizioni.\nUno spazio topologico \"X\" si dice spazio sequenziale quando un insieme formula_1 \u00e8 chiuso se e solo se per ogni successione in \"A\" che converge in \"X\", il suo limite appartiene ad \"A\".\nSia \"X\" uno spazio topologico.\nIl complemento di un insieme sequenzialmente aperto \u00e8 un insieme sequenzialmente chiuso, e viceversa.\nSi dimostra che ogni sottoinsieme aperto di \"X\" \u00e8 sequenzialmente aperto e che ogni sottoinsieme chiuso di \"X\" \u00e8 sequenzialmente chiuso. In generale, queste proposizioni non ammettono l'inverso.\nIn modo equivalente, uno spazio sequenziale \u00e8 uno spazio topologico \"X\" che soddisfa una delle seguenti condizioni equivalenti:"}
{"id": "5019119", "revid": "110157", "url": "https://it.wikipedia.org/wiki?curid=5019119", "title": "Hey, Where's Your Brother?", "text": "Hey, Where's Your Brother? \u00e8 un album di Johnny Winter, pubblicato dalla Point Blank Records nel novembre del 1992. Il disco fu registrato (e mixato) nei mesi di maggio-luglio del 1992 al Streeterville Recording Studios di Chicago, Illinois (Stati Uniti).\nMusicisti.\nMusicisti aggiunti "}
{"id": "5019120", "revid": "287204", "url": "https://it.wikipedia.org/wiki?curid=5019120", "title": "La freccia del tempo", "text": "La freccia del tempo () \u00e8 un romanzo dello scrittore britannico Martin Amis che racconta la storia di un criminale nazista vissuta, o rivissuta, a ritroso: a partire dalla morte del protagonista per terminare con la sua nascita.\nIl sottotitolo inglese \"the Nature of the Offence\", che era in origine il titolo alternativo dell'opera, \u00e8 la traduzione dell'espressione \"La natura dell'offesa\", tratta da Primo Levi. Tra le opere lette per il lavoro di documentazione preliminare alla scrittura di questo romanzo l'autore infatti cita anche quattro testi dell'autore torinese, \"Se questo \u00e8 un uomo\", \"La tregua\", \"I sommersi e i salvati\" e la raccolta di poesie \"Ad ora incerta\".\nTrama.\nTod T. Friendly prende coscienza in una camera d'ospedale, dove si trova pressoch\u00e9 paralizzato e in grave sofferenza. Dopo il disorientamento iniziale, la sua salute migliora e nei giorni successivi esce dal nosocomio. A mano a mano che la narrazione procede, il lettore si rende conto che la voce narrante racconta una vita vissuta a ritroso, dal momento della morte di Friendly e in direzione della sua nascita; la cosa in un primo tempo disorienta Friendly, che per\u00f2 si adatta alla prospettiva. Nonostante ci\u00f2, tutta la trama \u00e8 punteggiata da considerazioni che al lettore paiono distorte, come se il narratore non avesse compreso nella sua completezza il meccanismo dell'inversione nella freccia del tempo.\nVeniamo a sapere che Friendly \u00e8 un anziano medico che vive negli Stati Uniti pur essendo straniero e che nasconde un segreto di una certa gravit\u00e0. Con il passare del tempo Friendly intraprende relazioni sentimentali, la principale con una certa Irene ma non si ferma di fronte a rapporti con pi\u00f9 donne, favoriti dal suo aspetto. Il lettore assiste a una vita che si svolge al contrario, il protagonista estrae dalla spazzatura le lettere d'amore, poi litiga con le sue donne, i loro incontri diventano rarefatti, infine sempre pi\u00f9 passionali finch\u00e9 si perdono di vista. Un giorno Friendly vende tutti i mobili della sua casa e prende un treno per recarsi a est, a New York.\nQui Tod Frendly cambia identit\u00e0 e diventa John Young, medico in un grande ospedale. Le sue relazioni sessuali con le infermiere non si contano, tra queste anche la solita Irene. Il suo segreto ha a che fare con i bambini. Nel 1948 John Young si imbarca per l'Europa.\nIn Portogallo cambia di nuovo identit\u00e0, si chiama Hamilton de Souza. Il mondo intero corre verso la guerra mondiale. Hamilton si imbarca per Salerno, da dove arriva a Roma e \u201cvende\u201d i propri documenti di identit\u00e0 a un emissario del Vaticano, assumendo un nuovo nome: Odilo Unverdorben. A tappe forzate risale la penisola e arriva nella Germania devastata dalla guerra, fino al campo di sterminio di Auschwitz, dove il lettore scopre che ha lavorato come medico.\nL'orrore dell'olocausto viene mostrato al rovescio, come se i medici nazisti (tra i quali spicca il dottor Mengele, chiamato nel libro \u201cZio Pepi\u201d) travasassero la vita dentro i corpi dei prigionieri estratti dalle fosse comuni. La descrizione del meccanismo di sfruttamento criminale del lager viene vista come in una parodia, con gli internati ammucchiati nelle camere a gas dalle quali escono vivi per salire in convogli ferroviari di carri bestiame che li portano via dal campo. La moglie di Odilo, Herta, dopo un primo periodo di incredulit\u00e0 disapprova fortemente ci\u00f2 che accade. Durante tutto il periodo del suo lavoro nella macchina di distruzione nazista (\u201cdopo\u201d il lager lavora all'eliminazione dei pazienti in un manicomio) Odilo soffre di un'impotenza sessuale cronica. La bambina che lui e la moglie hanno generato in precedenza muore con pochi mesi di vita.\nL'epilogo del romanzo mostra brevemente l'infanzia a ritroso di Odilo Unverdorben."}
{"id": "5019121", "revid": "585241", "url": "https://it.wikipedia.org/wiki?curid=5019121", "title": "Basilica collegiata di San Giuseppe di Seregno", "text": ""}
{"id": "5019126", "revid": "235890", "url": "https://it.wikipedia.org/wiki?curid=5019126", "title": "Disuguaglianza di Hardy", "text": ""}
{"id": "5019128", "revid": "235890", "url": "https://it.wikipedia.org/wiki?curid=5019128", "title": "Disuguaglianza di Hardy-Littlewood-Sobolev", "text": ""}
{"id": "5019129", "revid": "125769792", "url": "https://it.wikipedia.org/wiki?curid=5019129", "title": "Lily James", "text": "Attiva in campo cinematografico, televisivo e teatrale, la James dopo aver esordito nella sitcom \"Just William\" (2010), \u00e8 salita alla ribalta per la sua interpretazione nella serie televisiva \"Downton Abbey\" (2013-2014), grazie alla quale si \u00e8 aggiudicata per due volte il SAG Award al miglior cast. Ha raggiunto la notoriet\u00e0 presso il grande pubblico interpretando Ella nel film Disney \"Cenerentola\" (2015).\nBiografia.\nLily James \u00e8 nata a Esher il 5 aprile 1989, figlia degli attori Jamie e Ninette Thomson (lui deceduto a causa di un cancro nel 2008), mentre sua nonna Helen Horton, statunitense, era anch'essa un'attrice.\nHa iniziato la sua formazione presso l'Arts Educational School di Tring e successivamente ha continuato a studiare recitazione alla Guildhall School of Music and Drama di Londra, laureandosi nel 2010.\nCarriera.\nLa James ha iniziato la sua carriera nel 2010, debuttando sul piccolo schermo nella sitcom \"Just William\", adattamento televisivo dell'omonima serie di libri di Richmal Crompton, in cui aveva ottenuto il ruolo marginale di Ethel Brown. In seguito ha partecipato alla quarta stagione della serie televisiva \"Diario di una squillo perbene\", desunta dall'opera letteraria di Belle de Jour, nel ruolo di Poppy. Dal 2011, ha affiancato all'attivit\u00e0 televisiva quella teatrale, ha esordito infatti, per la prima volta con un ruolo di rilievo, presso lo Young Vic Theatre in \"Vernon God Little\" di DBC Pierre. Nello stesso anno ha ottenuto il plauso della critica per la sua interpretazione di Desdemona nella tragedia \"Otello\" di William Shakespeare, rappresentata al Crucible Theatre, mentre l'anno successivo si \u00e8 esibita in altri tre spettacoli, tra cui il dramma \"Il gabbiano\" di Anton \u010cechov, presentato al Southwark Playhouse. A partire dal 2012, l'attrice ha dato avvio anche alla sua carriera cinematografica con il film \"La furia dei titani\", sequel di \"Scontro tra titani\" del 2010.\nIl riconoscimento \u00e8 avvenuto fra il 2013 e il 2014 grazie alla sua partecipazione nella quarta e quinta stagione della serie televisiva \"Downton Abbey\" dove, assieme ad un ricco cast in cui compaiono anche Hugh Bonneville e Maggie Smith, ha interpretato Lady Rose MacClare. Per l'affiatamento corale con gli altri attori all'interno della fiction televisiva, si \u00e8 aggiudicata per due anni consecutivi lo Screen Actors Guild Award per il miglior cast in una serie drammatica assieme a tutti gli altri interpreti.\nIl successo per\u00f2 \u00e8 arrivato nel 2015 quando ha vestito i panni della protagonista, Ella, nel film \"Cenerentola\", remake in live action del film d'animazione del 1950, prodotto dalla Walt Disney Pictures e diretto da Kenneth Branagh con Cate Blanchett nel ruolo dell'antagonista Lady Tremaine e Helena Bonham Carter nel ruolo della Fata madrina. Precedentemente, la James era stata fotografata da Annie Leibovitz con l'abito blu che indossa per la scena del ballo, realizzato da Sandy Powell, in occasione del numero di dicembre 2014 della rivista Vogue.\nL'anno successivo \u00e8 entrata a far parte del cast di \"PPZ - Pride + Prejudice + Zombies\", tratto dal romanzo \"Orgoglio e pregiudizio e zombie\" di Seth Grahame-Smith, nel ruolo di Elizabeth Bennet. Sempre nel 2016 ha interpretato Nata\u0161a Rostova nella miniserie televisiva targata BBC di \"Guerra e pace\" dall'omonimo romanzo di Lev Tolstoj. Contemporaneamente \u00e8 stata attiva in ambito teatrale recitando il ruolo di Giulietta Capuleti nella celebre tragedia \"Romeo e Giulietta\" di William Shakespeare diretta da Rob Ashford e Kenneth Branagh e andata in scena al Garrick Theatre.\nNel 2017 \u00e8 stata protagonista, insieme ad Ansel Elgort, Kevin Spacey e Jamie Foxx della commedia d'azione \"Baby Driver - Il genio della fuga\" per la regia di Edgar Wright. Nello stesso anno ha partecipato al film storico \"L'ora pi\u00f9 buia\" di Joe Wright, in cui la James ha prestato il volto a Elizabeth Layton, la segreteria personale di Winston Churchill impersonato da Gary Oldman. Fra gli interpreti della pellicola hanno figurato anche Ben Mendelsohn, Kristin Scott Thomas, Ronald Pickup e Stephen Dillane. Dal 2017 \u00e8 testimonial del profumo \"My Burberry Blush\" di Burberry.\nL'anno seguente ha incarnato la giovane Donna Sheridan nella commedia musicale \"Mamma Mia! Ci risiamo\", sequel del celebre \"Mamma Mia!\" del 2008, aggiungendosi ad un cast stellare formato, tra gli altri, da: Meryl Streep, Cher, Colin Firth, Pierce Brosnan, Julie Walters, Christine Baranski, Andy Garc\u00eda e Amanda Seyfried, mentre ha collaborato con Mike Newell in \"Il club del libro e della torta di bucce di patata di Guernsey\", trasposizione cinematografica dell'omonimo romanzo di Mary Ann Shaffer e Annie Barrows.\nNel 2019 l'attrice \u00e8 stata impegnata nuovamente in una rappresentazione scenica presso il Noel Coward Theatre di Londra, intitolata \"All About Eve\", adattamento teatrale diretto da Ivo van Hove del film \"Eva contro Eva\" del 1950, in cui ha vestito i panni dell'antagonista Eve Harrington. Ha recitato inoltre nel thriller \"Little Woods\", duettando con Tessa Thompson, per poi apparire nella commedia \"Yesterday\", firmata da Danny Boyle.\nVita privata.\nDal 2014 al 2019 Lily James \u00e8 stata legata sentimentalmente all\u2019attore Matt Smith, con cui ha collaborato sul set del film \"PPZ - Pride + Prejudice + Zombies\".\nDoppiatrici italiane.\nNelle versioni in italiano dei suoi film, Lily James \u00e8 stata doppiata da:"}
{"id": "5019130", "revid": "235890", "url": "https://it.wikipedia.org/wiki?curid=5019130", "title": "Teorema di rappresentazione della torta a strati", "text": ""}
{"id": "5019135", "revid": "599013", "url": "https://it.wikipedia.org/wiki?curid=5019135", "title": "Jan Popiel", "text": "Di origini danesi \u00e8 fratello minore di Poul, anch'egli giocatore di hockey su ghiaccio.\nCarriera.\nJan Popiel nacque in Danimarca, tuttavia la famiglia nel 1951 si trasfer\u00ec in Canada a St. Catharines. Inizi\u00f2 a giocare a hockey su ghiaccio con i Georgetown Midgets, e nel 1964 fu scelto in occasione dell'NHL Amateur Draft in decima posizione assoluta dai Chicago Black Hawks, senza aver tuttavia l'occasione di esordire in National Hockey League.\nDopo aver concluso la stagione 1966-67 in OHA Popiel non gioc\u00f2 l'anno successivo per completare gli studi. Esord\u00ec fra i professionisti nel 1968 disputando due stagioni nella Eastern Hockey League con le maglie di Salem e Greensboro. Nel 1970 si trasfer\u00ec in un'altra lega minore, la Central Hockey League giocando due campionati con i Tulsa Oilers.\nNel 1972 fu scelto dai Chicago Cougars per esordire nella nuova lega professionistica, la World Hockey Association, nata come concorrente della NHL. Rimase a Chicago fino allo scioglimento della franchigia nel 1975, giocando l'anno successivo a Denver e a Houston. Popiel si ritir\u00f2 dall'attivit\u00e0 agonistica al termine della stagione 1976-77."}
{"id": "5019143", "revid": "1458600", "url": "https://it.wikipedia.org/wiki?curid=5019143", "title": "Margherita Vicario", "text": "Biografia.\nNel 2009 si laurea alla Link Campus University in Performing Arts e inizia a lavorare come attrice soprattutto per fiction e film, diretta al cinema da Fausto Brizzi, Antonio Manzini e Woody Allen e in televisione da Lamberto Bava, Michele Soavi e Riccardo Donna (\"I Cesaroni\", \"Il candidato\", \"I Borgia\").\nParallelamente, approfondisce lo studio del canto con il soprano Silvia Gavarotti e fa per tre anni parte del gruppo Marcello e il Mio Amico Tommaso come corista e percussionista. Scrive e interpreta alcuni brani per colonne sonore di serie televisive (\"Piper\", \"Immaturi\").\nNel 2011, in un concorso di cortometraggi, si cimenta nel genere musical con \"Se riesco parto\", un corto da lei scritto e diretto, vincendo i premi per miglior film, miglior attrice protagonista e migliori musiche originali. Inizia cos\u00ec l'attivit\u00e0 da solista e nel 2012 porta in scena, in un teatro di Roma, il suo primo spettacolo di canzoni \"Lem Lem \u2013 Liberi Esperimenti Musicali\".\nL'anno successivo \u00e8 finalista del Premio Musicultura con il brano \"Nota bene\", nel 2013, prodotto e arrangiato da Roberto Angelini e Daniele Rossi per l'etichetta Fiorirari; nel 2014 esce il suo primo EP \"Esercizi preparatori\" e subito dopo il primo album \"Minimal Musical\", candidato al Premio Tenco come migliore opera prima.\nNel 2016 \u00e8 nel cast del film di Federico Micali \"L'Universale\" e della commedia di Antonio Manzini \"Cristian e Palletta contro tutti\"; prende inoltre parte alla commedia \"The Pills - Sempre meglio che lavorare\" del trio romano The Pills.\nCon la sua band partecipa al programma televisivo \"Cyrano - L'amore fa miracoli\", in onda su Rai 3. Nel 2019 pubblica i singoli \"Abau\u00e9 (morte di un trap boy)\", \"Mandela\" e \"Romeo\", che segnano l'inizio di un nuovo percorso musicale. A novembre dello stesso anno, reinterpreta \"Noi non ci saremo\" di Francesco Guccini in occasione dell'uscita di \"\", raccolta in cui vari artisti italiani reinterpretano le pi\u00f9 famose canzoni del cantautore bolognese.\nNel 2020 esce il suo primo singolo in collaborazione con l'etichetta Island Records, \"Giubbottino\", che continua il nuovo percorso iniziato l'anno precedente; nello stesso anno escono anche \"Pincio\" e \"Pi\u00f1a colada\", quest'ultimo con la partecipazione del rapper Izi, e nel 2021 sono pubblicati \"Orango tango\" e \"Come va\", che anticipano il secondo album, \"Bingo\", uscito il 14 maggio 2021.\nIl 13 giugno 2021 prende parte all'ultima serata del Festival Andersen di Sestri Levante, nella Baia delle Favole, leggendo ed interpretando alcune storie del libro \"Storie della buonanotte per bambine ribelli\", con la partecipazione dell'Orchestra Multietnica di Arezzo; durante la serata interpreta anche alcuni dei suoi pezzi, tra cui Pi\u00f1a colada.\nIl 7 settembre 2021 \u00e8 membro della giuria della sessantaquattresima edizione del Festival di Castrocaro. Il 9 dicembre 2021 pubblica il singolo La meglio giovent\u00f9.\nNel 2022 partecipa alla serata delle cover del 72\u00b0 Festival di Sanremo cantando \"Be My Baby\" delle Ronettes con La Rappresentante di Lista, Cosmo e Ginevra. \nVita privata.\n\u00c8 nipote dell'attore e regista Marco Vicario e dell'attrice Rossana Podest\u00e0 ed \u00e8 figlia del regista Francesco Vicario. Anche lo zio Stefano Vicario \u00e8 un regista (tra le altre cose, \u00e8 stato regista di varie edizioni del Festival di Sanremo)."}
{"id": "5019146", "revid": "121658", "url": "https://it.wikipedia.org/wiki?curid=5019146", "title": "Folk Implosion", "text": ""}
{"id": "5019147", "revid": "686936", "url": "https://it.wikipedia.org/wiki?curid=5019147", "title": "Pat O'Donnell", "text": " Fu scelto nel corso del sesto giro (191\u00ba assoluto) del Draft NFL 2014. Al college gioc\u00f2 a football all'Universit\u00e0 di Cincinnati (2009-2012) e all'Universit\u00e0 di Miami (2013).\nCarriera professionistica.\nChicago Bears.\nO'Donnell fu scelto nel corso del sesto giro del Draft 2014 dai Chicago Bears. Debutt\u00f2 come professionista nella settimana 1 contro i Buffalo Bills calciando 4 punt per 160 yard. A fine anno, dopo avere mantenuto una media di 43,8 yard per punt, fu inserito nella formazione ideale dei rookie dalla \"Pro Football Writers Association\".\nNel marzo del 2021 O'Donnell firm\u00f2 un nuovo contratto di un anno con i Bears."}
{"id": "5019148", "revid": "729019", "url": "https://it.wikipedia.org/wiki?curid=5019148", "title": "Area 5 di Brodmann", "text": "L'area 5 di Brodmann \u00e8 una delle regioni citologiche del cervello definite da Korbinian Brodmann. \u00c8 coinvolta nella processione ed associazione degli stimoli somatosensoriali.\nUomo.\nL'area 5 di Brodmann \u00e8 parte della corteccia parietale del cervello umano. Si trova posteriormente alle aree primarie somatosensoriali (aree di Brodmann 1, 2 e 3), e anteriormente all'area 7 di Brodmann.\nScimmia.\nNel cercopiteco l'area di Brodmann 5 \u00e8 una suddivisione del lobo parietale, definito sulla base della citoarchitettura. Occupa soprattutto il lobulo parietale superiore. Brodmann la considerava topologicamente e citoarchitetturalmente omologa all'area preparietale 5 dell'umano. Caratteristiche distintive (Brodmann-1905): rispetto all'area 4 di Brodmann, l'area 5 ha uno spesso strato granulare interno autonomo (IV); manca uno strato piramidale interno distinto (V); ha un marcato sottolivello 3b delle cellule piramidali dello strato piramidale esterno (III); ha un confine netto tra lo strato interno piramidale (V) e lo strato multiforme (VI); e nello strato V ha cellule gangliari che al confine con lo strato IV sono separate dallo strato VI da una ampia zona chiara.\nNel macaco l'area PE corrisponde all'area 5 di Brodmann."}
{"id": "5019151", "revid": "72811", "url": "https://it.wikipedia.org/wiki?curid=5019151", "title": "Alto tedesco protomoderno", "text": ""}
{"id": "5019152", "revid": "729019", "url": "https://it.wikipedia.org/wiki?curid=5019152", "title": "Sci alpino ai V Giochi olimpici invernali - Slalom speciale maschile", "text": "Tra le competizioni dello sci alpino che si sono tenute ai V Giochi olimpici invernali di Sankt Moritz c'\u00e8 stata lo slalom speciale maschile. L'evento si \u00e8 svolto il 5 febbraio in Sankt Moritz."}
{"id": "5019158", "revid": "235890", "url": "https://it.wikipedia.org/wiki?curid=5019158", "title": "Lemma di Hardy-Littlewood", "text": ""}
{"id": "5019160", "revid": "66579697", "url": "https://it.wikipedia.org/wiki?curid=5019160", "title": "Doppiaggi", "text": ""}
{"id": "5019168", "revid": "599013", "url": "https://it.wikipedia.org/wiki?curid=5019168", "title": "Mahir Sa\u011fl\u0131k", "text": ""}
{"id": "5019169", "revid": "329581", "url": "https://it.wikipedia.org/wiki?curid=5019169", "title": "David Dean Rusk", "text": ""}
{"id": "5019170", "revid": "287204", "url": "https://it.wikipedia.org/wiki?curid=5019170", "title": "Mahir Saglik", "text": ""}
{"id": "5019176", "revid": "1573940", "url": "https://it.wikipedia.org/wiki?curid=5019176", "title": "Melolontha", "text": "Melolontha () \u00e8 un genere di coleotteri appartenenti alla famiglia degli scarabeidi ed alla sottofamiglia dei Melolonthinae.\nDescrizione.\nAdulti.\nGli adulti presentano un corpo robusto e cilindrico. La parte inferiore del corpo presenta una pubescenza molto accentuata in prossimit\u00e0 del torace. Questo genere di coleotteri \u00e8 caratterizzato dalla presenza di un pigidio pi\u00f9 o meno evidente all'estremit\u00e0 dell'addome. Le elitre sono di un colore nocciola chiaro mentre il pronoto \u00e8 di una colorazione che varia a seconda della specie. Le zampe sono relativamente lunghe e sottili ma non consentono all'insetto di correre velocemente. Questi scarabei presentano un discreto dimorfismo sessuale: per distinguere i maschi dalle femmine \u00e8 necessario osservare le antenne, che nei maschi sono a forma di ciuffo, mentre nelle femmine no.\nLarve.\nLe larve sono della classica forma a \"C\" e presentano la testa e le zampe sclerificate per consentire all'insetto di muoversi pi\u00f9 facilmente nel terreno. Le larve sono di un colore biancastro, mentre la testa e le zampe sono di un colore rossiccio-arancione. La testa presenta un paio di mandibole poderose atte a frantumare il cibo. Lungo i fianchi esse presentano una fila di forellini chitinosi e neri che consentono all'insetto di respirare nel terreno in cui vive.\nBiologia.\nAdulti.\nLe specie appartenenti al genere \"melolontha\" sono di abitudini prettamente serali o notturne. Gli adulti sfarfallano a primavera (anche se il periodo di apparizione varia a seconda della latitudine e ritarda pi\u00f9 ci si dirige verso nord) per cercare un partner con cui accoppiarsi. Durante il periodo di vita adulta essi si nutrono delle foglie degli alberi la cui tipologia varia a seconda della specie. Alcune specie sono dei veri pericoli per le colture di alberi da frutto, come il \"Melolontha melolontha\" ed il \"Melolontha hippocastani\".\nLarve.\nLe larve si nutrono di radici di piante erbacee ed il loro sviluppo dura circa 2 anni. Esso pu\u00f2 essere suddiviso in 3 fasi denominate L1, L2 ed L3\nin ordine di dimensioni e cronologico. In genere sono le larve che causano i danni pi\u00f9 gravi alle coltivazioni, non gli adulti.\nDistribuzione e habitat.\nIl genere \"melolontha\" \u00e8 diffuso in tutta Europa, comprese alcune aree del vicino Oriente. Prediligono ambienti poco boscosi, ma \u00e8 difficile delineare con precisione l'habitat di questi coleotteri in quanto esso varia a seconda della latitudine.\nTassonomia.\nQui sono riportate le specie appartenenti al genere \"melolontha\" di cui 4 (Melolontha melolontha, Melolontha hippocastani, Melolontha pectoralis e Melolontha sardiniensis) presenti anche in Italia:"}
{"id": "5019184", "revid": "767487", "url": "https://it.wikipedia.org/wiki?curid=5019184", "title": "The Folk Implosion", "text": "The Folk Implosion o Folk Implosion sono stati un gruppo musicale statunitense indie rock fondato a Boston nei primi anni novanta da Lou Barlow e John Davis. Nacquero come progetto parallelo sperimentale di Barlow all'epoca membro dei Sebadoh. Il nome del gruppo deriva da un brano della Jon Spencer Blues Explosion.\nDopo l'esordio del 1994, \"Take a Look Inside\", il gruppo si fece notare grazie alla colonna sonora del film \"Kids\" dal quale fu estratto il singolo \"Natural One\" che raggiunse il 29\u00ba posto nella Billboard Hot 100.\nSempre nel 1995 contribuirono con il brano \"Indierockinstrumental\" alla compilation benefica per la lotta contro l'AIDS, \"Red Hot + Bothered\".\nNel 2000 Davis se ne and\u00f2, entrarono Russ Pollard e Imaad Wasif degli Alaska! per la realizzazione del quarto ed ultimo album \"The New Folk Implosion\".\nNel 2002 il gruppo apparve nel film \"Laurel Canyon - Dritto in fondo al cuore\" come gruppo di supporto al personaggio interpretato da Alessandro Nivola."}
{"id": "5019188", "revid": "1442080", "url": "https://it.wikipedia.org/wiki?curid=5019188", "title": "Losari", "text": "Losari (o Lozzari, in croato Lozari) \u00e8 un insediamento istriano nel comune di Buie."}
{"id": "5019189", "revid": "845929", "url": "https://it.wikipedia.org/wiki?curid=5019189", "title": "Lozzari", "text": ""}
{"id": "5019197", "revid": "121658", "url": "https://it.wikipedia.org/wiki?curid=5019197", "title": "Mercury Music Prize", "text": ""}
{"id": "5019198", "revid": "729019", "url": "https://it.wikipedia.org/wiki?curid=5019198", "title": "Naveco", "text": "Naveco \u00e8 una societ\u00e0 in joint venture costituita tra il gruppo cinese Nanjing Automobile Corporation (NAC) ed il gruppo Fiat con Iveco, per la produzione dell'Iveco Daily. La societ\u00e0 \u00e8 stata fondata nel 1986.\n\u00c8 la prima joint-venture creata dal gruppo Fiat in Cina.\nStoria.\nIl gruppo Fiat ha concluso due joint venture in Cina con il gruppo Nanjing Automobile Corporation :\nLa prima Naveco.\nLa Naveco nasce dalla cooperazione iniziata nel 1986 tra la Iveco e la Yuejin trucks; questa fabbricava su licenza i veicoli commerciali leggeri \"Iveco Daily\". Con l'apertura dell'economia cinese agli investimenti stranieri, Iveco e la NAC crearono, nel 1996, una societ\u00e0 comune Naveco (NAc + iVECO).\nDal 1986, sono pi\u00f9 di 20.000 i vari modelli del Daily cinese che vengono prodotti e venduti ogni anno in Cina dalla societ\u00e0 controllata \"Nanjing-Iveco\".\nNel Settembre del 2006, Fiat ha annunciato l'acquisto da parte di Naveco della Nanjing Yuejin Trucks, al fine di creare una unit\u00e0 industriale capace di produrre 100.000 veicoli industriali, sia leggeri che pesanti, ogni anno. Nel 2006, Yuejin ha venduto 43.000 veicoli, e NAVECO pi\u00f9 di 20.000.\nL'accordo riguarda anche il settore autobus, specialmente dopo lo scioglimento della CBC-IVECO.\nSviluppi recenti.\nIl 14 settembre 2006, i due soci hanno stabilito la fusione del produttore di veicoli industriali \"Yuejin\" con Naveco, per diventare il primo produttore di veicoli industriali del paese.\nYuejin disponeva di una capacit\u00e0 produttiva di 40.000 unit\u00e0 all'anno, e l'integrazione nella NAVECO ha permesso di aumentare notevolmente la produzione.\nIveco dispone per\u00f2 anche di una seconda joint venture con SAIC Iveco, che produce i veicoli industriali pesanti Stralis e Trakker.\nNel luglio 2017, Naveco ha inaugurato la produzione del nuovo Iveco China Daily (differente dal modello europeo) nel nuovo stabilimento di Qiaolin, Nanchino."}
{"id": "5019199", "revid": "110157", "url": "https://it.wikipedia.org/wiki?curid=5019199", "title": "Peter D. Wilder", "text": "Il Minor Planet Center gli accredita la scoperta dell'asteroide 4525 Johnbauer effettuata il 15 maggio 1982 in collaborazione con Eleanor Francis Helin e Eugene Shoemaker."}
{"id": "5019203", "revid": "767487", "url": "https://it.wikipedia.org/wiki?curid=5019203", "title": "On the Level (film 1915)", "text": "On the Level \u00e8 un cortometraggio muto del 1915 diretto da William Worthington\nProduzione.\nIl film fu prodotto dall'Universal Gold Seal (Universal Film Manufacturing Company)\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche degli Stati Uniti il 9 novembre 1915."}
{"id": "5019204", "revid": "486946", "url": "https://it.wikipedia.org/wiki?curid=5019204", "title": "Universal Gold Seal", "text": ""}
{"id": "5019205", "revid": "2052878", "url": "https://it.wikipedia.org/wiki?curid=5019205", "title": "Bad to Me", "text": "Bad to Me \u00e8 un brano del duo Lennon-McCartney ceduto a Billy J. Kramer and the Dakotas. La canzone, la seconda gave away dei Beatles, venne pubblicata come singolo il 26 luglio 1963, e arriv\u00f2 alla prima posizione delle classifiche britanniche, dove rimase per tre settimane, prima di essere scalzata via proprio da \"She Loves You\" dei Fab Four; \"in toto\", il disco rimase 15 settimane nell'\"hit-parade\". Sul lato B era presente \"I Call Your Name\", che venne pubblicata anche dai Beatles l'anno seguente sull'EP \"Long Tall Sally\". Il singolo venne registrato esattamente un mese prima della data di pubblicazione, agli Abbey Road Studios. Per \"Bad to Me\" occorsero 22 nastri; in uno di essi, si pu\u00f2 sentire Lennon discutere con il \"vocalist\" della \"band\" circa le armonie vocali. In seguito, il pezzo venne incluso sulla \"compilation\" della EMI \"The Songs Lennon and McCartney Gave Away\". Un \"demo\" dei Beatles \u00e8 stato pubblicato sull'album \"The Beatles Bootleg Recordings 1963\" del 2013."}
{"id": "5019206", "revid": "287204", "url": "https://it.wikipedia.org/wiki?curid=5019206", "title": "204786 Wehlau", "text": "204786 Wehlau \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,5855887\u00a0UA e da un'eccentricit\u00e0 di 0,0515753, inclinata di 0,38703\u00b0 rispetto all'eclittica.\nL'asteroide \u00e8 dedicato all'astronomo canadese di nascita statunitense William Henry Wehlau."}
{"id": "5019217", "revid": "228587", "url": "https://it.wikipedia.org/wiki?curid=5019217", "title": "Daytime Emmy Awards 2014", "text": "La 41\u00aa edizione della cerimonia di premiazione dei Daytime Emmy Awards si \u00e8 tenuta al Beverly Hilton Hotel di Beverly Hills il 22 giugno 2014. Le candidature erano state annunciate il 1\u00ba maggio 2014.\nLa cerimonia \u00e8 stata presentata da Kathy Griffin e trasmessa in streaming sulla piattaforma Livestream.\nI Daytime Creative Arts Emmy Awards sono stati assegnati il 20 giugno 2014.\nPremi e candidature.\nSegue l'elenco delle categorie premiate durante la cerimonia principale del 22 giugno con i rispettivi candidati. I vincitori sono indicati in cima all'elenco di ciascuna categoria; i vincitori nelle categorie in cui si sono verificati ex aequo sono contrassegnati dal simbolo .\nA seguire anche l'elenco delle altre categorie premiate il precedente 20 giugno durante la cerimonia dei Daytime Creative Arts Emmy Awards."}
{"id": "5019224", "revid": "584834", "url": "https://it.wikipedia.org/wiki?curid=5019224", "title": "Gulf Islands", "text": ""}
{"id": "5019225", "revid": "38120", "url": "https://it.wikipedia.org/wiki?curid=5019225", "title": "The Dupe", "text": ""}
{"id": "5019226", "revid": "830939", "url": "https://it.wikipedia.org/wiki?curid=5019226", "title": "Epizelo", "text": ""}
{"id": "5019227", "revid": "1598370", "url": "https://it.wikipedia.org/wiki?curid=5019227", "title": "Three Cool Cats", "text": "Three Cool Cats \u00e8 un brano del duo musicale Leiber-Stoller, pubblicato dai The Coasters come lato B di un 45 giri (\"a-side\": \"Charlie Brown\") nel 1958.\n\"Covers\".\nI Beatles.\nI Beatles inserivano il pezzo nelle loro scalette dei concerti dei primi anni sessanta, ed incisero una versione durante la loro audizione, fallita, per la Decca Records del 1\u00ba gennaio 1962. Nella stessa occasione, i Fab Four incisero altre due canzoni dei Coasters: \"Searchin\"' ed il loro arrangiamento di \"B\u00e9same mucho\". George Harrison era il \"vocalist\" principale, accompagnato dai cori scherzosi di Paul e John. Durante le \"Get Back sessions\", la \"band\" registr\u00f2 nuovamente, ed a pi\u00f9 riprese, \"Three Cool Cats\" il 29 gennaio 1969, quando vennero suonati numerosi brani rock and roll. Questa seconda versione \u00e8 pi\u00f9 lenta rispetto a quella dei \"Decca Tapes\". Il pezzo, nella versione dell'audizione, \u00e8 stato incluso sull'\"Anthology 1\" del 1995."}
{"id": "5019229", "revid": "155634", "url": "https://it.wikipedia.org/wiki?curid=5019229", "title": "Torneo di Wimbledon 2014 - Doppio maschile", "text": "Bob e Mike Bryan erano i detentori del titolo ma sono stati sconfitti in finale da Vasek Pospisil e Jack Sock per 7-65, 63-7, 6-4, 3-6, 7-5."}
{"id": "5019231", "revid": "767487", "url": "https://it.wikipedia.org/wiki?curid=5019231", "title": "The Dupe (film 1916 Reicher)", "text": "The Dupe \u00e8 un film muto del 1916 diretto da Frank Reicher e prodotto da Jesse L. Lasky. Sceneggiato da Margaret Turnbull su un soggetto di Hector Turnbull, aveva come interpreti Blanche Sweet, Ernest Joy, Veda McEvers, Thomas Meighan. La fotografia era di Dent Gilbert.\nTrama.\nLa relazione tra Jimmy Regan e Mrs. Strong, una ricca socialite, subisce una battuta d'arresto quando Jimmy si innamora della sua segretaria, Ethel Hale. Cercando di fare buona impressione su di lui con un abito elegante, Ethel sottrae del denaro ma poi, sentendosi colpevole, confessa il furto alla signora Strong che allora la obbliga ad aiutarla nella sua causa di divorzio, costringendola ad accettare di farsi vedere a cena in compagnia di suo marito. Al ristorante, Ethel si imbatte in Jimmy che, vedendola con un altro uomo, crede di averla persa. Il signor Strong rivela alla ragazza che sua moglie sta cercando di divorziare perch\u00e9 poi vuole sposare Jimmy. Ethel, allora si reca da Jimmy, raccontandogli di che genere sono i suoi rapporti con il signor Strong. Convinto e felice, Jimmy non perde altro tempo e comincia a fare piani per il futuro e per un rapido matrimonio con Ethel.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., Inc., fu registrato il 14 febbraio 1916 con il numero LP7626.\nDistribuito dalla Paramount Pictures, il film usc\u00ec nelle sale cinematografiche degli Stati Uniti il 2 luglio 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "5019237", "revid": "439868", "url": "https://it.wikipedia.org/wiki?curid=5019237", "title": "Palazzo Pio", "text": "Palazzo Pio \u00e8 un palazzo signorile cinquecentesco di Tresigallo, in provincia di Ferrara.\nStoria.\nVenne costruito tra il 1517 e il 1531 da Alessandro Feruffino, capitano delle milizie del duca Alfonso I d'Este nella tenuta detta \"La motta\". Le propriet\u00e0 a Tresigallo gli venivano dalla moglie, Caterina Machiavelli Dalle Frutta. Pass\u00f2 quindi in eredit\u00e0 alla figlia Ippolita, sposata a Federico Quais (detto Quaino) di Mantova, e da questi alla figlia Fiordimonte Quaina, sposata a Giovan Francesco Nigrisoli.\nNel 1622 subentrarono nel possesso del castello i Gualengo, ma nel 1653, in assenza di un erede maschio la mensa arcivescovile assegn\u00f2 la propriet\u00e0 al cardinale Carlo Pio di Savoia, dal quale pass\u00f2 ai suoi nipoti: in questo periodo la residenza venne utilizzata dai fattori della tenuta. All'estinzione del ramo spagnolo della famiglia, nel 1776 pass\u00f2 ai Falc\u00f2 e quindi alla pubblica amministrazione durante il dominio francese.\nVenduto ad una lunga serie di proprietari, pass\u00f2 ancora nel 1872 alla \"Societ\u00e0 bonifiche territori ferraresi\". Il solo palazzo venne ancora venduto nel 1914, fino ad essere acquistato nel 2009 dal comune di Tresigallo.\nDescrizione.\nLa struttura \u00e8 a pianta quadrata a tre piani, con murature di mattoni pieni a faccia vista e muri a scarpata e con solai in legno. Vi si aggiungono due torri sulla facciata principale (lato sud), di cui la pi\u00f9 alta ha una scala con volta a botte in mattoni pieni. In origine la facciata era preceduta su questo lato da un portico a colonne, successivamente demolito.\nIl palazzo reca tracce anche di numerosi altri rimaneggiamenti successivi (tamponatura delle finestre sul prospetto, superfetazioni, cambiamento della disposizione interna). Alla torre pi\u00f9 alta si addossano ambienti di servizio moderni, mentre altri pi\u00f9 antichi sono stati nel tempo demoliti.\nLa torre doveva assolvere ai compiti di difesa del palazzo e delle sue pertinenze, legate all'attivit\u00e0 agricola.\nNegli anni quaranta erano state viste tracce di affreschi, ma le pareti oggi risultano tutte imbiancate."}
{"id": "5019238", "revid": "767487", "url": "https://it.wikipedia.org/wiki?curid=5019238", "title": "The Dupe (film 1916 Worthington)", "text": "The Dupe \u00e8 un cortometraggio muto del 1916 diretto da William Worthington.\nProduzione.\nIl film fu prodotto dall'Universal Gold Seal (Universal Film Manufacturing Company).\nDistribuzione.\nDistribuito dall'Universal Film Manufacturing Company, il film - un cortometraggio di trenta minuti - usc\u00ec nelle sale cinematografiche USA il 22 febbraio 1916."}
{"id": "5019247", "revid": "1305772", "url": "https://it.wikipedia.org/wiki?curid=5019247", "title": "What's the New Mary Jane", "text": "What's the New Mary Jane \u00e8 un brano sperimentale dei Beatles, composto da John Lennon ma accreditato, per convenzione, anche a Paul McCartney. Ipotizzato per l'inclusione nel \"White Album\", non venne mai pubblicato ufficialmente fino all'\"Anthology 3\" del 1996.\nIl brano.\nComposizione.\nIl pezzo venne composto nel 1968, in India. Originariamente intitolato \"What a Shame Mary Jane Had a Pain at the Party\", il titolo venne in seguito accorciato e modificato, ma la canzone \u00e8 basata sulla frase che componeva il suo nome. Assieme a \"Revolution 9\", rappresenta il primo ingresso di Lennon nella musica d'avanguardia. Nel 1969, il suo autore afferm\u00f2 che \"What's the New Mary Jane\" venne co-scritta assieme ad Alexis Mardas, da lui descritto come un \"genio dell'elettronica\", ma in seguito il suo nome venne tolto dai crediti della canzone per ragioni sconosciute. Come \"Cry Baby Cry\", ricorda molto una filastrocca per bambini. Il titolo \u00e8 probabilmente un gioco di parole che richiama la marijuana, allora chiamata nel gergo giovanile anglosassone \u201cMary Jane\u201d.\nRegistrazione e pubblicazione.\nLa prima registrazione avvenne nella casa di George Harrison a Esther, quando vennero registrati i nastri demo per il futuro album \"The Beatles\". Questa versione venne suonata con le chitarre acustiche e con una cacofonia vocale.\nNella versione apparsa sull'\"Anthology 3\", Lennon ed Harrison sono gli unici membri dei Beatles a eseguirla; ai due si aggiunsero poi Y\u014dko Ono e Mal Evans. La lavorazione sul brano inizi\u00f2 il 14 agosto 1968, quando ne furono incisi quattro nastri: il primo era incompleto, il secondo durava 2:35, il terzo 3:45 e il quarto 6:12. In essa, Lennon suona il pianoforte ed Harrison la chitarra acustica raddoppiata; nella stessa data, venne aggiunto il campanaccio, lo xilofono e degli effetti sonori che davano l'impressione di essere entrati in un \"bad trip\". Un primo mixaggio stereo venne realizzato, con tre differenti versioni, l'11 settembre: infatti, Lennon voleva far pubblicare la canzone dalla Plastic Ono Band su un 45 giri (B-side: \"You Know My Name (Look Up the Number)\"), ma gli altri tre Beatles e la EMI glielo impedirono. Il 26 novembre venne creato un nuovo missaggio stereo, che comprendeva anche le parti vocali e degli effetti sonori incisi dalla Ono lo stesso giorno. In seguito, vennero effettuati altri mix e modifiche. La versione presente sull'\"Anthology 3\" \u00e8 quella di oltre sei minuti, che \u00e8 anche quella apparsa pi\u00f9 frequentemente nei vari bootleg.\nIl singolo \"What's the New Mary Jane/You Know My Name (Look Up the Number)\" doveva essere pubblicato il 5 dicembre 1969 con il numero di serie APPLES 1002; un comunicato stampa della Apple aveva per\u00f2 annunciato la prossima pubblicazione di un 45 giri di John e Yoko con \u00abmany of the greatest show business names of today\u00bb, ovvero i Beatles. \u00c8 stato fatto notare che se il disco fosse stato davvero pubblicato, lo si sarebbe potuto certamente annoverare tra i singoli pi\u00f9 sperimentali di tutti i tempi. John e Yoko fecero numerosi esperimenti sonori nel corso della loro vita: ancor prima di \"What's the New Mary Jane\", il 20 maggio passarono un'intera notte a registrare musica d'avanguardia, e in seguito vennero pubblicati interi LP sperimentali, come \"Unfinished Music No.1 - Two Virgins\" del novembre 1968, e spesso erano presenti B-side di avanguardia nei 45 giri di Lennon, come \"Don't Worry Kyoko\", che aveva sull'altra facciata \"Cold Turkey\", oppure l'intero lato B dell'album dal vivo \"Live Peace in Toronto 1969\" della Plastic Ono Band, ambedue di fine '69."}
{"id": "5019250", "revid": "767487", "url": "https://it.wikipedia.org/wiki?curid=5019250", "title": "The Dupe (film 1916 Balboa)", "text": "The Dupe \u00e8 un cortometraggio muto del 1916. Il nome del regista non viene riportato nei credit del film.\nProduzione.\nIl film fu prodotto dalla Knickerbocker Star Features (Balboa Amusement Producing Company). Venne girato in California a Long Beach.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 14 luglio 1916."}
{"id": "5019251", "revid": "834", "url": "https://it.wikipedia.org/wiki?curid=5019251", "title": "Montecristi", "text": "Montecristi \u00e8 una citt\u00e0 dell'Ecuador nella Provincia di Manab\u00ed. \u00c8 capoluogo del cantone omonimo. Nel 2010 Montecristi contava abitanti.\nEconomia.\nMontecristi \u00e8 famosa per la produzione di cappelli Panama. I modelli pi\u00f9 pregiati sono infatti chiamati \"montecristi superfino\"."}
{"id": "5019252", "revid": "481666", "url": "https://it.wikipedia.org/wiki?curid=5019252", "title": "Daniel Gilfeather", "text": ""}
{"id": "5019254", "revid": "834", "url": "https://it.wikipedia.org/wiki?curid=5019254", "title": "The Grail", "text": ""}
{"id": "5019256", "revid": "767487", "url": "https://it.wikipedia.org/wiki?curid=5019256", "title": "The Grail (film 1915)", "text": "The Grail \u00e8 un cortometraggio muto del 1915 diretto da William Worthington.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company , il film - un cortometraggio in due bobine - usc\u00ec nelle sale cinematografiche USA il 30 giugno 1915."}
{"id": "5019257", "revid": "481666", "url": "https://it.wikipedia.org/wiki?curid=5019257", "title": "Anna Little", "text": ""}
{"id": "5019258", "revid": "123792503", "url": "https://it.wikipedia.org/wiki?curid=5019258", "title": "Isabella Vincentini", "text": "Biografia.\nNata da una famiglia storica reatina, compiuti gli studi liceali, si trasferisce a Roma per conseguire la laurea in lettere classiche e un perfezionamento triennale in filologia moderna presso la Sapienza - Universit\u00e0 di Roma. Tema della sua tesi di laurea sono gli scritti filologici di Friedrich Nietzsche e il mondo classico della tragedia greca. \nL'attrazione e la commistione con il mondo greco antico e in seguito contemporaneo, si configura subito come un intreccio inseparabile e una circolarit\u00e0 non casuale che caratterizza la sua intera riflessione poetica e saggistica.\nDopo un felice esordio come antologista, recensore e critico della generazione poetica italiana al passaggio degli anni settanta-ottanta, ha pubblicato saggi, monografie, interventi critici, articoli e interviste su poeti, gruppi e tendenze della poesia del secondo Novecento, dai maestri come Andrea Zanzotto, Amelia Rosselli e Cristina Campo ai pi\u00f9 giovani poeti come Milo De Angelis, Giuseppe Conte e Roberto Mussapi. La sua \u00e8 una saggistica attenta al dibattito sulle teorie della letteratura e orientata verso una lettura tematica delle poetiche novecentesche. Ha pubblicato due raccolte poetiche, \"Le ore e i giorni\" (2008), finalista al Premio LericiPea e \"Diario di bordo\" (1998), vincitore del premio \"Alpi Apuane\". \n\u00c8 stata autrice di numerosi programmi culturali della Rai (Radio I, Radio II, Radio III, Rai Isoradio, Rai international), consulente editoriale e redattrice delle riviste Agalma e Galleria, collaboratrice di diverse testate giornalistiche, riviste e e almanacchi tra cui il quotidiano Il Tempo, Alfabeta, Poesia.\nHa partecipato come relatore a convegni nazionali e internazionali sulle poetiche e l'estetica contemporanea e ha tenuto seminari presso l'Universit\u00e0 degli Studi di Roma Tor Vergata e l'Universit\u00e0 degli Studi di Padova.\nStudi saggistici.\nUno degli interessi principali della ricerca di Isabella Vincentini \u00e8 la poesia italiana post sessantottesca, cui ha dedicato diverse monografie e antologie, tra cui \"La pratica del desiderio. I giovani poeti negli anni Ottanta\" (1986); \"Colloqui sulla poesia. Le ultime tendenze\" (1991) e \"Varianti da un naufragio. Il viaggio marino dai simbolisti ai post-ermetici \" (1994). Si tratta di una storiografia letteraria di matrice critica, teorica e filosofica che spesso sconfina in una scrittura complessa e allo stesso tempo lirica come \u00e8 stato notato da Andrea Zanzotto e Silvio Ramat.\n\"La pratica del desiderio\".\n\"La pratica del desiderio\" consiste in un saggio orientativo sui percorsi della poesia italiana venuti alla luce dopo la neo-avanguardia, ed in un'antologia di versi di ventitr\u00e9 autori nati dopo il 1950. Vincentini si sofferma in particolare sul rapporto tra letteratura e rivoluzione, un motivo di riflessione proprio dei movimenti di contestazione che originarono dal Maggio francese e che si estenderanno con la loro influenza fino ai successivi anni settanta. Il saggio introduttivo, come ha affermato Andrea Zanzotto, \"che \u00e8 quasi una sessantina di pagine, merita attenzione per quella vasta ricognizione dei temi filosofici, oltre che di stilistica letteraria, da lei messi in atto anche nell'estendere questo suo stesso saggio. [\u2026] Dalla presentatrice quindi viene definita anche la propria identit\u00e0, un'identit\u00e0, che si mette sullo stesso piano dei poeti presentati. \u00c8 una forma di coesistenza, vorrei dire di critica, che nasce insieme con i testi poetici e che ricorda altri squisiti casi poetici che sono capitati di questo fenomeno [\u2026] Isabella Vincentini, si colloca in quella zona dove si \u00e8 collocato il pensiero debole, ad esempio: il post-heideggerismo, il post-moderno e le varie teorie del post-moderno, Gilles Deleuze e F\u00e9lix Guattari, Jacques Derrida, scrittori e pensatori francesi che hanno lasciato una traccia vivissima in tutta la cultura. [\u2026] Diciamo che, per esempio, \"Porfirio e gli specchi di Narciso\", \u00e8 un elegante dialogo che viene messo in atto dalla presentatrice, in chiave, direi proprio di conclusione del suo saggio di introduzione a questi poeti. Allora, un saggio che si conclude con un dialogo, gi\u00e0 non \u00e8 pi\u00f9 un saggio nel senso tradizionale della parola, e, veramente, ci si trova di fronte ad una maniera di far critica che \u00e8 interessante e complementare a quella della nuova poesia che viene qui illustrata.\".\n\"Colloqui sulla poesia\".\n\"Colloqui sulla poesia. Le ultime tendenze\" si presenta come un'antologia di interventi poetici e critici, nati da una serie di interviste, condotte dall'autrice e trasmesse dalla Rai (Radiouno) nel 1987. La raccolta \u00e8 uno strumento d'informazione che va direttamente alle fonti e di grande interesse storico-documentario, in quanto contiene oltre alla trascrizione delle conversazioni, una ricchissima trattazione delle guide antologiche, degli articoli in rivista, dei bilanci, delle polemiche, delle prospettive e dei proclami che hanno animato un decennio della poesia italiana. In Appendice vengono anche pubblicate le \"Tesi di Lecce\" stilate dal Gruppo 93, nato come filiazione dei Novissimi, di cui furono promotori tra gli altri Romano Luperini, Alfredo Giuliani, Edoardo Sanguineti e Francesco Leonetti, nonch\u00e9 le \"19 Tesi sulla vita della bellezza\" espresse da poeti come Giuseppe Conte, Tomaso Kemeny, Roberto Mussapi e il filosofo Stefano Zecchi. Si illustrano le contrapposizioni tra simbolo e allegoria, moderno e post-moderno, scuola romana e scuola lombarda, neo-orfismo e \u201cparola innamorata\". Tra le voci dei maggiori protagonisti in antologia: Antonio Porta, Alfonso Berardinelli, Giuseppe Conte, Franco Cordelli, Maurizio Cucchi, Romano Luperini.\n\"Varianti da un naufragio. Il viaggio marino dai simbolisti ai post-ermetici\".\nIn \"Varianti da un naufragio. Il viaggio marino dai simbolisti ai post-ermetici\" Vincentini rileva che dalla seconda met\u00e0 degli anni Settanta in numerosi poeti ricorre il tema del naufragio (e con esso tutta una terminologia legata ai motivi dell'acqua, del mare in particolare, e dunque mareggiate, tempeste marine, fondali, profondit\u00e0 e cos\u00ec via), una iconografia che risale agli scritti di Samuel Taylor Coleridge, Edgar Allan Poe, Charles Baudelaire, Giacomo Leopardi e Arthur Rimbaud. La riproposizione della metafora del naufragio secondo Vincentini si riallaccia infatti a tutta una tradizione che va dal simbolismo francese e passa per l'ermetismo, i cui padri spirituali sono i romantici da un lato e i surrealisti dall'altro. Lungo questa tradizione il naufragio diventa oggetto di una serie di affascinanti interpretazioni sia per la disamina critica degli aspetti retorici e figurali, attraverso la quale la Vincentini si addentra nel vivo del pi\u00f9 vasto dibattito teorico sullo statuto attuale della critica letteraria, sia per la declinazione di significati, che il \"topos\" del naufragio assume nel tempo (varianti o variazioni di senso e di forma di una figura), mutuate di ripetizione in ripetizione su cui si incentra il tema del libro. Come ha notato Silvio Ramat: \"Con alle spalle naturalmente il richiamo all'Infinito leopardiano, la Vincentini pi\u00f9 che a un inventario, punta in profondo, fino alle ragioni che hanno spinto autori del nostro secolo a specchiarsi in quelli del secolo scorso\", \"in un febbrile andirivieni tra la suggestione esercitata dai motivi filosofici e il fascino delle scenografie e dei paesaggi\". \"Sostenuta da una fin troppo dichiarata impalcatura critico-retorica\", \"da una solida conoscenza della questione e delle teorie sulla questione\", la Vincentini \"fra i metodi di lettura a cui si rif\u00e0 sembra privilegiare l'equilibrata intelligenza del grande critico canadese Northrop Frye. La Vincentini, che ama non tanto pedinare quanto direi imitare, ove le sia possibile, amorosamente, i suoi poeti, stringe volentieri in una frase, poetica a sua volta, il succo del proprio esame\". \"Chi si fermasse soltanto su queste formule isolandole, sbaglierebbe a criticarle, la loro poeticit\u00e0 infatti, non nasce da una pura illazione mentale, perch\u00e9 si \u00e8 gi\u00e0 detto, che il libro della Vincentini \u00e8 una documentazione congrua e seria e imponente, \u00e8 una ricerca aggiornata sui numerosi modi nei quali si atteggia e si rielabora nel tempo, uno dei miti portanti della lirica moderna e c'\u00e8 molto da imparare.\". Tra i pensatori contemporanei su cui si sofferma Vincentini ricordiamo Carlo Michelstaedter, Dino Campana, Sergio Corazzini, Milo De Angelis, Giuseppe Conte e Salvatore Quasimodo.\n\"Atene. Tra i muscoli dei ciclopi\".\nCon \"Atene. tra i muscoli dei Ciclopi\" (2002) Isabella Vincentini ci fa entrare in un'Atene \"che vive di echi mitologici, di paesaggi aspri, del suo imprescindibile ruolo di capitale culturale dell'antichit\u00e0. Un'Atene letteraria, sospesa tra passato e presente. Entrambi vivi e vitali\". Nel solco del tema eterno del Viaggio in Grecia, da Pausania all'Emilio Cecchi di \"Et in Arcadia Ego\", dai \"Soggiorni\" di Heidegger e di H\u00f6lderlin a \"Il colosso di Marussi\" di Henry Miller, il libro \u00e8 allo stesso tempo un personale diario di viaggio e un viaggio nel mito, nelle memorie archeologiche e nella Grecia corale degli scrittori greci antichi e contemporanei. Attraverso le voci pi\u00f9 alte della poesia neoellenica non si parla solo di una citt\u00e0 e di un'intera civilt\u00e0, ma di un modo di essere che \u00e8 \"l'essere greco\". Un'Atene che emerge da un mosaico di tessere composto dai suoi poeti, dai suoi templi, dai marmi pentelici e dalle suggestioni del quartiere del Ceramico, che nelle steli funebri celebra un'idea di piacere che estetizza la vita. L'Atene del flusso incessante dei passanti, dei caff\u00e8, degli empori, delle taverne e dei boulevard ottocenteschi, dove nelle strade sembra ancora di scorgere le sembianze degli eroi e dei personaggi della letteratura greca antica e moderna. \u00c8 un'Atene \"obliqua\", come le pendici dell'Acropoli cinte dalle ciclopiche e \u201cmuscolose\u201d montagne dell'Attica, non \"ubiqua\" come le moderne metropoli, una citt\u00e0 che conserva ancora quel profondo e imprescindibile legame tra terra e forza, natura e mostruosit\u00e0, che \u00e8 la controparte naturale prima della nascita di Atena, rappresentante divina della facolt\u00e0 razionale. Tra gli echi della poesia di Jannis Ritsos, Odysseas Elyt\u012bs e di Giorgos Seferis, l'Atene della Vincentini pi\u00f9 che all'idea classica o classicistica attinge all'idea del classico come un ibrido fra il barbarico e il neoclassico espressa da Roberto Calasso ne \"Le nozze di Cadmo e Armonia\".\nI testi poetici e letterari.\n\"Lettere a un guaritore non ferito\".\nIl campo psicanalitico \u00e8 stato oggetto degli interessi di Vincentini nello scritto \"Lettere a un guaritore non ferito\" (2009). Il libro, una sorta di particolarissimo romanzo per met\u00e0 epistolare e per l'altra met\u00e0 sotto forma di dialogo, \u00e8 la storia clinica e reale di una cura psicanalitica. Il tratto saliente del testo \u00e8 lo stile, che condensa ogni processo emozionale e mentale in un serrato e denso resoconto lirico-espositivo. La prima parte, dialogata, consiste in una trascrizione serrata e stringente delle sedute stesse da parte della paziente (\"il Sognatore\"), la seconda in un corpo di diciannove lettere che quest'ultima ha inviato al proprio terapeuta (\"il Guaritore\"). Il motivo centrale \u00e8 la spaccatura tra il desiderio illimitato, \"L'Amour de l'Impossible\" (da una citazione da Oscar Wilde) e la difficile mediazione con la realt\u00e0, il venire a patti con la vita, un conflitto drammatico ricco di \"pathos\" e pieno di ritmo, reso in linguaggio scavato, sofferto ed essenziale. Al fondo della scrittura emergono i modelli fondamentali a cui si rif\u00e0 l'autrice, la forza del mito derivante dal pensiero di James Hillman e il tema nietzscheano della malattia come sintomo della \"grande salute\", l'esperienza della sofferenza come forza plasmatrice di vita. Come scrive Eugenio Borgna nella prefazione dell'opera, \"con una straordinaria incandescenza tematica - con una grande originalit\u00e0\", Vincentini riflette in particolare sulla \"dimensione segreta e insondabile della vita: invisibile ad ogni ragione\".\n\"Diario di bordo\" e \"Le ore e i giorni\".\nIsabella Vincentini \u00e8 anche autrice di due libri di poesie: \"Diario di bordo\" (1998) e \"Le ore e i giorni\" (2008). In \"Diario di bordo\", gli studi della Vincentini sul tema del viaggio marino, si riaffacciano in maniera coeva e speculare in una scrittura diaristica lirica, franta e lapidaria. I richiami all'acqua, i mari, le rive, gli ormeggi, la rotta e le vele, che mostrano suggestioni orfiche e campaniane, formano un'agenda a frammenti esistenziale e intellettuale. Come se fosse allo stesso tempo il diario del \"retore felice\" di una poesia come \"Concordanze\", che insegue il canto-acqua, il quale si palesa come assenza, e i naufragi personali delle sconfitte e dei dubbi d'amore.\nIl poeta Milo De Angelis rileva, in riferimento a \"Le ore e i giorni\", che \u201cogni vicenda quotidiana ha un nome greco e un giudizio greco. E questo costituisce il tono veramente unico, di questo libro. Un tono che intreccia sempre il suo diario personale all'origine mitica o al suo allucinato ritorno tra le ore e i giorni di oggi\". Nella Presentazione di Giuseppe Conte sottolinea che si tratta di \"una scelta interamente fuori tempo e fuori gioco. In continuazione appaiono ulivi, isole, vele, scudi, vesti di lino, oracoli, antiche \"korai\"e antiche battaglie. Battaglie che un tempo fondarono una civilt\u00e0 e che ora fondano una qualunque storia d'amore per le strade di una citt\u00e0 contemporanea. Perch\u00e9 questa storia \u00e8 lo specchio di una storia eterna\". \"Non \u00e8 un caso che le due prime sezioni di questo libro arduo, pensato come un diamante o un prisma di luci secche e impervie, si intitolino Invocazioni e Invocativi. Isabella Vincentini nella sua poesia, coniuga la tempra della studiosa con il furore dell'innamorata, e studio e amore convergono verso lo stesso oggetto, la Grecia\"."}
{"id": "5019259", "revid": "298229", "url": "https://it.wikipedia.org/wiki?curid=5019259", "title": "European Team Championships 2014", "text": ""}
{"id": "5019260", "revid": "767487", "url": "https://it.wikipedia.org/wiki?curid=5019260", "title": "The Grail (film 1923)", "text": "The Grail \u00e8 un film muto del 1923 diretto da Colin Campbell\nTrama.\nIl Texas Ranger Chic Shelby viene incaricato di catturare James Trammel e suo figlio John, due malviventi coinvolti in una guerra del bestiame che si nascondono tra le montagne. Shelby prende in trappola John, facendosi passare per un predicatore. La sorella di John viene sedotta da Sam Hervey che, temendo l'ira di Trammel padre, gli spara, accusando del delitto il ranger. Shelby dimostra la propria innocenza arrestando il vero assassino, John viene assolto mentre Susie si suicida, annegandosi.\nProduzione.\nIl film fu prodotto dalla Fox Film Corporation. Venne girato in California, a Alabama Hills, Lone Pine\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 14 ottobre 1923"}
{"id": "5019261", "revid": "790642", "url": "https://it.wikipedia.org/wiki?curid=5019261", "title": "Shangri-la (Titano)", "text": ""}
{"id": "5019263", "revid": "287204", "url": "https://it.wikipedia.org/wiki?curid=5019263", "title": "\u02bfAbd All\u0101h ibn \u1e24udh\u0101fa al-Sahm\u012b", "text": "\u00c8 ricordato dalla tradizione islamica per aver ricevuto da Maometto l'incarico di portare, a mo' di corriere, una missiva del Profeta allo Sh\u0101hansh\u0101h sasanide Khusraw Parvez e per aver dovuto patire, all'epoca del Califfato di \u02bfUmar b. al-Kha\u1e6d\u1e6d\u0101b (nel 640, equivalente all'anno 19 dell'Egira), la prigione e la tortura inflittegli da Eraclio I, Imperatore bizantino.\nLa tradizione, che non \u00e8 avvalorata da alcuna autorevole fonte storica, vuole che Eraclio avesse cercato di convertire in ogni modo \u02bfAbd All\u0101h al Cristianesimo, senza per\u00f2 riuscirvi.&lt;br&gt;\nInfine l'Imperatore bizantino avrebbe fatto rilasciare il musulmano e altri suoi correligionari detenuti quando \u02bfAbd All\u0101h acconsent\u00ec a baciare la fronte di Eraclio.\nFu lodato per il suo comportamento dal califfo e sua figlia, \u1e24af\u1e63a, spos\u00f2 pi\u00f9 tardi il figlio di \u02bfAbd All\u0101h, Khumays, che mor\u00ec a Badr (623)."}
{"id": "5019268", "revid": "120794286", "url": "https://it.wikipedia.org/wiki?curid=5019268", "title": "Living Like a Runaway", "text": "Living Like a Runaway \u00e8 l'ottavo album di Lita Ford, pubblicato nel giugno del 2012 per l'etichetta discografica SPV/Steamhammer.\nL'album, scritto e prodotto assieme al chitarrista Gary Hoey, segna un ritorno alle sonorit\u00e0 dei primi dischi con l'abbandono dell'elettronica che ha caratterizzato il precedente lavoro \"Wicked Wonderland\", realizzato in collaborazione all'ex marito Jim Gillette. A questo proposito Lita ha dichiarato che per il nuovo album ha tratto ispirazione proprio dal suo brutto divorzio che ha avuto nel 2011."}
{"id": "5019271", "revid": "1543377", "url": "https://it.wikipedia.org/wiki?curid=5019271", "title": "Umberto Rognoni", "text": "Biografia.\nSi form\u00f2 a Piacenza, presso gli studi dei pittori Francesco Ghittoni e Nazzareno Sidoli, e all'Accademia di Brera, dove fu allievo di Aldo Carpi. Ebbe fra i suoi allievi Pierangelo Tronconi. Deportato in Germania, mor\u00ec a Norimberga nel 1945.\nProduzione artistica.\nLa sua pittura sent\u00ec l'influenza mitteleuropea ed espressionistica mediata dalla conoscenza con Marussig.\nDopo alcune personali giovanili a Piacenza, partecip\u00f2 con quattordici dipinti alla Mostra dei sette di Brera alla Galleria Pesaro: venne presentato da Carpi come \u00abartista singolare, non eccessivamente socievole e molto schivo, [nella cui pittura] si sente vivo il dibattito tra poesia e realt\u00e0\u00bb, e fu tiepidamente recensito sul Corriere della Sera da Leonardo Borgese, che scrisse: \u00abSorretta dal solido disegno, la pittura di Umberto Rognoni, un po' greve negli impasti, si esercita prevalentemente su temi di figura, con accentuazioni forse eccessive d'iridescenze e riflessi nei nudi\u00bb. In occasione di quell'esposizione, un suo dipinto (\"Case di campagna\") fu acquistato per 1000 lire dalla Provincia di Milano per la sua collezione artistica.\nNel 1939 partecip\u00f2 alla prima edizione del Premio Cremona con il dipinto \"2 Ottobre XIII: parla il Duce\". \nFra le esposizioni postume si ricorda soprattutto quella alla Galleria Ricci Oddi di Piacenza nel 1985. Il medesimo museo conserva di Rognoni due dipinti."}
{"id": "5019277", "revid": "287204", "url": "https://it.wikipedia.org/wiki?curid=5019277", "title": "Leone (papa)", "text": ""}
{"id": "5019285", "revid": "154893", "url": "https://it.wikipedia.org/wiki?curid=5019285", "title": "Adobe Extensible Metadata Platform", "text": ""}
{"id": "5019289", "revid": "287204", "url": "https://it.wikipedia.org/wiki?curid=5019289", "title": "New Zealand Rugby Union", "text": ""}
{"id": "5019290", "revid": "287204", "url": "https://it.wikipedia.org/wiki?curid=5019290", "title": "Ibn Ish\u0101q", "text": ""}
{"id": "5019291", "revid": "339392", "url": "https://it.wikipedia.org/wiki?curid=5019291", "title": "Scienziati del mondo arabo-islamico", "text": ""}
{"id": "5019292", "revid": "287204", "url": "https://it.wikipedia.org/wiki?curid=5019292", "title": "Ibn al-Ath\u012br", "text": ""}
{"id": "5019293", "revid": "339392", "url": "https://it.wikipedia.org/wiki?curid=5019293", "title": "Marw\u0101n II", "text": ""}
{"id": "5019294", "revid": "287204", "url": "https://it.wikipedia.org/wiki?curid=5019294", "title": "Ab\u016b l-\u02bfAbb\u0101s \u02bfAbd All\u0101h", "text": ""}
{"id": "5019295", "revid": "287204", "url": "https://it.wikipedia.org/wiki?curid=5019295", "title": "Hotel di ghiaccio nel mondo", "text": ""}
{"id": "5019296", "revid": "233365", "url": "https://it.wikipedia.org/wiki?curid=5019296", "title": "Teoria della stupidit\u00e0", "text": ""}
{"id": "5019297", "revid": "339392", "url": "https://it.wikipedia.org/wiki?curid=5019297", "title": "Federazione Italiana Sport Disabili", "text": ""}
{"id": "5019298", "revid": "287204", "url": "https://it.wikipedia.org/wiki?curid=5019298", "title": "Trib\u00f9 di Manasse", "text": ""}
{"id": "5019299", "revid": "287204", "url": "https://it.wikipedia.org/wiki?curid=5019299", "title": "Classi lavoratrici", "text": ""}
{"id": "5019300", "revid": "339392", "url": "https://it.wikipedia.org/wiki?curid=5019300", "title": "Welfare State", "text": ""}
{"id": "5019301", "revid": "767487", "url": "https://it.wikipedia.org/wiki?curid=5019301", "title": "Solo (Tony Colombo)", "text": "Solo \u00e8 il ventiduesimo album del cantante italiano Tony Colombo, pubblicato nel 2013 e distribuito dalla Seamusica."}
{"id": "5019302", "revid": "154893", "url": "https://it.wikipedia.org/wiki?curid=5019302", "title": "Funghi ipogei", "text": ""}
{"id": "5019303", "revid": "154893", "url": "https://it.wikipedia.org/wiki?curid=5019303", "title": "Santuario di Sant'Ignazio da L\u00e0coni", "text": ""}
{"id": "5019304", "revid": "154893", "url": "https://it.wikipedia.org/wiki?curid=5019304", "title": "Ignazio da L\u00e0coni", "text": ""}
{"id": "5019305", "revid": "154893", "url": "https://it.wikipedia.org/wiki?curid=5019305", "title": "Vincenzo Peis", "text": ""}
{"id": "5019306", "revid": "154893", "url": "https://it.wikipedia.org/wiki?curid=5019306", "title": "Sant'Ignazio da L\u00e0coni", "text": ""}
{"id": "5019307", "revid": "154893", "url": "https://it.wikipedia.org/wiki?curid=5019307", "title": "Santuario di Sant'Ignazio da Laconi", "text": ""}
{"id": "5019308", "revid": "287204", "url": "https://it.wikipedia.org/wiki?curid=5019308", "title": "Provincia di Siria", "text": ""}
{"id": "5019310", "revid": "287204", "url": "https://it.wikipedia.org/wiki?curid=5019310", "title": "Cultura hippy", "text": ""}
{"id": "5019311", "revid": "729019", "url": "https://it.wikipedia.org/wiki?curid=5019311", "title": "Sci alpino ai V Giochi olimpici invernali - Combinata maschile", "text": "Tra le competizioni dello sci alpino che si sono tenute ai V Giochi olimpici invernali di Sankt Moritz c'\u00e8 stata la combinata maschile.\nRisultati.\nDiscesa Libera.\nLa prova di discesa libera si \u00e8 svolta il 2 febbraio sulla pista \"Corviglia\".\nSlalom speciale.\nLa prova si \u00e8 svolta il 5 febbraio in \"Suvretta\", Sankt Moritz."}
{"id": "5019314", "revid": "287204", "url": "https://it.wikipedia.org/wiki?curid=5019314", "title": "Rodda Emily", "text": ""}
{"id": "5019315", "revid": "287204", "url": "https://it.wikipedia.org/wiki?curid=5019315", "title": "Entropia nella teoria dell'informazione", "text": ""}
{"id": "5019316", "revid": "287204", "url": "https://it.wikipedia.org/wiki?curid=5019316", "title": "Il terzo gemello (romanzo)", "text": ""}
{"id": "5019317", "revid": "287204", "url": "https://it.wikipedia.org/wiki?curid=5019317", "title": "Nexenta", "text": ""}
{"id": "5019318", "revid": "287204", "url": "https://it.wikipedia.org/wiki?curid=5019318", "title": "Integrazione degli immigrati", "text": ""}
{"id": "5019320", "revid": "287204", "url": "https://it.wikipedia.org/wiki?curid=5019320", "title": "Distretto di Alsergrund", "text": ""}
{"id": "5019321", "revid": "287204", "url": "https://it.wikipedia.org/wiki?curid=5019321", "title": "H\u00e9di Mabrouk", "text": ""}
{"id": "5019322", "revid": "287204", "url": "https://it.wikipedia.org/wiki?curid=5019322", "title": "Passo di Ala", "text": ""}
{"id": "5019323", "revid": "287204", "url": "https://it.wikipedia.org/wiki?curid=5019323", "title": "Avvelenamento radioattivo", "text": ""}
{"id": "5019325", "revid": "154893", "url": "https://it.wikipedia.org/wiki?curid=5019325", "title": "Storia di Singapore", "text": ""}
{"id": "5019326", "revid": "339392", "url": "https://it.wikipedia.org/wiki?curid=5019326", "title": "Giovanni il Moro", "text": ""}
{"id": "5019328", "revid": "1323158", "url": "https://it.wikipedia.org/wiki?curid=5019328", "title": "Jacopo Apollonio", "text": "Biografia.\nJacopo Apollonio nacque a Bassano del Grappa ed era nipote di Jacopo dal Ponte, in linea materna in quanto figlia di Marina Dal Ponte e Apollonio Apollonio. Si form\u00f2 in famiglia, seguendo l'insegnamento soprattutto dello zio Leandro, di cui ricalca lo stile, anche se con un tono meno vigoroso e un t\u00f3cco meno animato. Nel duomo di Bassano vi \u00e8 una sua \"Maddalena\" e un altro dipinto raffigurante \"San Francesco\" si trova ai Riformati; in ogni caso la sua opera principale \u00e8 un \"Martirio di san Sebastiano\", conservato nella chiesa a lui dedicata."}
{"id": "5019329", "revid": "287204", "url": "https://it.wikipedia.org/wiki?curid=5019329", "title": "Internet in Italia", "text": ""}
{"id": "5019332", "revid": "287204", "url": "https://it.wikipedia.org/wiki?curid=5019332", "title": "Serie A femminile 1976", "text": ""}
{"id": "5019333", "revid": "287204", "url": "https://it.wikipedia.org/wiki?curid=5019333", "title": "Serie A femminile 1977", "text": ""}
{"id": "5019334", "revid": "287204", "url": "https://it.wikipedia.org/wiki?curid=5019334", "title": "Terza battaglia di Homs", "text": ""}
{"id": "5019335", "revid": "287204", "url": "https://it.wikipedia.org/wiki?curid=5019335", "title": "Io in psicologia", "text": ""}
{"id": "5019336", "revid": "287204", "url": "https://it.wikipedia.org/wiki?curid=5019336", "title": "Tradizione filosofica tomistica", "text": ""}
{"id": "5019337", "revid": "287204", "url": "https://it.wikipedia.org/wiki?curid=5019337", "title": "Ronzio auricolare", "text": ""}
{"id": "5019338", "revid": "287204", "url": "https://it.wikipedia.org/wiki?curid=5019338", "title": "Software di Backup", "text": ""}
{"id": "5019339", "revid": "339392", "url": "https://it.wikipedia.org/wiki?curid=5019339", "title": "Software Windows", "text": ""}
{"id": "5019340", "revid": "339392", "url": "https://it.wikipedia.org/wiki?curid=5019340", "title": "Drive Image", "text": ""}
{"id": "5019341", "revid": "287204", "url": "https://it.wikipedia.org/wiki?curid=5019341", "title": "Numeri ipertetraedrici", "text": ""}
{"id": "5019342", "revid": "486946", "url": "https://it.wikipedia.org/wiki?curid=5019342", "title": "Tessaratto", "text": ""}
{"id": "5019343", "revid": "224230", "url": "https://it.wikipedia.org/wiki?curid=5019343", "title": "Granducato d'Assia-Darmstadt", "text": ""}
{"id": "5019344", "revid": "339392", "url": "https://it.wikipedia.org/wiki?curid=5019344", "title": "Dinastia dei Wittelsbach", "text": ""}
{"id": "5019345", "revid": "287204", "url": "https://it.wikipedia.org/wiki?curid=5019345", "title": "Dinastia dei Cro\u00ff", "text": ""}
{"id": "5019346", "revid": "287204", "url": "https://it.wikipedia.org/wiki?curid=5019346", "title": "Villa Albrizzi", "text": ""}
{"id": "5019350", "revid": "287204", "url": "https://it.wikipedia.org/wiki?curid=5019350", "title": "Isola Komodo", "text": ""}
{"id": "5019352", "revid": "874603", "url": "https://it.wikipedia.org/wiki?curid=5019352", "title": "Lobo parietale superiore", "text": ""}
{"id": "5019355", "revid": "874603", "url": "https://it.wikipedia.org/wiki?curid=5019355", "title": "Area di Brodmann 5", "text": ""}
{"id": "5019360", "revid": "400694", "url": "https://it.wikipedia.org/wiki?curid=5019360", "title": "Live in NYC '97", "text": "Live in NYC '97 \u00e8 un album dal vivo del cantante statunitense Johnny Winter, pubblicato nel marzo del 1998.\nDescrizione.\nIl disco, pubblicato dall'etichetta discografica Virgin Records, fu registrato dal vivo nell'aprile del 1997 al The Bottom Line ed allo Studio 900, entrambi a New York, Stati Uniti."}
{"id": "5019362", "revid": "2175", "url": "https://it.wikipedia.org/wiki?curid=5019362", "title": "Unit\u00e0 isoprenica", "text": ""}
{"id": "5019365", "revid": "88812", "url": "https://it.wikipedia.org/wiki?curid=5019365", "title": "Utilit\u00e0 (filosofia)", "text": ""}
{"id": "5019366", "revid": "57342", "url": "https://it.wikipedia.org/wiki?curid=5019366", "title": "Associazione Sportiva Fanfulla 1936-1937", "text": "Questa voce raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1936-1937.\nStagione.\nIl Fanfulla ha disputato il girone B del campionato di Serie C arrivando ottavo in classifica con 31 punti.\nRosa.\nMarcatori :\nGiuseppe Zuccotti 12 reti - Bruno Palma 10 reti - Bussola 7 reti - Malinverno e Carelli 5 reti - Ghezzi 4 reti - Grignani e Dalle Vedove 2 reti - Bergamaschi, Zaghi e Rota 1 rete."}
{"id": "5019367", "revid": "287204", "url": "https://it.wikipedia.org/wiki?curid=5019367", "title": "Sito di interesse comunitario Punta Ala e isolotto dello Sparviero", "text": ""}
{"id": "5019368", "revid": "287204", "url": "https://it.wikipedia.org/wiki?curid=5019368", "title": "Caproni Ca.331B Raffica", "text": ""}
{"id": "5019369", "revid": "287204", "url": "https://it.wikipedia.org/wiki?curid=5019369", "title": "Caproni Vizzola F.6Z", "text": ""}
{"id": "5019370", "revid": "729019", "url": "https://it.wikipedia.org/wiki?curid=5019370", "title": "Area 7 di Brodmann", "text": "L'area 7 di Brodmann \u00e8 una delle regioni citologiche cerebrali definite da Korbinian Brodmann. \u00c8 coinvolta nei processi di localizzazione degli oggetti nello spazio. Fa da punto di convergenza tra la vista e la propriocezione per determinare dove sono gli oggetti in relazione alle parti del corpo.\nUomo.\nL'area 7 di Brodmann, si estende nella parete mediale e laterale della corteccia parietale del cervello umano. Medialmente, la zona corrispondente all'area 7 viene detta precuneo. Lateralmente prende il nome di lobulo parietale superiore. Alla base del lobulo c'\u00e8 il solco intraparietale, al di sotto del quale si trova il lobulo parietale inferiore, che si divide nell'area 39 di Brodmann (circonvoluzione angolare) e nell'area 40 di Brodmann (circonvoluzione sopramarginale). L'area 7 di Broddmann si trova nella parte posteriore della corteccia somatosensoriale primaria (area di Brodmann 3, 1 e 2), e nella parte superiore del lobo occipitale. Questa regione gioca un ruolo fondamentale nella coordinazione visuale-motoria (per esempio nel raggiungere e afferrare un oggetto). Inoltre, l'area 7, insieme all'area 5, \u00e8 collegata ad una vasta gamma di elaborazione complesse, incluso l'utilizzo del linguaggio. Il ruolo svolto da queste due aree nel linguaggio \u00e8 dovuto, in teoria, al fatto che queste regioni svolgono un ruolo vitale nella creazione di pensieri consapevoli riguardanti la disposizione degli oggetti nello spazio.\nScimmia.\nL'area 7 di Brodmann \u00e8 una suddivisione citoarchitettonica della regione parietale della corteccia cerebrale del cercopithecus. Occupa gran parte del lobo parietale esclusa la circonvoluzione postcentrale e il lobulo parietale superiore. Questa area \u00e8 caratterizzata dalla mancanza di grandi cellule gangliari nel V strato corticale, dal III strato spesso contenente le cellule piramidali e dal VI strato multiforme delimitato da sostanza bianca."}
{"id": "5019371", "revid": "287204", "url": "https://it.wikipedia.org/wiki?curid=5019371", "title": "Ex istituto d'arte Paolo Toschi di Parma", "text": ""}
{"id": "5019372", "revid": "287204", "url": "https://it.wikipedia.org/wiki?curid=5019372", "title": "Biblioteca nazionale centrale Vittorio Emanuele II", "text": ""}
{"id": "5019374", "revid": "339392", "url": "https://it.wikipedia.org/wiki?curid=5019374", "title": "Formazioni partigiane", "text": ""}
{"id": "5019375", "revid": "287204", "url": "https://it.wikipedia.org/wiki?curid=5019375", "title": "Organizzazioni di volontariato", "text": ""}
{"id": "5019380", "revid": "287204", "url": "https://it.wikipedia.org/wiki?curid=5019380", "title": "Istituto superiore per le industrie artistiche di Monza", "text": ""}
{"id": "5019381", "revid": "287204", "url": "https://it.wikipedia.org/wiki?curid=5019381", "title": "Istituto superiore per le industrie artistiche di Faenza", "text": ""}
{"id": "5019382", "revid": "287204", "url": "https://it.wikipedia.org/wiki?curid=5019382", "title": "Istituto superiore per le industrie artistiche di Urbino", "text": ""}
{"id": "5019383", "revid": "110157", "url": "https://it.wikipedia.org/wiki?curid=5019383", "title": "Coppa panamericana di pallavolo femminile 2014", "text": "La Coppa panamericana di pallavolo femminile 2014 si \u00e8 svolta dall'11 al 19 giugno 2014 a Citt\u00e0 del Messico, in Messico: al torneo hanno partecipato 12 squadre nazionali 11 squadre nazionali nordamericane e sudamericane e la vittoria finale \u00e8 andata per la terza volta alla Repubblica Dominicana.\nRegolamento.\nLe squadre hanno disputato una prima fase a gironi con formula del girone all'italiana; al termine della prima fase:"}
{"id": "5019384", "revid": "287204", "url": "https://it.wikipedia.org/wiki?curid=5019384", "title": "Motore Opel 16D/16DA", "text": ""}
{"id": "5019386", "revid": "287204", "url": "https://it.wikipedia.org/wiki?curid=5019386", "title": "\u02bfAbd All\u0101h ibn Sal\u0101m", "text": "Rabbino assai noto nella sua epoca, il nome completo di \u02bfAbd All\u0101h b. Sal\u0101m b. al-\u1e24\u0101rith era al-\u1e24usayn ibn Sal\u0101m e apparteneva alla trib\u00f9 medinese dei B. Qaynuq\u0101\u02bf. \nEra assai rispettato dalla gente di Yathrib, anche da chi non apparteneva alla sua trib\u00f9 e alla sua cultura religiosa. Prima di convertirsi all'Islam, passava una parte della giornata immerso in esercizi devozionali, nell'insegnamento in sinagoga e nello studio e nella meditazione della Torah. La Sunna ricorda a tal proposito che egli avrebbe intravisto in alcuni versetti della Torah il preannuncio della venuta di un profeta che avrebbe completato il messaggio dei profeti precedenti. \u00c8 accreditato come realizzatore di un vasto \"corpus\" di tradizioni giuridiche e di \"Isr\u0101\u02be\u012bliyy\u0101t\" (), molte delle quali si possono trovare nei commentari esegetici (\"tafsir\") di \u1e6cabar\u012b (839-923).\nSecondo la tradizione islamica, si sarebbe convertito non appena Maometto arriv\u00f2 a Yathrib nel 622 ma, secondo alcune fonti, addirittura gi\u00e0 quando il Profeta risiedeva ancora nella natia La Mecca. Una storia narra che Maometto interrog\u00f2 una volta alcuni dotti israeliti di Medina a proposito di Ibn Sal\u0101m e che, quando costoro si resero conto che era diventato musulmano, lo rinnegarono. Sa\u02bfd b. Ab\u012b Waqq\u0101\u1e63 aggiunse a questo episodio che il versetto 10 della S\u016bra al-A\u1e25q\u0101f fa riferimento a questa reazione:\nConoscendo la Torah, Ibn Sal\u0101m insegn\u00f2 ad \u02bfAbd All\u0101h b. \u02bfAbb\u0101s, quando gli era utile circa il profeta preislamico 'Uzayr, di cui parla il Corano nel versetto 30 della S\u016bra IX (al-Tawba):\n e a lui disse che si trattava di Esdra, considerato figlio di Dio da alcuni movimenti eterodossi ebraici, principalmente presenti a Medina al tempo di Maometto.&lt;br&gt; \nSecondo Ibn Sal\u0101m, Allah lo avrebbe fatto morire all'et\u00e0 di 100 anni, quindi l'avrebbe risuscitato. Ibn Sal\u0101m gli spieg\u00f2 come Esdra avesse messo per iscritto per gli ebrei la Torah che essi conoscevano a memoria. Gli Israeliti dissero: \u00abM\u016bs\u0101 (Mos\u00e8) port\u00f2 a noi la Torah in uno scritto, ma \u02bfUzayr ce l'ha portata senza scritti\u00bb, e per quello alcuni Israeliti pretesero che egli fosse figlio di Dio, spieg\u00f2 Ibn Sal\u0101m.\nVi sono gravi incongruit\u00e0 tra la pretesa che \u02bfAbd All\u0101h abbia partecipato alle conquiste della Siria e della Palestina e il fatto che il suo nome non compaia in alcuno dei fatti d'arme dell'epoca di Maometto - Badr, U\u1e25ud, Medina, \u1e24unayn - come pure a Hudaybiyya. Mor\u00ec a Medina nel 663. Ebbe due figli, che chiam\u00f2 Mu\u1e25ammad e Y\u016bsuf, che furono tradizionisti come il padre.\nMateriale di \u02bfAbd All\u0101h b. Sal\u0101m fu usato da Ab\u016b Hurayra e da Anas b. M\u0101lik ed \u00e8 presente anche nell'opera annalistica di \u1e6cabar\u012b."}
{"id": "5019387", "revid": "228587", "url": "https://it.wikipedia.org/wiki?curid=5019387", "title": "Paradosso di Selten", "text": ""}
{"id": "5019390", "revid": "88812", "url": "https://it.wikipedia.org/wiki?curid=5019390", "title": "Egesino da Pergamo", "text": ""}
{"id": "5019391", "revid": "729019", "url": "https://it.wikipedia.org/wiki?curid=5019391", "title": "Aeroporto di Westray", "text": "L'Aeroporto di Westray \u00e8 un piccolo aeroporto britannico situato nel versante settentrionale dell'isola di Westray, parte dell'arcipelago delle Isole Orcadi, Scozia.\nLo scalo, locato sulla penisola di Aikerness, \u00e8 noto per essere uno dei due aeroporti collegati dal pi\u00f9 breve volo di linea al mondo, parte del servizio di trasporto inter-arcipelago gestito dalla compagnia aerea Loganair, ovvero all'Aeroporto di Papa Westray. La distanza tra i due scali \u00e8 di soli 2,8 km, circa 1,5 nmi, e la durata del volo, compreso il rullaggio, ammonta a circa 2 min. Cos\u00ec come i voli in partenza dall'isola di Papa Westray, serve il maggior centro abitato delle Isole Orcadi, Kirkwall.\nLa struttura, posta all'altitudine di 9 m (29 ft) sul livello del mare, \u00e8 costituita da un piccolo terminal e consta di tre piste d'atterraggio, una con fondo idoneo ad operare con aerei da trasporto lunga 527 m (1\u00a0729 ft) ed orientamento 09/27, pi\u00f9 altre due secondarie con fondo in erba.\nL'aerodromo di Westray \u00e8 in possesso di una CAA Ordinary Licence (numero P539) che consente voli commerciali per il trasporto di passeggeri o di addestramento al volo, come autorizzato dal licenziatario, il Consiglio Isole Orcadi. L'aeroporto effettua attivit\u00e0 esclusivamente secondo le regole e gli orari VFR."}
{"id": "5019403", "revid": "88812", "url": "https://it.wikipedia.org/wiki?curid=5019403", "title": "Alessino di Elide", "text": ""}
{"id": "5019404", "revid": "93556", "url": "https://it.wikipedia.org/wiki?curid=5019404", "title": "Stan Humphries", "text": "Carriera.\nHumphries fu scelto dai Washington Redskins nel corso del sesto giro del Draft NFL 1988. Part\u00ec per la prima volta come titolare nel 1990 in trasferta contro i Phoenix Cardinals quando il titolare Mark Rypien sub\u00ec un infortunio. Humphries pass\u00f2 1.015 yard e tre touchdown in sette gare nel 1990. Fu scambiato coi San Diego Chargers prima dell'inizio della stagione 1992 dopo che il titolare dei Chargers John Friesz si era infortunato nella pre-stagione. Gli schemi offensivi delle due squadre erano molto simili, dando la possibilit\u00e0 a Humphries di inserirsi rapidamente. Pass\u00f2 3.356 yard, quinto nella lega nel 1992, guidando i Chargers, che avevano terminato con un record di 4-12 nel 1991 e avevano perso tutte le prime quattro gare nel 1992, a finire con un record di 11-5, vincendo la AFC West e interrompendo una striscia decennale di assenza dai playoff di San Diego. Alla stagione 2014, i San Diego Chargers del 1992 sono l'unica squadra della storia ad avere raggiunto i playoff dopo avere iniziato con un record di 0-4.\nStan fu il titolare di San Diego per sei stagioni, partendo dall'inizio in 81 gare su 88, passando 17.191 yard e 89 touchdown. San Diego ebbe un record di 47-29 nella stagione regolare e 3-3 nei playoff in quel periodo. Gioc\u00f2 con una spalla slogata nel primo turno dei playoff del 1992, una vittoria 17-0 sui Kansas City Chiefs, la prima vittoria nei playoff della franchigia dalla finale della AFC del 1980. La stagione termin\u00f2 la settimana successiva con una sconfitta per 31-0 contro i Miami Dolphins nei Divisional Playoff. I Chargers avrebbero vinto il 62% delle loro partite nei sei anni successivi con Humphries come quarterback titolare.\nNel 1994, il giocatore guid\u00f2 i Chargers con delle giocate decisive a una serie notevole di vittorie nei playoff, iniziata con San Diego che rimont\u00f2 uno svantaggio dopo il primo tempo di 21-6 in casa contro i Miami Dolphins guidati dal Dan Marino. Nel turno successivo i Pittsburgh Steelers erano largamente favoriti dagli addetti ai lavori e dalle agenzie di scommesse. In quella che divenne una delle pi\u00f9 grandi sorprese della storia del football, i Chargers rimontarono uno svantaggio di 13-3 nel finale del terzo periodo, vincendo per 17-13 al Three Rivers Stadium. La squadra si guadagn\u00f2 cos\u00ec un biglietto per Miami e il Super Bowl XXIX, la prima e unica apparizione della storia della franchigia. I giocatori furono accolti da 70.000 tifosi al Jack Murphy Stadium di San Diego al loro ritorno da Pittsburgh. Malgrado la sconfitta nel Super Bowl XXIX contro i San Francisco 49ers 49-26, pi\u00f9 di 100.000 tifosi accolsero la squadra al suo ritorno a casa dopo la gara. Complessivamente, Humphries guid\u00f2 i Chargers a tre apparizioni ai playoff e all'unica apparizione al Super Bowl della storia della franchigia prima che nel 1997 fosse costretto al ritiro a causa di diverse commozioni cerebrali subite in carriera."}
{"id": "5019409", "revid": "2184720", "url": "https://it.wikipedia.org/wiki?curid=5019409", "title": "Niente al mondo", "text": "Niente al mondo \u00e8 un brano musicale della cantautrice italiana Dolcenera, pubblicato il 23 maggio 2014 dalla casa discografica Universal come singolo apripista del sesto album in studio della cantante, \"Le stelle non tremano\".\nIl brano nel giugno dello stesso anno ottiene una nomination al premio \"RTL 102.5 - Canzone dell'estate 2014\" indetto dal Summer Festival.\nIl brano.\nIl singolo, scritto insieme a Francesco Sighieri, arrangiato e prodotto dalla cantante stessa \u00e8 entrato in rotazione radiofonica a partire dal 23 maggio 2014 ed in contemporanea reso disponibile per il download digitale in Italia.\nIl video.\nIl video ufficiale del brano, girato alle cave di marmo di Carrara, \u00e8 uscito l'11 giugno nel canale Vevo You Tube della cantante.\nSuccesso commerciale.\nNell'estate del 2014 conquista il secondo posto della classifica di \nEarone e a fine agosto raggiunge come posizione massima la 44\u00aa della classifica FIMI."}
{"id": "5019413", "revid": "203463", "url": "https://it.wikipedia.org/wiki?curid=5019413", "title": "Stephanie Kwolek", "text": ""}
{"id": "5019417", "revid": "1805885", "url": "https://it.wikipedia.org/wiki?curid=5019417", "title": "Il maggiorasco", "text": "Il maggiorasco (\"Das Majorat\") \u00e8 un racconto di Ernst Theodor Amadeus Hoffmann che apparve nel secondo volume dei \"Nachtst\u00fccke\" (\"Notturni\", titolo tradotto anche con \"Racconti notturni\") pubblicato nel novembre del 1817.\nTrama.\nIl giovane Teodoro accompagna il prozio V. nel soggiorno al castello di Rossiten, nella Prussia orientale, dove il suo anziano parente, in qualit\u00e0 di avvocato, assiste il barone Roderico Von R. nell'amministrazione della propriet\u00e0 (la quale passa di erede in erede secondo quanto previsto dall'istituto del maggiorasco). Nel castello si aggira uno spettro e Teodoro, dopo averlo udito rumoreggiare nella stanza attigua alla sua fin dalla prima notte, ne parla al prozio V., che inaspettatamente dimostra di conoscere il sistema per esorcizzarlo. Dopo qualche giorno nel castello arrivano anche il barone Roderico e sua moglie, la giovane baronessa Serafina, della quale Teodoro si innamora perdutamente. Una sera, rimasto solo con la baronessa, Teodoro le narra l'avventura del fantasma e Serafina ne rimane sconvolta. Prozio e pronipote fanno quindi ritorno a K\u00f6nigsberg e il vecchio avvocato, ormai prossimo alla morte, racconta a Teodoro la storia del castello di Rossiten, affinch\u00e9 il giovane comprenda che il suo amore per Serafina era proibito non soltanto dalle loro differenti condizioni sociali ma anche da una lunga serie di fatti inquietanti, avvenuti dal tempo in cui il primo barone Roderico, sinistro personaggio dedito alla magia nera, aveva posto il castello sotto l'istituto del maggiorasco."}
{"id": "5019419", "revid": "92723", "url": "https://it.wikipedia.org/wiki?curid=5019419", "title": "Cattedrale della Visitazione della Beata Vergine Maria (Gospi\u0107)", "text": "La cattedrale della Visitazione della Beata Vergine Maria (in croato: \"Katedrala Navijestenja Bla\u017eene Djevice Marije\") \u00e8 la cattedrale cattolica della citt\u00e0 di Gospi\u0107, in Croazia, e sede della diocesi di Gospi\u0107-Segna\nStoria.\nL'attuale cattedrale \u00e8 stata costruita tra il 1781 ed il 1783 in stile barocco. Durante la guerra di Jugoslavia, il 15 settembre 1991, la chiesa \u00e8 andata in fiamme: il tetto e la parte superiore della torre sono bruciati completamente mentre l'interno della chiesa \u00e8 stato danneggiato dall'incendio. La ricostruzione ha avuto inizio nel 1992 per concludersi nel 1999.\nIl 25 maggio 2000, con la bolla \"Ad Christifidelium spirituali\", papa Giovanni Paolo II ha eretto la diocesi di Gospi\u0107-Segna, elevando contestualmente la chiesa a cattedrale della nuova diocesi."}
{"id": "5019420", "revid": "2018934", "url": "https://it.wikipedia.org/wiki?curid=5019420", "title": "European Champions Cup 2014", "text": "La European Champions Cup 2014 \u00e8 stata la 51\u00aa edizione della massima competizione europea per club di baseball.\nFormula.\nIl format del torneo prevede una fase a gironi in cui le squadre partecipanti sono state sorteggiate in due gironi di qualificazione, uno disputato a Brno e l'altro a Hoofddorp.\nLe prime due classificate di ciascun girone si scontrano in una partita secca, che sancisce la squadra avente diritto a prendere parte alla serie finale."}
{"id": "5019422", "revid": "57342", "url": "https://it.wikipedia.org/wiki?curid=5019422", "title": "Associazione Sportiva Fanfulla 1935-1936", "text": "Questa voce raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1935-1936.\nStagione.\nLa squadra lodigiana ha disputato il girone B del campionato di Serie C arrivando dodicesimo in classifica con 23 punti.\nRosa.\nMarcatori :\nAchille Buzzoni 15 reti - Egidio Capra 12 reti - Malinverno 9 reti - Dalle Vedove 6 reti - Grignani e Galli 3 reti - Bandirali, Biasini, Cappellini, Corrada e Antonio Gatti 1 rete."}
{"id": "5019425", "revid": "110157", "url": "https://it.wikipedia.org/wiki?curid=5019425", "title": "I'm a Bluesman", "text": "I'm a Bluesman \u00e8 un album di Johnny Winter, pubblicato dalla Virgin Records nel giugno del 2004. Il disco fu registrato al Room 9 From Outer Space di South Boston ed al Carriage House Studios di Stamford, Connecticut (Stati Uniti)."}
{"id": "5019426", "revid": "11959", "url": "https://it.wikipedia.org/wiki?curid=5019426", "title": "J. Horovitz", "text": ""}
{"id": "5019434", "revid": "124892532", "url": "https://it.wikipedia.org/wiki?curid=5019434", "title": "Milo Moir\u00e9", "text": "Biografia.\nDi origine slovacca e spagnola, Sue Pruzina (che, fin dalle sue prime esibizioni performative, adotter\u00e0 lo pseudonimo di Milo Moir\u00e9) \u00e8 nata nel 1983 in Svizzera, dove si \u00e8 diplomata in disegno e pittura nel 2002 e si \u00e8 laureata in psicologia nel 2011 all'Universit\u00e0 di Berna. Ha iniziato come reginetta di bellezza, valletta televisiva e modella e poi come pittrice d'ispirazione espressionista e surrealista, sulle orme di artisti - perlopi\u00f9 di area nordeuropea - come Francis Bacon, Hans Ruedi Giger, Frida Kahlo, K\u00e4the Kollwitz, Maria Lassnig ed Edvard Munch; finch\u00e9, nel 2007, durante una vacanza a Tenerife, l'ascolto di un'intervista radiofonica alla celebre performer Marina Abramovi\u0107 non l'ha indotta a esibirsi a sua volta, gi\u00e0 pochi mesi dopo, come artista performativa, attivit\u00e0 che ha intrapreso a tempo pieno nel 2011.\nAttualmente vive e lavora a D\u00fcsseldorf, in Germania, insieme al suo compagno ed agente, il fotografo Peter H. Hergarten (alias Peter Palm), di cui \u00e8 anche musa ispiratrice, collaboratrice e modella. Oltre che dall'esempio di Abramovi\u0107, Moir\u00e9 sostiene di aver tratto ispirazione soprattutto dalle idee e realizzazioni del movimento Fluxus e in particolare di Joseph Beuys, che era attivo proprio a D\u00fcsseldorf, mentre, per quanto riguarda i contenuti pornografici delle sue performance, le sue fonti d'ispirazione dichiarate sono anglosassoni: le \"ragazze perdute\" (Lost Girls) dei fumetti di Alan Moore e i lavori di Paul McCarthy, Valie Export e Carolee Schneemann.\nNel 2015 a Parigi \u00e8 stata trattenuta per alcune ore dalla polizia per essersi offerta di farsi fotografare nuda con chiunque volesse fare un \"selfie\" con lei in Place du Trocad\u00e9ro. Nel giugno 2016 a Londra \u00e8 stata sottoposta a fermo di polizia per 24 ore, processata e multata per \"atti osceni in luogo pubblico\" perch\u00e9, per eseguire la sua performance \"Mirror Box\", si lasciava tastare il seno e masturbare dai passanti in Trafalgar Square.\nLa sua \"performance\" pi\u00f9 hardcore \u00e8 un video porno del 2016, di circa 10 minuti, dove si esibisce, col suo compagno-pigmalione, in un amplesso con penetrazione esplicita, ripresa con primi piani sui loro organi genitali pulsanti durante il coito (alcune riprese col preservativo ed altre senza) su un letto a baldacchino con tende rosse e testiera di pelle bianca trapuntata, girato in un locale adibito a camera da letto, illuminato da luci psichedeliche multicolori. Il video \u00e8 sonoro e vi si pu\u00f2 ascoltare distintamente sia un brano musicale in sottofondo che i suoi dialoghi in inglese, mescolati da gemiti."}
{"id": "5019435", "revid": "1013392", "url": "https://it.wikipedia.org/wiki?curid=5019435", "title": "Il Devoto-Oli. Vocabolario della lingua italiana", "text": ""}
{"id": "5019438", "revid": "1186766", "url": "https://it.wikipedia.org/wiki?curid=5019438", "title": "Borgese", "text": ""}
{"id": "5019440", "revid": "950920", "url": "https://it.wikipedia.org/wiki?curid=5019440", "title": "Libertas Brindisi 1957-1958", "text": "La Libertas Brindisi 1957-1958, prende parte al campionato italiano di Serie A, girone B a 9 squadre. Chiude la stagione regolare al quinto posto con 7V e 9P, 811 punti segnati e 796 subiti.\nStoria &amp; Roster.\nDella formazione che ha conquistato la Serie A, vengono promossi in prima squadra Ettore Quarta e Di Giulio. Il Coach Beppe Todisco si trasferisce a Monopoli e Elio Pentassuglia che l'anno prima aveva preso il patentito di allenatore assume il doppio incarico di giocatore-allenatore. Miglior marcatore della stagione \u00e8 Gianni Donativi con 261 p. in 15 partite, seguito da Velardi con 186 p. e lo stesso Pentassuglia con 174 p."}
{"id": "5019441", "revid": "4175", "url": "https://it.wikipedia.org/wiki?curid=5019441", "title": "Gedi", "text": ""}
{"id": "5019447", "revid": "447535", "url": "https://it.wikipedia.org/wiki?curid=5019447", "title": "Universit\u00e0 della California Berkeley", "text": ""}
{"id": "5019449", "revid": "767487", "url": "https://it.wikipedia.org/wiki?curid=5019449", "title": "John Wolley", "text": "Studi\u00f2 a Eton (1836) e poi al Trinity College (1842). Laureatosi nel 1846, si trasfer\u00ec a Londra, interessandosi alla storia del dodo e diventando amico di Hugh Edwin Strickland. L'anno successivo si spost\u00f2 a Edimburgo, con l'intento di studiare medicina. Divenne Presidente della Royal Medical Society nel 1850.\nViaggi\u00f2 in Spagna (1845), Germania e Svizzera (1846), dando inizio ai suoi studi ornitologici e alla sua collezione di uova. Studi\u00f2 gli uccelli delle F\u00e6r \u00d8er, dando il proprio contributo alle \"Contributions to Ornithology for 1850\" di Sir William Jardine. Successivamente, torn\u00f2 a Londra e inizi\u00f2 i propri studi sull'alca impenne.\nNel 1853, effettu\u00f2 una spedizione al circolo polare artico, ma al suo ritorno in patria la sua salute peggior\u00f2 notevolmente, arrivando a soffrire di perdita della memoria. La sua collezione e i suoi studi furono ceduti a Alfred Newton, che li catalog\u00f2 nella nota \"Ootheca Wolleyana\", donata successivamente al British Museum."}
{"id": "5019452", "revid": "125977161", "url": "https://it.wikipedia.org/wiki?curid=5019452", "title": "Episodi di The Leftovers - Svaniti nel nulla (prima stagione)", "text": "La prima stagione della serie televisiva The Leftovers - Svaniti nel nulla (\"The Leftovers\"), composta da 10 episodi, \u00e8 stata trasmessa sul canale statunitense via cavo HBO dal 29 giugno al 7 settembre 2014.\nIn Italia la stagione \u00e8 andata in onda in lingua originale sottotitolata in italiano dal 3 luglio 2014, a 72 ore di distanza dalla trasmissione statunitense, sul canale satellitare Sky Atlantic. La versione doppiata \u00e8 stata trasmessa in prima visione dal 17 luglio al 18 settembre 2014.\nAl termine di questa stagione escono dal cast principale Emily Meade, Amanda Warren, Michael Gaston, Charlie Carver, Max Carver e Annie Q. Janel Moloney e Scott Glenn compaiono come guest star.\nPilota.\nTrama.\n14 ottobre 2012. Improvvisamente svanisce il 2% della popolazione mondiale, uomini, donne, bambini di ogni fede scompaiono senza un'apparente connessione tra loro.\nSono passati tre anni da quando il 2% della popolazione mondiale \u00e8 scomparso senza lasciare traccia; mentre ci si continua ad interrogare su cosa sia realmente accaduto (si parla di una profezia biblica, il \"Rapimento della Chiesa\", tesi per\u00f2 contestata da altri visto che gli scomparsi sono di ogni religione e non vi \u00e8 un nesso comune tra di loro) gli abitanti di Mapleton, cittadina alle porte di New York, si preparano per celebrare l'annuale \"Heroes Day\" per ricordare i loro cari scomparsi. Ma l'arrivo dei Colpevoli Sopravvissuti, un gruppo di uomini e donne vestiti di bianco dipendenti dal fumo che seguono una rigida regola del silenzio e si appostano fuori le case di alcuni abitanti senza apparente motivo, rischia di far degenerare la manifestazione in una rissa. L'ufficiale di polizia Kevin Garvey cerca di mantenere la calma all'interno della comunit\u00e0 e nel contempo di stare dietro a sua figlia Jill, una ragazza apatica e problematica, e al figlio Tom, che si \u00e8 unito a una misteriosa setta guidata da Santo Wayne. Nel frattempo, mentre la tensione a Mapleton si fa sempre pi\u00f9 palpabile, le vite di Laurie, appartenente ai Colpevoli Sopravvissuti, e Meg, una donna in procinto di sposarsi, si incrociano.\nIl mistero di Nora.\nTrama.\nI federali dopo aver valutato il continuo andirivieni di politici, anche di rilievo, verso il ranch della setta di Santo Wayne decidono l'intervento. Squadre armate vengono inviate sul posto aprendo il fuoco all'impazzata: \u00e8 un massacro al quale riescono fortunosamente a fuggire Tom e Christine anche se per farlo il ragazzo \u00e8 costretto ad uccidere un agente; fuggiti lontano riescono a ricongiungersi con Wayne che si \u00e8 salvato a propria volta in maniera rocambolesca. Prima di separarsi nuovamente Wayne porge a Tom un telefono in sostituzione del proprio, quando sar\u00e0 il momento lo chiamer\u00e0 l\u00ec e gli affida la sicurezza di Christine.\nA Mapleton intanto Jill e Aimee scoprono che Nora, unica superstite di una famiglia intera di dipartiti, gira armata e temendo un colpo di testa della donna iniziano a seguirla.\nKevin Garvey durante la periodica perquisizione alla sede dei Colpevoli Sopravvissuti trova due nuovi adepti presso la casa della promessa, una \u00e8 Megan. Informato il fidanzato che ne aveva denunciato la scomparsa, lo sconcertato poliziotto assiste alla rabbia impotente del ragazzo, in attesa da tre anni di un matrimonio evidentemente non voluto dalla fidanzata decide su due piedi di lasciarla al suo destino. Garvey inoltre indaga su Neal, misterioso cacciatore che insegue ed abbatte a colpi di fucile i cani randagi sostenendo che \"non sono pi\u00f9 i nostri cani\".\nLegami di famiglia.\nTrama.\nMentre il reverendo Jamison sta celebrando il culto evangelico di fronte a pochissime persone, uno sconosciuto irrompe nella chiesa picchiandolo brutalmente ed infilandogli in bocca, prima di andarsene, una copia del giornale ove si parla di una farmacista dipartita il 14 ottobre che spacciava droga.\nMedicato in ospedale e rifiutatosi di sporgere denuncia il reverendo riprende la sua vita di ricerca atta a dimostrare che non tutti gli scomparsi erano brave persone e che quindi non pu\u00f2 trattarsi del biblico rapimento della chiesa.\nIn questo contesto riceve una chiamata dalla banca: la sua chiesa, gi\u00e0 pignorata per debiti, verr\u00e0 venduta l'indomani ad un fondo speculativo, unica sua speranza \u00e8 riuscire a racimolare entro la chiusura della banca dell'indomani la stessa cifra pi\u00f9 un dollaro.\nDisperato si vede rifiutare l'aiuto economico della sorella Nora, alla quale aveva svelato il tradimento del marito dipartito anch'egli quando, nel cuore della notte, intuisce che la salvezza sta in un tesoro nascosto e a sua disposizione che pertanto si precipita a recuperare. Si tratta di ventimila dollari, insufficienti a sanare il debito ma dopo aver scorto in un semaforo un segno trascorre la notte in un casin\u00f2 riuscendo a vincere tutta la somma necessaria.\nFelice per avercela fatta dapprima sfugge a una rapina massacrando di botte il malvivente per la rabbia e recandosi poi in banca ma, durante la strada, si ferma a soccorrere un membro dei Colpevoli Sopravvissuti vittima di un'aggressione finendo anch'egli aggredito e colpito da una pietrata in testa.\nDurante l'incoscienza rivive alcuni episodi del passato: rivede se stesso entrare in chiesa come fedele mentre i membri di chiesa presenti, intenti a cantare, sono i futuri Colpevoli Sopravvissuti; successivamente rivive l'incidente d'auto accaduto mentre il mondo viveva la dipartita del 14 ottobre e dove la moglie, gravemente ferita era successivamente entrata in uno stato vegetativo che perdura tuttora.\nRisvegliatosi in ospedale lo abbandona precipitosamente recandosi in banca e giungendovi a filiale chiusa; riuscito ad entrare viene informato che, contrariamente a quanto credeva, \u00e8 rimasto incosciente per almeno tre giorni e che quindi la chiesa \u00e8 stata venduta.\nRecatosi quindi a guardare chi sono i nuovi proprietari scorge con rabbia e sconcerto i Colpevoli Sopravvissuti, nuovi proprietari, intenti a trasformare radicalmente l'edificio secondo il loro credo.\nVisioni.\nTrama.\nSi avvicinano le feste di Natale e in tutta Mapleton vengono sistemati gli addobbi, diversi sono i presepi sistemati ma in quello principale scompare il bambolotto sistemato nel ruolo del bambin Ges\u00f9.\nIl capo della Polizia Garvey, nel suo ufficio, sta parlando con la silenziosa Patti Levin alla quale intima di non avvicinarsi alla festa organizzata dalla citt\u00e0 in occasione del Natale, in tutta risposta Patti scrive su un foglio \"Non esiste pi\u00f9 famiglia\" e per meglio farsi capire stacca dal muro la fotografia che la ritrae insieme a Laurie poggiandola sulla scrivania del poliziotto ed andandosene subito dopo. Il piano di Garvey per\u00f2 \u00e8 un altro: certo che con la sua ammonizione i Colpevoli Sopravvissuti avrebbero fatto esattamente il contrario si far\u00e0 trovare pronto con i propri uomini per arrestare l'intera setta per invasione di propriet\u00e0 privata. Mentre torna a casa si accorge che il numero telefonico del figlio Tom \u00e8 stato disattivato e nemmeno l'apatica figlia Jill ha notizie su di lui.\nTom si trova in un bar con Christine giochicchiando con il telefono datogli da Santo Wayne ed \u00e8 sempre pi\u00f9 nervoso perch\u00e9 nelle ultime sei settimane non ha ricevuto alcuna chiamata; improvvisamente un uomo entra nel locale ed inizia ad apostrofare la ragazza accusandola di essere sempre nei suoi sogni e di portare la morte dentro di s\u00e9 aggredendola subito dopo, scoppiata subito una scazzottata con Tom i due vengono divisi e mentre Tom e Christine se ne vanno l'uomo continua ad urlarle dietro di vedere i morti vestiti di bianco, apparente riferimento ai Colpevoli Sopravvissuti.\nMentre Garvey sta preparando l'operazione con i suoi uomini, il sindaco Warburton gli intima di recarsi al centro commerciale e di acquistare un bambolotto identico a quello sottratto nel presepe. Garvey, gi\u00e0 poco convinto, dopo esserci andato non acquista nulla ed apre una rapida indagine sui ladri identificandoli nella figlia e in due suoi amici. Tornato a casa trova sulla porta ad attenderlo la moglie Laurie assieme a Megan, quest'ultima pu\u00f2 ancora parlare e gli legge una lunga lettera della moglie dove lo ringrazia per aver fatto da padre al figlio Tom, avuto da una precedente relazione, e per esserle stata sempre vicina durante la sua malattia; Kevin, intuito l'epilogo, strappa di mano a Laurie la busta gialla che porta con s\u00e9 trovandovi dentro un'istanza di divorzio. Questo gli causa una crisi di rabbia che viene interrotta solo dall'arrivo della figlia Jill che, ignorata inizialmente la madre, le consegna il suo regalo. Cacciate da Garvey, durante il ritorno Laurie apre il pacchetto trovandovi un accendino con incisa la frase \"non dimenticarmi\"; nonostante la promessa del silenzio da parte di Megan, Laurie getta l'accendino in un tombino.\nTom e Christine si recano all'ospedale, la ragazza attende un figlio da Santo Wayne e presentando sulla pancia un grosso livido deve essere visitata. Il personale medico, insospettito dal livido e dalle ferite sulla mano di Tom, chiama la polizia non credendo alla sua storia. Tom quindi fuge precipitosamente lasciando l\u00ec Christine e nascondendosi in una fermata d'autobus dove riprende a giocare con il telefono. Improvvisamente il telefono suona ma non \u00e8 Santo Wayne, \u00e8 una pubblicit\u00e0 che il ragazzo per\u00f2 interpreta come la volont\u00e0 di Wayne; si disegna sulla fronte un bersaglio ed abbandona le scarpe per camminare d'ora in avanti a piedi nudi.\nL'indomani Garvey trova sulla porta di casa il bambolotto rubato e riportato dagli amici di Jill che gi\u00e0 in precedenza aveva bruscamente ammonito dato che erano stati ripresi da una telecamera di sicurezza durante il furto; cos\u00ec pu\u00f2 portarlo alla festa della citt\u00e0 esibendolo alla gente che accoglie la notizia senza alcun applauso. Come previsto durante la festa appaiono i Colpevoli Sopravvissuti che per\u00f2 non entrano nell'edificio; nonostante questo Garvey decide lo stesso la retata ma si accorge subito che mancano molti membri della setta e che Patti sta ridendo dell'operazione, infatti gli altri sono entrati nelle case dei parenti di tutti i dipartiti e che, stranamente, nessuno si sveglia mentre loro stanno sottraendo le foto dei cari scomparsi lasciandovi le cornici vuote. Mentre stanno per tornare alla loro sede Laurie preferisce tornare a piedi, in questo modo pu\u00f2 tornare al tombino per recuperare di nascosto l'accendino gettato. Andato al presepe per risistemare il bambolotto, Garvey sorprende il reverendo Jamison che sta sistemando una statua di Ges\u00f9 Bambino decisamente pi\u00f9 veritiera nel presepe; allontanatisi entrambi Kevin attende di essere nel bosco e getta il bambolotto dal finestrino.\nTom ritorna all'ospedale a prendere Christine, prima di andare le chiede di disegnarsi anch'ella il bersaglio sulla fronte e di lasciare le scarpe. Saliti su un autobus per un'ignota destinazione durante il viaggio il bus frena bruscamente. Un camion ha perso un container che, aprendosi, ha disseminato il carico lungo la strada: Sono cadaveri, tutti avvolti in sudari bianchi ed identificati da un codice a barre. Mentre osservano Christine gli grida \"i morti vestiti di bianco, come nel sogno\".\nGladys.\nTrama.\nLa comunit\u00e0 di Mapleton viene sconvolta da un efferato omicidio: Gladys, un membro dei colpevoli sopravvissuti, \u00e8 stata assassinata in una sorta di omicidio rituale (la donna \u00e8 stata lapidata a morte). Le indagini sul caso appaiono subito difficili: da un lato c'\u00e8 la parziale collaborazione della setta e dall'altro l'aperta ostilit\u00e0 della popolazione nei loro confronti. Laurie, dopo l'omicidio, inizia a manifestare segni di cedimento inducendo Patti a portarla fuori da Mapleton per capirne la sua lealt\u00e0. Il reverendo Jamison, sentito da Garvey quale sospettato, dimostra di sapere pi\u00f9 di quello che dovrebbe su di loro basandosi sull'interpretazione delle scritture e Megan ne entra a pieno titolo vestendo di bianco anch'ella e cessando di parlare.\nA conclusione di tutto giunge a Garvey dai federali (incautamente allertati da un suo agente) un'offerta drammatica: una sua richiesta e verranno inviate sul posto squadre armate per togliere di mezzo la setta una volta per tutte, offerta rifiutata dallo sconcertato poliziotto ma osserviamo alla fine come questa sia la prassi in giro per l'America vedendo un gigantesco obitorio pieno di cadaveri rigorosamente catalogati e destinati al forno crematorio; tra questi anche il corpo della donna lapidata a Mapleton che viene cremato per primo.\nL'ospite.\nTrama.\nDopo la dipartita di tutta la sua famiglia Nora Durst non \u00e8 pi\u00f9 la stessa persona, nel fare la spesa ripete meccanicamente gli acquisti che faceva quando la sua famiglia era presente sostituendo i prodotti scaduti per i bambini con quelli appena acquistati e la sua casa \u00e8 stata lasciata cos\u00ec come appariva al momento della dipartita, ogni giorno inoltre si reca con la macchina ad osservare la maestra d'asilo dei figli, gi\u00e0 amante del marito, ostentando la sua presenza in modo da far crescere la tensione della ragazza. Ha anche un pericoloso hobby, assolda prostitute dalle quali si fa sparare addosso mentre indossa un giubbotto antiproiettile.\nNora si occupa di compilare alcuni questionari per il dipartimento dei dipartiti in base ai quali viene assegnato ai familiari un risarcimento ed in questa veste deve partecipare ad un congresso a New York ma prima divorzia dal marito dipartito. Giunta a New York, in fase di accredito congressuale non trovando il proprio badge gliene viene assegnato uno come \"guest\" (ospite). \u00c8 l'inizio di una catena di equivoci: prima partecipa con altri convenuti ad un festino dentro l'albergo e poi viene cacciata in malo modo ed in piena notte accusata di aver danneggiato le strutture dell'hotel. Tuttavia, non rassegnata, dopo aver falsificato un badge riesce a rientrare ma viene scoperta subito dalla sicurezza ed accompagnata dal direttore riuscendo, anche se a fatica, a convincerlo della presenza di un impostore con il suo nome. L'impostore viene scoperto al tavolo del convegno e viene accompagnata fuori mentre urla sull'inutilit\u00e0 dei questionari destinati in realt\u00e0 al macero.\nRiaccolta con tutte le scuse del caso Nora si intrattiene al bar finendo per scontrarsi con l'autore di un best seller ma venendo notata per questo da un assistente di Santo Wayne che ora esercita di nascosto a New York.\nPortata dal guru la ragazza inizialmente tentenna ma poi Wayne le rivela che quella sar\u00e0 l'unica occasione che avr\u00e0 sentendo vicina la propria morte, quindi accetta il trattamento.\nTornata a Mapleton ora Nora \u00e8 una persona diversa, l'abbraccio con Santo Wayne l'ha liberata dai sensi di colpa e dai tormenti e quindi non va pi\u00f9 ad osservare l'amante del marito, fa la spesa per se stessa e la casa \u00e8 stata ripulita da tutti i ricordi. Anche il suo viso \u00e8 sereno lasciando intuire una prossima storia d'amore con Garvey che, a propria volta, ha divorziato.\nFuga dalla follia.\nTrama.\nJill, insieme ai suoi amici, si ritrova in una foresta per gareggiare su chi avrebbe resistito di pi\u00f9 all'interno di un vecchio frigorifero, il quale, secondo una leggenda metropolitana, sarebbe stato il luogo in cui uno dei tanti scomparsi del 14 ottobre avrebbe risieduto prima di svanire nel nulla. Accolta la sfida, la ragazza rimane all'interno del malandato elettrodomestico per quasi un'ora, battendo il record stabilito. Mentre i ragazzi cercano di tirarla fuori, la maniglia del portello si stacca, e la giovane rimane intrappolata. Ormai senza pi\u00f9 ossigeno e nel panico, Jill inizia a perdere i sensi, finch\u00e9 i ragazzi non vengono aiutati da uno strano anziano, in realt\u00e0 poi riconosciuto dalla giovane come suo nonno, il quale pregher\u00e0 la nipote di non dire a suo padre dove fosse per poi svanire fra la boscaglia. Kevin, tornato a casa, scopre dalla figlia che il padre \u00e8 fuggito dall'ospedale psichiatrico nel quale risiedeva. Parte dunque una caccia all'uomo da parte di tutto il dipartimento di polizia, con l'ordine di catturare il fuggitivo senza ricorrere alla violenza. Il nonno, tuttavia, torner\u00e0 a casa e l\u00ec trover\u00e0 la nipote con il quale avr\u00e0 una discussione sulle voci che sente nella sua testa. Kevin, tornato a casa, ammanetta il padre e si appresta a riportarlo all'ospedale, ma per via di una manifestazione dei Colpevoli Sopravvissuti, che protestano silenziosamente per l'apparizione nei muri della citt\u00e0 di alcuni manifesti dedicati alla compianta Gladys (opera del reverendo Jamison e del suo staff) riportanti la frase \"Save Them\" (salvateli), il padre riesce a fuggire. Durante l'inseguimento, il poliziotto spintoner\u00e0 involontariamente Patti e l'ex moglie e, al suo ritorno in macchina non le degner\u00e0 nemmeno di uno sguardo.\nIntanto Tommy inizia ad avere dei sospetti verso Wayne e le sue capacit\u00e0, e con le condizioni di Christine che si aggravano sempre di pi\u00f9, \u00e8 ormai deciso ad andare a parlare con il \"Santo\" di persona. Ricevuta una chiamata da Wayne che gli ordina di lasciare una parte del denaro sotto una cassetta postale senza altre spiegazioni Tommy esegue per\u00f2 appostatosi e riuscendo cos\u00ec a vedere e a seguire colui che prende il pacco facendo quindi capolino in una casa, abitata da un giovane straniero, il quale alla sua domanda su dove fosse Wayne chiude la porta. Il giovane Gravey decide dunque di sfondarla e al suo interno vi trova un'altra ragazza asiatica, sempre incita di Wayne, di nome Liane. In realt\u00e0 anche l'altro giovane \u00e8 stato incaricato di proteggere la ragazza per conto del profeta. Tuttavia, quando Tommy fa sapere ai due che in realt\u00e0 non ci sono solo loro e la propria situazione \u00e8 identica, Liane sconvolta, prende la pistola e cerca di uccidere il giovane, per poi scoppiare in lacrime sostenendo che Wayne gli aveva assicurato che il bambino che aveva in grembo era il vero prescelto.\nA Mapleton intanto, arriva una segnalazione da parte di un agente alla stazione, la quale afferma di aver visto il padre di Kevin vandalizzare la biblioteca. Il capo della polizia, intuito che il reverendo sta nascondendo suo padre, riesce a ritrovarlo in una tavola calda della zona. Il genitore assicura al figlio che in realt\u00e0 le voci nella sua testa gli rivelano il futuro, e prega il figlio di aiutarlo, poich\u00e9 solo lui ha la forza e i poteri richiesti consegnandoli una copia del National Geographic risalente al maggio 1972 ed asserendone la sua importanza. Kevin tuttavia rifiuta, affermando che come capo della polizia e come padre ha degli impegni, ma il vecchio, furioso per questa risposta, affermer\u00e0 di essere molto deluso da lui, poich\u00e9 antepone il bene suo a quello degli altri, e si congeda dandogli un pugno in pieno volto, prima di essere ammanettato e scortato fuori dal locale da un gruppo di poliziotti.\nTommy riceve un'altra chiamata da Wayne ma oramai \u00e8 disilluso, ha capito con chi ha a che fare e, in un impeto d'ira, spacca il telefono contro un muro dirigendosi subito dopo verso casa; non avr\u00e0 bisogno di rivelare la verit\u00e0 a Christine, in sua assenza la ragazza ha partorito da sola ma il figlio non pu\u00f2 essere il prescelto perch\u00e9 \u00e8 una bambina.\nNessuno \u00e8 felice.\nTrama.\nLa relazione fra Nora e Kevin procede, ma durante una cena a casa di quest'ultimo, la giovane Jill genera tensioni ricordando che Nora portava con s\u00e9 una pistola nella borsa, pistola che comunque Jill non trova. Dopo cena, Kevin, invitato da Nora ad evitare discussioni con la figlia, va a dormire ma si risveglia in macchina con Dean, il misterioso killer dei cani, che lo conduce in una desolata casa in mezzo alla foresta, nel quale al suo interno vi \u00e8 Patti, legata ed imbavagliata ad una sedia, con una chiara ferita al cranio. Il poliziotto esce sconvolto dal rifugio e chiede spiegazioni all'uomo misterioso, il quale con aria sorpresa gli rivela che l'idea di imprigionarla era stata propria di Kevin dopo averla aggredita in strada la notte stessa e che in realt\u00e0 si trovano a Cairo, New York, una localit\u00e0 dove Garvey passava l'estate da ragazzo. Ritornato nell'abitazione, avendo sentito qualcosa cadere, trova Patti a terra la quale aveva tentato di liberarsi dalla sedia, ma senza successo. Dopo averla aiutata a rialzarsi, il capitano cerca in tutti modi di scusarsi, ma la donna non vuole sentire alcuna ragione, e afferma che se l'avesse lasciata andare, lei avrebbe raccontato tutto alla polizia in modo tale da mandarlo in rovina. Kevin viene nuovamente portato fuori dall'abitazione dal killer dei cani, il quale \u00e8 completamente furioso del fatto che il poliziotto stia cercando di patteggiare con Levin, e chiede di poter \"finire il lavoro\" al posto suo.\nIntanto a Mapleton, durante una protesta dei Colpevoli Sopravvissuti, il reverendo Jamison, che dopo aver cercato invano il dialogo con la setta ha cambiato bersaglio ed ora le sue pubblicazioni riguardano i suoi membri, distribuisce volantini incriminanti sulla madre scomparsa di Megan, generando la furia dell'ultima, che si scaglia con violenza aggredendo il pastore e inveendo verso di lui fra lo sgomento dei confratelli e di Laurie. Ricondotta alla casa dalla stessa Laurie, Megan ancora sconvolta, ribadisce che ci\u00f2 che ha fatto l'ha fatto solo per dimostrare che in realt\u00e0 lei non \u00e8 una debole e che \u00e8 pronta a difendersi dagli aggressori. Laurie dopo averle ribadito che i C.S. non fanno uso della violenza, la invita ad aspettare Patti ma \u00e8 comunque evidente che Megan sta manifestando segni di cedimento violando ripetutamente la regola del silenzio.\nNel frattempo Kevin e Dean finiscono a botte quando il poliziotto capisce che l'altro sta cercando di uccidere Patti, si precipita in casa per salvarla riuscendoci all'ultimo momento. Rimasto solo con lei durante la notte, Patti inizia a rivelargli alcuni particolari enigmatici relativamente ai colpevoli sopravvissuti, al perch\u00e9 la sua ex-moglie vi sia entrata e che tutto ci\u00f2 che \u00e8 accaduto sia a lei che a Gladys erano in realt\u00e0 un piano ideato dalla stessa comunit\u00e0 fin dal principio, e che presto anche lei sarebbe morta per essere ricordata come martire di coloro che volevano dimenticare. Alla sua richiesta di essere uccisa, Kevin risponde di non voler far parte del suo piano, e che preferisce di gran lunga perdere il lavoro che diventare una sporca pedina. Tuttavia la donna, dopo essere stata liberata, afferra un coccio di vetro e con esso si recide la gola, morendo fra le braccia dello sbigottito poliziotto.\nJill nel frattempo, insieme agli amici, \u00e8 entrata in casa di Nora e dopo un'intuitiva ricerca riesce a trovare la pistola che ora la donna non porta pi\u00f9 con s\u00e9. Tornata a casa assiste alla partenza di Aimee che ha deciso di andarsene dopo che la ragazza l'ha accusata di essere andata a letto con il padre. Prima di andarsene a sua volta recide la corda del cane lasciato dall'uomo misterioso ridandogli la libert\u00e0.\nIntanto nell'abitazione dei colpevoli sopravvissuti, dopo aver ricevuto un misterioso carico sistemato all'interno della ex-chiesa dove gi\u00e0 in precedenza Patti aveva composto tutta una serie di abiti, come da piano Laurie ne prende il posto al comando della confraternita, e proprio mentre sistema la scrivania della sua ex superiora, alla porta bussa la figlia Jill, e, fra gli occhi sconvolti di Megan e di Laurie, la giovane chiede di poter restare.\nLe cose non dette.\nTrama.\nIn un lungo flashback vediamo la comunit\u00e0 di Mapleton, e la famiglia Garvey in particolare, prima degli eventi del 14 ottobre.\nIl premio \"persona dell'anno di Mapleton\" viene conferito a Kevin Garvey Sr., padre di Kevin e capo della Polizia.\nL'agente Kevin Garvey \u00e8, almeno in apparenza, felicemente sposato con Laurie. Entrambi vivono con il figlio di lei Tom e la loro figlia Jill in una villa da sogno.\nLaurie \u00e8 una affermata psichiatra e tra i suoi pazienti c'\u00e8 Patti Levin che, durante una seduta, le rivela di percepire l'imminenza di un evento apocalittico.\nTom, figlio di Laurie ma adottato da Kevin, dopo essere stato arrestato perch\u00e9 ubriaco (si \u00e8 presentato nuovamente a casa di Michael, padre biologico, finendo percosso dall'uomo) viene consegnato a Kevin che, capito l'accaduto, si presenta a casa di Michael picchiandolo e minacciandolo se solo avesse ulteriormente fatto del male a Tom.\nDal canto proprio Jill prepara un lavoro da esporre ad una fiera della scienza prevista di l\u00ec a pochissimi giorni.\nNora, ancora ignara del tradimento del marito, trascorre il suo tempo pensando alla famiglia e cercando un lavoro presso il consigliere Warburton, candidato sindaco con scarse speranze di vittoria, ma assunta su indicazione di Kevin Garvey Sr. per la sua sincerit\u00e0.\nEventi del 14 ottobre:\nKevin, durante il servizio, insegue un cervo che sta creando caos in citt\u00e0 e che in precedenza ha fatto irruzione all'interno dell'asilo cittadino. Dopo averlo rintracciato in una casa e deciso a narcotizzarlo, l'animale riesce a fuggire ma viene investito da un'auto in transito a bordo della quale \u00e8 presente una donna molto attraente che in seguito invita il poliziotto nella propria camera d'albergo. Mentre stanno consumando un rapporto sessuale la donna improvvisamente scompare lasciando l'uomo sconcertato.\nA casa Durst Nora, nervosa per il caos che stanno facendo i bambini e l'indifferenza del marito impegnato con il proprio smartphone, si accorge che tutta la sua famiglia \u00e8 improvvisamente scomparsa.\nJill e Tommy sono alla fiera della scienza e stanno formando un cerchio per un esperimento quando un bambino, all'interno del cerchio, scompare.\nLaurie \u00e8 incinta e sta facendo un'ecografia ma, improvvisamente, il feto scompare.\nTutti i componenti della famiglia Garvey quindi hanno vissuto direttamente l'evento della dipartita.\nTornando a casa.\nTrama.\nKevin, sconvolto per la morte di Patti cerca l'aiuto del reverendo Jamison, insieme seppelliscono la donna nella foresta di Cairo mentre lo stesso Kevin recita, tra le lacrime, l'elogio funebre. Nel frattempo i Colpevoli Sopravvissuti mettono in azione il loro piano, il misterioso carico giunto nella chiesa altro non \u00e8 che una riproduzione di ogni singolo abitante di Mapleton dipartito, e nella notte sistemano i manichini in ogni casa al posto degli scomparsi. L'azione della setta provoca un violento tumulto dove la popolazione prima distrugge i manichini in un gigantesco rogo e poi tenta di farsi giustizia sommaria nei confronti degli adepti.\nChristine, dopo aver parlato a lungo con Tommy, lo abbandona ed abbandona nel bagno di un bar anche la bambina. L'evento spinge il ragazzo a tornare a casa.\nKevin, nel frattempo, durante il viaggio di ritorno si addormenta e finisce preda di un incubo ove si vede rinchiuso in un ospedale psichiatrico insieme al padre e sentendo, anch'egli, le voci salvo scoprire che si materializzano sotto forma di Patti Levin che gli ordina di svegliarsi. Svegliatosi di soprassalto si ferma con Jamison in apparenza nello stesso locale ove si erano fermate giorni prima Pattie e Laurie e dove, Jamison, gli chiede di raccontare cosa Patti gli abbia tramandato prima di morire. Recatosi un momento in bagno vi trova Santo Wayne che, ferito a morte, gli offre l'opportunit\u00e0 di esaudire un desiderio. Ritornato a Mapleton Kevin trova la citt\u00e0 in rivolta contro i Colpevoli Sopravvissuti, un gruppo di cittadini ha perfino dato fuoco alle abitazioni dei fumatori in bianco, e proprio davanti a una di queste abitazioni Kevin ferma un cittadino che infierisce su Laurie che vedendo il marito grida Jill indicando la casa in fiamme. Kevin sconvolto si precipita nella casa in fiamme alla ricerca della figlia e riesce a salvarla dopo una ricerca disperata.\nNel frattempo Nora straziata dal ritrovamento dei propri familiari/fantocci nella cucina di casa, scrive una lettera di addio rivolta a Kevin, sembra che la donna voglia suicidarsi per raggiungere i familiari, ma confessa di non averne il coraggio e scrive di voler solo andare in un posto lontano dove nessuno sappia quel che le \u00e8 capitato, ma quando va a casa dei Garvey per lasciare la sua lettera, trova nella veranda la piccola di Christine e Wayne e la prende in braccio proprio mentre Kevin rientra a casa stremato mano nella mano con Jill. Nel frattempo Tommy ha trovato Laurie e si ricongiungono in un abbraccio."}
{"id": "5019460", "revid": "36426", "url": "https://it.wikipedia.org/wiki?curid=5019460", "title": "Basilica di San Silvestro al Quirinale", "text": ""}
{"id": "5019466", "revid": "287204", "url": "https://it.wikipedia.org/wiki?curid=5019466", "title": "Isr\u0101\u02be\u012bliyy\u0101t", "text": "Il termine arabo Isr\u0101\u02be\u012bliyy\u0101t () viene usato negli ambienti storici e teologici islamici per indicare quell'antico e vasto materiale di ispirazione ebraica la cui origine viene attribuita all'ambiente culturale religioso ebraico (ma anche cristiano), e, in senso esteso, proveniente dall'Ahl al-Kit\u0101b (Gente del Libro).\nQueste fonti sono servite la maggior parte delle volte a interpretare alcuni versetti del Corano, in particolare i riferimenti in esso contenute della \"antiche storie\" dei profeti preislamici e antico-testamentari. I Compagni di Maometto non hanno quasi mai attribuito soverchia importanza a questi racconti, forti dell'ammonimento rivolto loro dallo stesso loro Profeta:\nAnche \u02bfAbd All\u0101h b. Mas\u02bf\u016bd avrebbe dichiarato: \"Non domandate nulla alla gente del Libro (in materia di Tafsir), dal momento che, essendo nell'errore, non possono guidarci\u00bb..\nTuttavia, con le conversioni all'Islam di ebrei come Ka'b al-Ahbar, Wahb ibn Munabbih, o anche Abd Allah ibn Salam, quelli tra i \"salaf\", cos\u00ec come i \"Tabi\u02bf\u016bn\" e i \"tabi\u02bf\u016bn al-Tabi\u02bf\u012bn\" (i Seguaci dei Seguaci), cominciarono a condurre l'esegesi del loro Testo Sacro (\"Tafs\u012br\") utilizzando anche questi racconti, pur stando attenti a identificarne la provenienza. In qualche misura le \"isr\u0101\u02be\u012bliyy\u0101t\" sono comunque considerate abbastanza affidabili dall'insieme dei \"mu\u1e25addith\u016bun\" (specialisti dei \"\u02bea\u1e25\u0101d\u012bth\"), malgrado essi non possano essere considerati a pieno titolo come rispondenti ai requisiti richiesti per considerare \"\u1e25asan\" (\"buona\" sotto il profilo formale e sostanziale) una tradizione islamica, giuridicamente rilevante, a meno che essi non rinviino direttamente a Maometto o ai suoi Compagni. \nLe fonti delle \"isr\u0101\u02be\u012bliyy\u0101t\" sono di tre tipi:"}
{"id": "5019468", "revid": "300067", "url": "https://it.wikipedia.org/wiki?curid=5019468", "title": "Kennesaw (Georgia)", "text": ""}
{"id": "5019478", "revid": "228587", "url": "https://it.wikipedia.org/wiki?curid=5019478", "title": "Pasta di zucchero", "text": "La pasta di zucchero (o pasta da zucchero) \u00e8 un prodotto alimentare, destinato al settore della pasticceria e del cake design. \u00c8 composta principalmente da zucchero a velo, reso elastico con l'aggiunta di glucosio misto a gelatina o albumi e una piccola componente di acqua.\nLa pasta di zucchero ha diverse propriet\u00e0 di modellabilit\u00e0 e di conservazione, e a lungo contatto con l'aria, cambia il suo stato fisico che originalmente \u00e8 elastico e morbido diventando solido e non modellabile. Una volta che la pasta da zucchero \u00e8 solida, \u00e8 difficile riportarla allo stato iniziale, perch\u00e9 questa si sbricioler\u00e0."}
{"id": "5019484", "revid": "1684799", "url": "https://it.wikipedia.org/wiki?curid=5019484", "title": "Madonna del Carso (Buie)", "text": "Madonna del Carso (in croato Sveta Marija na Krasu) \u00e8 un insediamento istriano nel comune di Buie.\nStoria.\nL'insediamento, del quale ormai ne rimangono poche tracce, nasce nel XVII secolo, quando varie popolazioni giunsero dalla vicina Dalmazia. Successivamente il paese si sviluppa maggiormente sotto la Serenissima Repubblica di Venezia e sotto il dominio dell'Austria-Ungheria. Dopo la prima guerra mondiale Madonna del Carso fu annessa all'Italia. Dopo la seconda guerra mondiale pass\u00f2 alla Zona B del Territorio libero di Trieste e poi alla Jugoslavia. Dopo la dissoluzione della Jugoslavia, nel 1991, entr\u00f2 a far parte della Croazia. Attualmente il terreno dove c'era Madonna del Carso \u00e8 in vendita e la zona \u00e8 al centro di un programma di riqualificazione dell'abitato."}
{"id": "5019485", "revid": "110157", "url": "https://it.wikipedia.org/wiki?curid=5019485", "title": "Cattedrale di Cristo Salvatore (Banja Luka)", "text": "La cattedrale di Cristo Salvatore (in serbo: \"\u0425\u0440\u0430\u043c \u0425\u0440\u0438\u0441\u0442\u0430 \u0421\u043f\u0430\u0441\u0438\u0442\u0435\u0459\u0430\") si trova a Banja Luka, in Bosnia ed Erzegovina.\nLa chiesa \u00e8 cattedrale dell'eparchia di Banja Luka per la chiesa ortodossa serba.\nLa cattedrale \u00e8 stata costruita in stile neobizantino tra il 1993 ed il 2004, sul sito della vecchia chiesa della Santissima Trinit\u00e0, andata distrutta durante la seconda guerra mondiale, nel 1941, per mano degli ustascia croati."}
{"id": "5019488", "revid": "1494169", "url": "https://it.wikipedia.org/wiki?curid=5019488", "title": "Madonna del Carso", "text": ""}
{"id": "5019490", "revid": "287204", "url": "https://it.wikipedia.org/wiki?curid=5019490", "title": "Cattedrale di Cristo Salvatore", "text": ""}
{"id": "5019494", "revid": "767487", "url": "https://it.wikipedia.org/wiki?curid=5019494", "title": "Internazionali Tennis Val Gardena S\u00fcdtirol 2013", "text": "Gli Internazionali Tennis Val Gardena S\u00fcdtirol 2013 sono stati un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 4\u00aa edizione del torneo che si \u00e8 giocato a Ortisei in Italia dal 4 al 10 novembre 2013 su campi in cemento indoor e aveva un montepremi di $64,000.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come special exempt:\nVincitori.\nSingolare.\n Andreas Seppi ha battuto in finale Simon Greul 7\u20136(7\u20134), 6\u20132\nDoppio.\n Christopher Kas / Tim Puetz hanno battuto in finale Benjamin Becker / Daniele Bracciali 6-2, 7\u20135"}
{"id": "5019504", "revid": "1543377", "url": "https://it.wikipedia.org/wiki?curid=5019504", "title": "Gambozzi", "text": "Gambozzi (in croato Gamboci) \u00e8 un insediamento istriano nel comune di Buie.\nStoria.\nL'insediamento nacque tra il XVI e XVII e venne abitato da famiglie contadine originarie della Venezia Giulia e della Dalmazia. Successivamente Gambozzi entr\u00f2 a far parte della Repubblica di Venezia e dopo le guerre napoleoniche pass\u00f2 sotto il dominio dell'Impero austro-ungarico. Dopo il Trattato di Rapallo Gambozzi entr\u00f2 a far parte dell'Italia. Nel 1945 l'insediamento pass\u00f2 sotto il controllo del Territorio Libero di Trieste e poi fu annesso alla Jugoslavia. In questo periodo molti abitanti furono costretti a lasciare l'insediamento per sfuggire alla pulizia etnica contro gli italiani messa in atto dai soldati comunisti slavi. Nel 1991 Gambozzi pass\u00f2 sotto il dominio della Croazia, sotto la quale sta tuttora."}
{"id": "5019505", "revid": "478814", "url": "https://it.wikipedia.org/wiki?curid=5019505", "title": "Knoxville Challenger 2013", "text": "Il Knoxville Challenger 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 10\u00aa edizione del torneo che si \u00e8 giocato a Knoxville negli Stati Uniti dal 4 al 10 novembre 2013 su campi in cemento indoor e aveva un montepremi di \u20ac50,000.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come alternate:\nGiocatori che hanno ricevuto un entry con un protected ranking:\nVincitori.\nSingolare.\n Tim Smyczek ha battuto in finale Peter Polansky 6-4, 6-2\nDoppio.\n Samuel Groth / John-Patrick Smith hanno battuto in finale Carsten Ball / Peter Polansky 6\u20137(6\u20138), 6\u20132, [10\u20137]"}
{"id": "5019506", "revid": "1318658", "url": "https://it.wikipedia.org/wiki?curid=5019506", "title": "Richard Waugh", "text": "Biografia.\n\u00c8 il pi\u00f9 giovane di sette figli ed ha iniziato a studiare recitazione da bambino presso una compagnia di bambini.\n\u00c8 sposato dal 1989 con l'attrice Sarah Orenstein da cui ha avuto due figli.\nNel mondo videoludico \u00e8 conosciuto per essere stato il doppiatore di Albert Wesker principale antagonista della serie Resident Evil.\nDoppiatori italiani.\nNelle versioni in italiano dei suoi film, Richard Waugh \u00e8 stata doppiato da:"}
{"id": "5019511", "revid": "131358", "url": "https://it.wikipedia.org/wiki?curid=5019511", "title": "Klubi Sportiv Bylis Ballshi", "text": ""}
{"id": "5019513", "revid": "767487", "url": "https://it.wikipedia.org/wiki?curid=5019513", "title": "Yeongwol Challenger Tennis 2013", "text": "Il Yeongwol Challenger Tennis 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 1\u00aa edizione del torneo che si \u00e8 giocato a Yeongwol in Corea del Sud dal 4 al 10 novembre 2013 su campi in cemento e aveva un montepremi di \u20ac35,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come special exempt:\nGiocatori che hanno ricevuto un entry con un protected ranking:\nVincitori.\nSingolare.\n Bradley Klahn ha battuto in finale Tar\u014d Daniel 7\u20136(7\u20135), 6\u20132\nDoppio.\n Marin Draganja / Mate Pavi\u0107 hanno battuto in finale Lee Hsin-han / Peng Hsien-yin 6\u20134, 4\u20136, [10\u20137]"}
{"id": "5019514", "revid": "767487", "url": "https://it.wikipedia.org/wiki?curid=5019514", "title": "Yeongwol Challenger Tennis", "text": "Il Yeongwol Challenger Tennis \u00e8 un torneo professionistico di tennis giocato su campi in cemento. Fa parte dell'ATP Challenger Tour. Si gioca annualmente a Yeongwol in Corea del Sud."}
{"id": "5019517", "revid": "287204", "url": "https://it.wikipedia.org/wiki?curid=5019517", "title": "Club de B\u00e1squetbol Rayos de Hermosillo", "text": "I Rayos de Hermosillo sono una societ\u00e0 cestistica avente sede a Hermosillo, in Messico. Fondata nel 2009, gioca nel Circuito de Baloncesto de la Costa del Pac\u00edfico.\nDisputa le partite interne nel Gimnasio del Estado de Sonora, che ha una capacit\u00e0 di 3.500 spettatori."}
{"id": "5019518", "revid": "66590148", "url": "https://it.wikipedia.org/wiki?curid=5019518", "title": "Koldo Fern\u00e1ndez de Larrea", "text": ""}
{"id": "5019521", "revid": "66590242", "url": "https://it.wikipedia.org/wiki?curid=5019521", "title": "Cattedrale dei Santi Massimo e Giorgio", "text": ""}
{"id": "5019524", "revid": "599013", "url": "https://it.wikipedia.org/wiki?curid=5019524", "title": "IPP Open 2013", "text": "L'IPP Open 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 13\u00aa edizione del torneo che si \u00e8 giocato a Helsinki in Finlandia dall'11 al 17 novembre 2013 su campi in cemento indoor e aveva un montepremi di $42,500.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nVincitori.\nSingolare.\n Jarkko Nieminen ha battuto in finale Ri\u010dardas Berankis 6-3, 6-1\nDoppio.\n Henri Kontinen / Jarkko Nieminen hanno battuto in finale Dustin Brown / Philipp Marx 7-5, 5-7, [10-5]"}
{"id": "5019525", "revid": "915690", "url": "https://it.wikipedia.org/wiki?curid=5019525", "title": "Campionati europei di canoa slalom 2014", "text": "I Campionati europei di canoa slalom 2014 sono stati la 15\u00aa edizione della competizione continentale. Si sono svolti a Vienna, in Austria, dal 29 maggio al 1\u00ba giugno 2014."}
{"id": "5019528", "revid": "1793900", "url": "https://it.wikipedia.org/wiki?curid=5019528", "title": "Namhansanseong", "text": "La Namhansanseong () \u00e8 un complesso fortificato situato sulle pendici del monte Han meridionale, a sud-est di Seul, Corea del Sud. Risalente al XVII secolo, comprende anche diversi templi.\nEra la capitale in caso d'emergenza della dinastia Joson che regn\u00f2 fino al 1910.\nPoteva accogliere 4.000 persone ed era difesa da monaci-soldato."}
{"id": "5019529", "revid": "287204", "url": "https://it.wikipedia.org/wiki?curid=5019529", "title": "Disuguaglianza di Polya-Szego", "text": ""}
{"id": "5019532", "revid": "1543377", "url": "https://it.wikipedia.org/wiki?curid=5019532", "title": "JSM Challenger of Champaign-Urbana 2013", "text": "Il JSM Challenger of Champaign-Urbana 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 12\u00aa edizione del torneo che si \u00e8 giocato a Champaign negli Stati Uniti dall'11 al 17 novembre 2013 su campi in cemento indoor e aveva un montepremi di \u00a0$.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come alternate:\nVincitori.\nSingolare.\n Tennys Sandgren ha battuto in finale Samuel Groth 3-6, 6-3, 7\u20136(7\u20135)\nDoppio.\n Edward Corrie / Daniel Smethurst hanno battuto in finale Austin Krajicek / Tennys Sandgren 7\u20136(7\u20135), 0-6, [10-7]"}
{"id": "5019533", "revid": "120763741", "url": "https://it.wikipedia.org/wiki?curid=5019533", "title": "Disney Channel (Scandinavia)", "text": "Disney Channel \u00e8 un canale televisivo scandinavo di propriet\u00e0 della Walt Disney Company e versione locale della rete statunitense omonima.\nL'emittente trasmette in Norvegia, Finlandia, Danimarca, Svezia, Islanda, Lituania e Estonia. \nStoria.\nViene lanciato il 28 febbraio 2003 per la sola piattaforma satellitare Viasat (Sirius 4). L'anno successivo \u00e8 diventato disponibile per altri servizi via cavo e digitali come per il svedese Com Hem. La programmazione era di soli cartoni animati. Nei primi anni era disponibile solamente in Norvegia, Svezia, Danimarca e Finlandia e non negli altri paesi. \nNel 2003 la Disney cerca di ottenere una licenza per trasmettere sui canali della televisione digitale svedese che viene concessa il 29 gennaio 2004 dalle autorit\u00e0 della Svezia. La visione inizia il 15 febbraio 2004 sulla piattaforma Boxer TV Access. Tra il 2005 e il 2006 cominciano la messa in onda due canali fratelli: Toon Disney e Playhouse Disney.\nNell'autunno del 2009 viene mandata in onda la prima produzione locale, ovvero la sitcom \"N\u00e5r klokkerne ringer\" e lo show musicale \"My Camp Rock\". Nel maggio del 2012 la rete inizia la trasmissione in 16:9 (widescreen).\nPalinsesto.\nFilm.\nOltre per le serie televisive e i cartoni, il palinsesto di Disney Channel si contraddistingue anche per la visione di film. I titoli sono gli stessi della programmazione statunitense con doppiaggio in inglese e nella lingua locale.\nDiffusione.\nIl canale \u00e8 disponibile sul satellite attraverso le piattaforme Boxer TV Access (Svezia), PlusTV (Finlandia), RiksTV (Norvegia), Boxer TV A/S (Danimarca) e Digitalisland. Sulla televisione via cavo troviamo Disney Channel su Canal Digital (come anche su IPTV) e Viasat. \nShare.\nNel 2008 la versione scandinava del canale aveva 4.7 milioni di abbonati, aumentati di 0.5 rispetto all'anno precedente.\nAltre versioni.\nDisney XD.\nLanciato il 12 settembre 2009, sostituisce Jetix e Toon Disney.\nDisney Junior.\nPubblicato nell'ottobre del 2006 come \"Playhouse Disney\", il 10 settembre 2011 diventa \"Disney Junior\".\nDisney Cinemagic.\nRispetto ad altri paesi in cui \"Disney Cinemagic\" \u00e8 un canale a parte, in Scandinavia \u00e8 un blocco televisivo di Disney Channel che trasmette i film della Disney."}
{"id": "5019535", "revid": "62004", "url": "https://it.wikipedia.org/wiki?curid=5019535", "title": "Johan Chaves", "text": ""}
{"id": "5019547", "revid": "2039709", "url": "https://it.wikipedia.org/wiki?curid=5019547", "title": "Davide Formolo", "text": " Nel 2019 si \u00e8 laureato campione italiano in linea.\n\u00c8 soprannominato \u201cRoccia\u201d.\nCarriera.\nGareggia nella categoria Allievi dal 2007 al 2008, e tra gli Juniores dal 2009 al 2010, sempre con l'Unione Sportiva Ausonia CSI di Pescantina. Esordisce tra i Dilettanti Elite/Under-23 nel 2011 con il team toscano Petroli Firenze: non ottiene successi in stagione, ma si mette in evidenza al Giro Ciclistico Pesche Nettarine di Romagna, conquistando la maglia bianca di miglior giovane e chiudendo al 9\u00ba posto assoluto in classifica generale. Nel 2012 si aggiudica la classifica finale del Giro Ciclistico Pesche Nettarine di Romagna e si piazza secondo alla Piccola Sanremo, al Gran Premio Palio del Recioto e nella prova in linea Under-23 dei campionati italiani in Valsugana.\nNel 2013 si aggiudica una tappa e ancora la graduatoria finale del Giro Ciclistico Pesche Nettarine di Romagna, ottenendo anche il secondo posto al Giro della Valle d'Aosta, nel Trofeo Matteotti e nella Coppa Ciuffenna, e il sesto al Tour de l'Avenir; a fine stagione partecipa anche alla prova in linea Under-23 dei campionati del mondo in Toscana.\nNel 2014 esordisce tra i professionisti con il team Cannondale. In giugno si classifica settimo al Tour de Suisse e secondo nella prova in linea dei campionati italiani, sulle strade del Trofeo Melinda, battuto da Vincenzo Nibali allo sprint finale. Coglie un altro secondo posto in luglio, al Gran Premio Industria e Artigianato, vestendo la maglia della Nazionale Elite.\nNel 2015 passa al Team Cannondale-Garmin. In febbraio si aggiudica la classifica giovani alla Volta ao Algarve. Il 12 maggio seguente vince per distacco la quarta tappa, da Chiavari a La Spezia, del Giro d'Italia, ottenendo cos\u00ec il primo successo da professionista; conclude inoltre la corsa come secondo miglior giovane.\nNel 2016 ottiene la prima \"top ten\" della carriera in un Grande Giro: si piazza nono alla Vuelta a Espa\u00f1a vinta da Nairo Quintana, risultando il corridore pi\u00f9 giovane tra i primi 20 della classifica. Dopo essere partito come alternativa al compagno Andrew Talansky, grazie alle ottime prestazioni, ottiene infatti la libert\u00e0 di fare la sua corsa. Durante l'impegnativa 15\u00aa tappa \u00e8 pronto a seguire Alberto Contador e Quintana che infiammano la corsa fin dall'inizio, offrendo il suo contributo alla buona riuscita dell'azione e piazzandosi settimo sull'impegnativo arrivo in salita di Aramon-Formigal. Successivamente viene convocato da Davide Cassani per i Campionati Europei su strada ma deve accontentarsi del ruolo di riserva.\nNel 2017 non prende il via dell'ultima tappa del Tour of the Alps, nonostante fosse quinto in classifica a 31\" da Geraint Thomas, per recuperare in vista della Liegi-Bastogne-Lieigi. Proprio alla \"Doyenne\" sfiora il successo: attacca da solo sul \"Saint Nicolas\" conquistando un piccolo margine di vantaggio ma venendo poi ripreso e superato dal gruppo dei migliori a circa 250 metri dal traguardo. Conclude la corsa al ventitreesimo posto a 14\" dal vincitore Alejandro Valverde. Disputa il Giro d'Italia quale capitano della Cannondale. Veste per un giorno la maglia bianca di miglior giovane concludendo terzo tra gli Under-25 e decimo della classifica finale. Ottiene come miglior piazzamento di tappa un sesto posto nella frazione di Bormio vinta da Vincenzo Nibali.\nNel 2019 vince la tappa conclusiva della Volta Ciclista a Catalunya. Il 28 aprile prende parte alla Liegi-Bastogne-Liegi terminando la gara secondo alle spalle di Jakob Fuglsang. A giugno si aggiudica il titolo di campione italiano in linea arrivando in solitaria, dopo una grande azione personale, sul traguardo di Compiano.\nIl 2020 vede il passaggio di Formolo al UAE Team Emirates. A inizio stagione prende parte al UAE Tour e conclude la classifica generale all'ottavo posto, vincendo la classifica a squadre con il suo team. Ad agosto prende parte per la prima volta in carriera alle Strade Bianche, gara in cui si classifica al secondo posto. Dopo qualche giorno vince la terza tappa al Crit\u00e9rium du Dauphin\u00e9 concludendo ventiseiesimo in classifica generale; partecipa poi al Tour de France dovendosi per\u00f2 ritirare all'undicesima tappa dopo una caduta."}
{"id": "5019557", "revid": "1543377", "url": "https://it.wikipedia.org/wiki?curid=5019557", "title": "Oologia", "text": "L'oologia \u00e8 una branca dell'ornitologia che ha il compito di studiare le uova, i nidi e il comportamento riproduttivo degli uccelli (\"Aves\").\nIl termine \u00e8 anche usato per identificare l'hobby del collezionare uova di uccelli selvatici, attivit\u00e0 illegale negli ordinamenti giuridici di numerose nazioni mondiali."}
{"id": "5019560", "revid": "693426", "url": "https://it.wikipedia.org/wiki?curid=5019560", "title": "Archivio di Stato di Palermo", "text": "L'Archivio di Stato di Palermo \u00e8 l'Archivio di Stato competente per la Provincia di Palermo.\nLa consistenza del materiale archivistico conservato presso l'istituto \u00e8 di circa unit\u00e0 archivistiche tra volumi, registri e buste, e pergamene.\nL'archivio include una biblioteca con volumi e opuscoli, nonch\u00e9 una scuola d'archivistica, diplomatica e paleografia latina e un laboratorio di fotoriproduzione, legatoria e restauro.\nStoria.\nL'Archivio di Stato di Palermo fu fondato l'11 febbraio 1814 come Archivio Generale del Regno di Sicilia. Dal 1843 \u00e8 diviso in tre sezioni: diplomatica, amministrativa, giudiziaria.\nL'Archivio conserva gli atti ufficiali dei vari organi del Regno di Sicilia dall'et\u00e0 normanna in poi. Conserva inoltre gli atti notarili della Provincia di Palermo, nonch\u00e9 quelli delle corporazioni religiose soppresse e di alcune famiglie nobili.\nL'Archivio comprende ben 6.167 pergamene, ma ancor pi\u00f9 rilevante \u00e8 che l'Archivio di Palermo custodisca il pi\u00f9 antico documento di carta d'Europa: si tratta di una lettera scritta in greco ed in arabo dalla regina Adelasia del Vasto, moglie di Ruggero I di Sicilia, ai visconti di Castrogiovanni nel 1109.\nSede.\nL'archivio di Palermo si articola in due sedi: quella della \"Catena\", gi\u00e0 convento dei Teatini costruito nel 1601, e quella della \"Gancia\", gi\u00e0 convento francescano di Santa Maria degli Angeli d'epoca rinascimentale."}
{"id": "5019561", "revid": "287204", "url": "https://it.wikipedia.org/wiki?curid=5019561", "title": "Torneo di Wimbledon 2014 - Doppio femminile", "text": "Hsieh Su-wei e Peng Shuai erano le detentrici del titolo, ma sono state sconfitte al terzo turno da T\u00edmea Babos e Kristina Mladenovic.\nIn finale la coppia italiana formata da Sara Errani e Roberta Vinci ha sconfitto T\u00edmea Babos e Kristina Mladenovic per 6-1, 6-3, conquistando cos\u00ec il proprio quinto Slam e ottenendo il \"Career Grand Slam\"."}
{"id": "5019563", "revid": "76963", "url": "https://it.wikipedia.org/wiki?curid=5019563", "title": "Umberto Di Grazia", "text": "Biografia.\nNegli anni '60 inizia a frequentare il mondo di Cinecitt\u00e0. Nel 1967 ha la sua grande occasione interpretando la parte del cittadino Sogo nel film \"Barbarella\" diretto da Roger Vadim."}
{"id": "5019565", "revid": "1573940", "url": "https://it.wikipedia.org/wiki?curid=5019565", "title": "Letteratura greca imperiale", "text": "Per letteratura greca imperiale (o letteratura greca di et\u00e0 romana) si intende il periodo successivo a quello ellenistico, compreso tra il 27 a.C. (anno in cui Ottaviano divenne il primo imperatore romano) ed il 529 (anno in cui l'imperatore Giustiniano ordin\u00f2 la chiusura della scuola neoplatonica di Atene). La letteratura successiva in lingua greca \u00e8 detta letteratura bizantina.\nContesto storico.\nRoma e la Magna Grecia (280 - 264 a.C.).\nI Greci sapevano dell'esistenza dei Romani gi\u00e0 a partire dal V secolo a.C., anche se fu solo con le guerre pirriche (280-275 a.C.) che Roma pot\u00e9 intervenire direttamente sul mondo greco. Dopo alterne vicende, infatti, i futuri padroni del mondo mediterraneo riuscirono a battere il re epirota, costringendolo a lasciare definitivamente l'Italia, e ad esercitare la propria egemonia sull'intera Magna Grecia, ad eccezione della Sicilia (Gerone II di Siracusa).\nRoma e il mondo greco del bacino orientale del Mediterraneo (230 - 188 a.C.).\nI Romani intervennero direttamente nelle vicende della Grecia nel 230 a.C., quando furono costretti a metter fine alla pirateria illirica che danneggiava i commerci dei mercanti italici e delle citt\u00e0 greche della costa adriatica. Sconfitti gli Illiri, Roma strinse una serie di alleanze e rapporti di clientela con le citt\u00e0 di \"Apollonia\", \"Corcyra\", \"Epidamnus\", \"Issa\", \"Oricus\", \"Dimale\" e Faro del re Demetrio. Decise quindi di inviare un'ambasceria ad Etoli, Achei e tante altre popolazioni della Grecia, per rassicurarle sulle loro buone intenzioni. Gli ambasciatori romani furono non solo accolti con grande deferenza e disponibilit\u00e0 da parte delle genti greche, ma i Corinzi decisero sorprendentemente di ammetterli a partecipare ai giochi istmici.\nIl secondo intervento romano in Grecia si ebbe quando Roma venne a conoscenza dell'alleanza stretta tra Filippo V di Macedonia e Annibale, proprio nel mezzo della seconda guerra punica (nel 215 a.C.). I Romani allora reagirono, stringendo a loro volta un'alleanza con il principale dei nemici dei Macedoni, gli Etoli, a cui poi si un\u00ec anche il Regno di Pergamo. Le ostilit\u00e0 terminarono nel 206/205 a.C., quando si giunse ad una pace conveniente per entrambi gli schieramenti. Fino a questo momento i Romani non avevano mostrato alcun segno di rispetto verso i Greci, trattandoli alla pari di tante altre genti a loro sottomesse in passato. Agrigento era stata, infatti, saccheggiata durante la prima guerra punica ed identica sorte tocc\u00f2 a Siracusa e Taranto durante la seconda. Non a caso i Greci definirono i Romani, \"temibili barbari\".\nSconfitta Cartagine, Roma volse le sue mire espansionistiche a danno degli stati ellenistici d'Oriente, ora che era divenuta la potenza egemone del Mediterraneo occidentale. Nell'interpretazione di Polibio i Romani avevano iniziato a coltivare l'ambizione di dominare il mondo allora conosciuto, proprio con la fine vittoriosa della guerra annibalica e l'interessamento della Grecia ne era il compimento di un obiettivo inevitabile. Quando infatti nel 200 a.C., gli abitanti di Rodi e Pergamo inviarono a Roma una richiesta d'aiuto, sentendosi minacciati dalla Macedonia di Filippo V, l'Urbe invi\u00f2 a sua volta un \"ultimatum\" a quest'ultimo e, senza attendere la risposta del sovrano macedone, il Senato dichiar\u00f2 la Macedonia provincia consolare. I Romani, seppure avessero da poco concluso la sanguinosissima guerra contro Annibale, avevano accolto volentieri le lamentele dei due stati ellenistici.\nNel 197 a.C. il console Tito Quinzio Flaminino, dopo tre anni di guerra in cui non era accaduto nulla di significante, inflisse alle truppe macedoni una sconfitta risolutiva presso Cinocefale in Tessaglia. Il Senato, nel rispetto degli impegni assunti da Flaminio, decret\u00f2 che tutte le citt\u00e0 sottomesse al Regno di Macedonia fossero dichiarate libere e autonome, tra l'entusiasmo dei Greci (196 a.C.). Negli anni successivi, fino al 194 a.C., quando Flaminio fece ritorno a Roma, il proconsole romano riorganizz\u00f2 il mondo greco, non sempre accontentando tutti. Da questo momento in poi Roma avrebbe dimostrato che non si sarebbe pi\u00f9 disinteressata del futuro dell'antica Grecia.\nMa il nuovo \"status quo\" imposto dai Romani, che volevano instaurare in Grecia una pace comune, fondata sulla risoluzione pacifica di tutte le controversie interne, fu messo a dura prova quando la Lega etolica, che si era sentita pesantemente danneggiata dagli accordi finali presi dai Romani al termine della seconda guerra macedonica, chiese l'aiuto di Nabide di Sparta e di Antioco III il Grande per liberare l'Ellade dalla tirannia romana. Fu l'inizio della guerra, prima contro il sovrano spartano, fino alla sua morte, e poi contro i Seleucidi, che si combatt\u00e9 tra il 191 e il 188 a.C. e che, ancora una volta, vide Roma prevalere sui regno ellenistici. Questa la descrizione che ne fece Floro:\nCome conseguenza tutti i territori anatolici ad ovest del fiume Tauro entrarono nella sfera di influenza romana e i Romani donarono generosamente ampi territori ai loro alleati pi\u00f9 fedeli, come Eumene II di Pergamo e ai Rodi.\nLa fine dell'indipendenza di Macedonia e Grecia (179 - 146 a.C.).\nIl dato grave al termine della guerra contro Antioco III fu che l'intervento romano aveva distrutto l'equilibrio tra i vari stati dell'antica Grecia e che aveva permesso fino a quel momento una certa loro indipendenza. Indebolendo la monarchia del regno di Macedonia e dei Seleucidi, Roma aveva imposto un dominio esclusivo ed assoluto sulla Grecia. Giovannini sostiene che la libert\u00e0 che i Romani avrebbero donato ai Grecia era mera finzione. Era quindi prevedibile prima o poi una reazione al giogo romano e l'occasione giunse con Perseo di Macedonia, divenuto re nel 179 a.C..\nQuando Perseo divenne re nel 179 a.C., si premur\u00f2 di ottenere da Roma il rinnovo del trattato del 196 a.C. e il riconoscimento del suo titolo di re. Il senato romano, soddisfatto dello \"status quo\", accord\u00f2 entrambe le richieste al re macedone, nella speranza che l'intera area venisse pacificata in un equilibrio favorevole a Roma. L'errore fatale a Perseo fu di voler ingraziarsi le popolazioni del mondo greco, ponendo l'accento sull'impopolarit\u00e0 e l'odio nei confronti dei Romani. L'egemonia imposta da Roma minacciava di crollare.\nIl senato romano, avendo capito quanto stava accadendo, invi\u00f2 in Grecia un suo \"legatus\" per placare gli animi e mettere un po' d'ordine, ma nel 172 a.C. il senato fece approvare ai comizi la dichiarazione di guerra contro il re macedone. Il senato comunic\u00f2 a Perseo le sue condizioni, estremamente dure, per evitare lo scontro: resa incondizionate e abolizione della monarchia macedone. La guerra scoppi\u00f2 e si risolse in una sola battaglia, a Pidna. Il re fu sconfitto irreparabilmente, fatto prigioniero e inviato a Roma assieme a due suoi figli per il trionfo del console Lucio Emilio Paolo. Contemporaneamente il senato rese inoffensiva la Macedonia: i consiglieri del re, i suoi generali e funzionari furono deportati in Italia. La Macedonia fu smantellata e divisa in quattro repubbliche autonome e tributarie a Roma, alle quali venne imposto di non intraprendere pi\u00f9 tra loro relazioni commerciali.\nI Romani non si accontentarono di indebolire la Macedonia: Rodi fu punita per essersi offerta di mediare durante il conflitto, sottraendole i territori attorno a Delo; vecchi alleati di cui Roma non aveva ora pi\u00f9 bisogno, come lo stesso Eumene Ii di Pergamo, vennero allontanati o comunque lasciati in disparte; vennero trattati con la massima severit\u00e0 tutti coloro che avevano preso le parti del regno di Macedonia o che erano rimasti neutrali. Lo stesso storico Polibio venne deportato a Roma e molti altri messi a morte. Lo storico greco riconobbe che era ormai necessario per il mondo greco sottomettersi al dominio dei Romani. Contemporaneamente il senato romano si impegn\u00f2 negli anni successivi ad appoggiare continue rivolte di palazzo, usurpazioni, secessioni non solo nel vicino regno seleucide, ma dell'intero mondo ellenistico, per accelerarne la sua disgregazione e caduta.\nNonostante ci\u00f2 ci fu un ultimo tentativo di ribellione alla dominazione romana nel 150 a.C.. Si racconta di un avventuriero di nome Andrisco, che aveva finto di essere figlio di Perseo, re di Macedonia, voleva ricostituirne l'antico regno. Egli aveva radunato attorno a s\u00e9 un esercito. La facilit\u00e0 con cui aveva conseguito un tale risultato dopo quasi vent'anni di dominio romano, lasci\u00f2 sconcertati i Romani, che avevano dovuto constatare quanto i Macedoni fossero ancora legati alla loro antica forma di monarchia. Roma fu costretta ad inviare un nuovo esercito, e dopo alcuni e iniziali successi dei rivoltosi, Andrisco fu battuto dal console Quinto Cecilio Metello (nel 148 a.C.) e costretto a riparare in Tracia. Nel 146 a.C. la Macedonia fu riunificata e ricevette lo statuto di provincia romana, includendo ora anche Epiro e Tessaglia; ma Roma aveva ora l'obbligo di organizzare e difendere anche militarmente la nuova provincia.\nFrattanto gli Achei non avevano mai completamente accettato la sottomissione a Roma e a partire dal 150 a.C. le tendenze indipendentiste presero il sopravvento in Grecia. Le legioni romane riuscirono per\u00f2 a punire duramente gli Achei e nel 146 a.C. la citt\u00e0 di Corinto fu saccheggiata e rasa al suolo. La lega achea fu smembrata e condannata ad una sopravvivenza puramente formale. Molte delle mura delle citt\u00e0 greche furono abbattute e l'organizzazione politica delle \"poleis\" fu adeguata al potere romano. Da questa data in poi solo gli stati deboli sopravvissero. Il mondo politico greco non esisteva pi\u00f9.\nMacedonia e Acaia sotto il dominio romano (dal 146 a.C.).\nLa regione venne annessa alla Repubblica romana nel 146 a.C., dopo una campagna militare condotta da Lucio Mummio e terminata con la distruzione di Corinto, la cui popolazione venne uccisa o resa schiava, e con il saccheggio della citt\u00e0, che forn\u00ec opere d'arte per le ville dei patrizi romani. Per la sua vittoria, Mummio ricevette l'\"agnomen\" \"Achaicus\", \"conquistatore dell'Acaia\". La Grecia divenne, quindi, un protettorato romano nel 146 a.C., mentre le isole dell'Egeo entrarono a farvi parte nel 133 a.C.\nL'effetto immediato che si ebbe una volta che la Grecia venne sottomessa a Roma, fu la cessazione di tutte le guerre interne tra stato e stato. Vero \u00e8 che se alcuni membri dell'oligarchia senatoria furono sinceramente filoellenici e molti Romani ammirarono profondamente la cultura greca, Roma non consider\u00f2 mai i Greci come suoi alleati o amici, ma come semplici sudditi, uguali a tanti altri. L'atteggiamento romano nei confronti della Grecia sembra che fosse improntato non tanto sul rispetto, ma sull'arroganza e disprezzo. Sul piano culturale, Atene mantenne il suo ruolo di centro intellettuale, venendo per\u00f2 surclassata da Alessandria d'Egitto.\nI Romani punirono severamente i Greci ribelli e, in Grecia come altrove, i Romani si preoccuparono di arricchirsi il pi\u00f9 possibile, con la guerra, la tassazione o il commercio. L'atteggiamento romano poi, per tutto il resto, fu di grande indifferenza, tanto da portare la Grecia ad una situazione drammatica, dove la pirateria prese il sopravvento sulla parte orientale del Mediterraneo, trovando in Creta e Cilicia le sue principali basi logistiche. Da queste regioni i pirati organizzarono spedizioni sempre pi\u00f9 ardite nel Mare Egeo, costruendo vere e proprie flottiglie, e compiendo razzie il cui obbiettivo principale era di porre in schiavit\u00f9 intere popolazioni. Roma alla fine fu costretta ad intervenire, sebbene inizialmente non si fosse resa conto della politica distruttiva che aveva messo in atto, disinteressandosi della Grecia e degli stati ellenistici che gravitavano attorno ad essa. Si era inoltre reso necessario inviare in Macedonia le legioni romane per difendere i suoi confini dai continui attacchi delle popolazioni traciche e dalmatiche dell'ultimo terzo del II secolo a.C..\nI successi ottenuti contro i pirati nel 102 a.C. da parte del consolare Marco Antonio Oratore, che aveva condotto una campagna nell'area cilicia, portarono alla creazione di una seconda provincia romana, quella di Cilicia nel 101-100 a.C.. Sfortunatamente questi successi iniziali si risolsero in un nulla di fatto quando, nell'88 a.C. Mitridate VI Eupatore, re del Ponto, convinse molte citt\u00e0-stato greche a unirsi a lui contro i Romani. E cos\u00ec l'Acaia insorse. Il governo della stessa Atene, formato da un'oligarchia di mercanti di schiavi e proprietari di miniere, fu rovesciato da un certo Aristione, che poi si dimostr\u00f2 a favore di Mitridate, meritandosi dallo stesso il titolo di \"amico\". Il re del Ponto appariva ai loro occhi come un liberatore della grecit\u00e0, quasi fosse un nuovo Alessandro Magno.\nLucio Cornelio Silla riusc\u00ec al termine di due duri anni di guerra ad allontanare Mitridate dalla Grecia e a sedare la ribellione, saccheggiando Atene nell'86 a.C. e Tebe l'anno successivo, depredando le citt\u00e0 sconfitte delle loro opere d'arte. Plutarco racconta che poco prima di assaltare la citt\u00e0 di Atene, il tiranno Aristione tent\u00f2 una mediazione con Silla:\nE anche lo scoppio delle successive guerre civili romane combattute in Grecia e Macedonia, come la guerra civile tra Cesare e Pompeo e quella tra Ottaviano e Antonio, fecero precipitare il mondo greco in un periodo di grande sofferenza, lasciandolo alla fine spopolato e in rovina. Fu solo con la creazione del principato da parte di Ottaviano Augusto che, in Grecia torn\u00f2 a regnare pace ed equilibrio. Il primo imperatore romano, nel 27 a.C., trasform\u00f2 la Grecia nella provincia romana di Acaia. Fu soprattutto sotto il regno del suo successore Tiberio, che la regione conobbe benevolenza e benessere rivolto ai sudditi dell'impero romano. Egli, infatti, ridusse la tassazione alle province di Acaia e Macedonia e per due volte invi\u00f2 aiuti alle citt\u00e0 asiatiche duramente colpite da un terremoto, nel 17 e 27. I successori poi continuarono questa politica di grande disponibilit\u00e0 verso il mondo greco, in particolare Nerone e Adriano adottarono una politica filoellenica. Giovannini aggiunge che: \"Roma fin\u00ec per assumersi... le proprie responsabilit\u00e0 nei confronti di un popolo che per due secoli aveva spietatamente umiliato e depredato\". Al tempo di Strabone, Roma ormai si era ellenizzata, senza perdere per\u00f2 la propria identit\u00e0; i Romani non potevano pi\u00f9 essere percepiti come dai barbari dai Greci, quasi che la loro egemonia rappresentasse una minaccia per il mondo greco.\nLetteratura greco-romana.\nLa letteratura greco romana di epoca imperiale viene normalmente divisa in due sub-periodi, senza dimenticare quanto sia artificiale tale suddivisione, seppure comoda: una prima et\u00e0 che comincia sotto Augusto e termina con l'avvento di Diocleziano; una seconda, o tarda, che a partire da Diocleziano si conclude con Giustiniano nel VI secolo.\nIl periodo vedr\u00e0 il progressivo affermarsi della prosa sulla poesia. \u00c8 nel primo genere che si possono trovare numerose personalit\u00e0 di grande spessore e opere di rilievo. I risultati pi\u00f9 importanti furono, infatti, conseguiti nell'ambito della storiografia, della retorica, della filosofia e della produzione erudita, dall'ambito grammatico, a quello filologico, lessicografico, ecc..\nEt\u00e0 repubblicana (146 - 27 a.C.).\nGi\u00e0 in et\u00e0 ellenistica Roma si era fatta conoscere per i crescenti successi ottenuti, prima in Magna Grecia, poi nel Mediterraneo occidentale contro Cartagine, ed infine contro il regno di Macedonia e dei Seleucidi. Molti letterati, artisti e filosofi si erano, quindi, riversati nella giovane capitale romana. E cos\u00ec la letteratura latina aveva potuto crescere al punto da raggiungere in importanza e completezza quella greca: il suo apice si ebbe sotto Cesare e Augusto. Del resto fin dalle origini, la letteratura latina si era ampiamente nutrita di opere e modelli greci. La stessa storiografia greca, a partire da Polibio, aveva cominciato a porre Roma al centro della sua attenzione. Polibio, testimone principale della fine dell'indipendenza greca, cerc\u00f2 di convincere i suoi compatrioti della necessit\u00e0 di sottomettersi a Roma e condann\u00f2 coloro che avevano cercato di resisterle.\nLa grande letteratura greca dell'et\u00e0 ellenistica si concluse con autori come Aristarco di Samotracia, filologo della scuola alessandrina, e Polibio, storico e amico fraterno di una delle pi\u00f9 grandi personalit\u00e0 romane dell'epoca, il condottiero Scipione Emiliano, distruttore di Cartagine.\nCon la fine dei regni ellenistici, che avevano dato grande impulso alla diffusione del greco in tutta l'area mediterranea orientale e del vicino Oriente, addirittura permettendo di superare le antiche divisioni interne dialettali (\"koin\u0113 dialektos\"), questa lingua si trov\u00f2 ad essere all'interno dell'Impero romano come il mezzo naturale per comunicare verso le molte aree decentrate provinciali orientali. Vi \u00e8 da aggiungere che la classe dirigente romana conosceva il greco, mentre pochi erano i Greci che conoscevano in modo appropriato il latino.\nE se buona parte delle letteratura greca di questo periodo fu favorevole al dominio romano, troviamo anche una storiografia antiromana, come nel caso di un certo Metrodoro di Scepsi (in Troade), il quale, vissuto alla corte di Mitridate VI e sufficientemente noto anche a Roma, poich\u00e9 menzionato dallo stesso Ovidio, fu particolarmente polemico sulle origini di Roma.\nEt\u00e0 alto imperiale (27 a.C. - 285 d.C.).\nAd un periodo in cui la pubblicistica e storiografia ellenistica si erano dimostrate ostili all'invasore e dominatore romano, subentr\u00f2 un periodo in cui Roma apparve come la vera forza trainante e focale dei valori tradizionali e profondi dello stesso ellenismo e che vide tra i suoi maggiori interpreti globali, Dionigi di Alicarnasso (60-7 a.C.), spalancando di fatto la via all'integrazione tra due culture, romana e greca. Publio Elio Aristide (117-180), nel suo \"Encomio a Roma\" dipingeva Roma come una \"polis\" greca, mostrando cos\u00ec uno dei punti massimi di incontro tra cultura greca e mondo romano. Dione di Prusa (40-120), pur essendo ostile a Domiziano, come del resto era anche lo stesso senato romano, mostr\u00f2 grande apprezzamento nei confronti degli imperatori romani Vespasiano, Tito e oltre all'\"Optimus Princeps\", Traiano.\nDopo il periodo ellenistico e quello augusteo, la letteratura greca conobbe un nuovo periodo di grande fioritura con l'imperatore Adriano e poi sotto gli Antonini, in particolar modo al tempo del \"princeps\" illuminato, Marco Aurelio (161-180). A partire da questo periodo notiamo un indebolimento della cultura letteraria latina a vantaggio di quella greca, che continuer\u00e0 anche per tutto il III secolo. Contemporaneamente si assiste alla progressiva affermazione del Cristianesimo ed alla conseguente letteratura cristiana, sia in lingua greca, sia in lingua latina. I generi letterari prevalenti oltre a storiografia, filosofia e retorica, sono il diffondersi di una letteratura dell'intrattenimento, dal romanzo a storie avventurose dove si evidenzia un componente di evasione e puro diletto.\nSubito dopo Augusto, che aveva promosso la centralit\u00e0 dell'Italia romana rispetto alle province, si verific\u00f2 un processo contrario che vide l'Italia avvicinarsi alle periferie imperiali, determinando una crescente omogeneit\u00e0 culturale e politica tra i due estremi, soprattutto verso le regioni orientali greche o grecizzate. I Greci, da popolo conquistato, capovolsero il rapporto con Roma e cominciarono ad influenzare sempre pi\u00f9 profondamente la cultura di chi li aveva conquistati. E cos\u00ec i primi tre secoli dell'Impero romano videro una costante fusione tra cultura latina e greca, fino a fondersi con il Cristianesimo. Fu quindi durante il periodo imperiale che si complet\u00f2 il fenomeno secondo cui il Mondo romano divenne di fatto bilingue. Storici, retori, filosofi e scienziati greci scrivevano in greco per un pubblico che fosse prima di tutto romano. E come suggerisce il Montanari si ebbe \u00ab\"Roma sempre pi\u00f9 grecizzata e la Grecia sempre pi\u00f9 romanizzata\"\u00bb.\nSi registrarono comunque in questa fase anche voci critiche nei confronti dell'integrazione culturale, come ad esempio Plutarco con le sue Vite parallele, dove pur mettendo un Greco ed un Romano sullo stesso piano, riteneva che i giovani greci dovessero occuparsi della sola vita politica locale senza prendere parte a quella \"centrale\" a Roma. La stessa letteratura greco-ebraica, soprattutto con Giuseppe Flavio (prima dalla parte dei ribelli durante la prima guerra giudaica e poi a fianco dell'imperatore Vespasiano), concep\u00ec l'Impero come basato sulla violenza contro le popolazioni sottomesse, con accenti polemici contro la storiografia filo-romana. Altro esempio si trova negli Oracoli sibillini (II-I secolo a.C.), di chiara fattura anti-romana. Qui si profetizzavano la caduta dei grandi imperi; inizialmente i loro bersagli principali erano le grandi monarchie ellenistiche, ma successivamente profetizzarono la sventure nei confronti dei Romani e la caduta del loro impero.\nLuciano di Samosata (120 ca. - 180/192) nel suo \"Come si deve scrivere la storia\", dopo aver ridicolizzato la storiografia romana eccessivamente favorevole alle campagne partiche di Lucio Vero, esorta ad una storiografia fondata sull'obiettivit\u00e0 e lontana da ogni forma di adulazione dei potenti.\nClassicismo, atticismo e \u00abseconda sofistica\u00bb.\nE sempre in questa fase si registra un fenomeno letterario noto come Classicismo, per lo pi\u00f9 in ambito retorico, linguistico e stilistico. In et\u00e0 augustea ci si era ispirati all'Atticismo, movimento \"stilistico-formale-linguistico\" nato in Attica nel V-IV secolo a.C., da cui attingere ed imitare. I promotori sembra fossero Dionigi di Alicarnasso e Cecilio di Calacte. Tali forme di classicismo trovarono la loro naturale continuazione a partire dal tardo I secolo, fino ai primi decenni del III secolo, nel movimento denominato \u00abSeconda sofistica\u00bb. Il nome \u00abSeconda sofistica\u00bb (\u0394\u03b5\u03cd\u03c4\u03b5\u03c1\u03b1 \u03c3\u03bf\u03c6\u03b9\u03c3\u03c4\u03b9\u03ba\u03ae) viene usato da Lucio Flavio Filostrato nel suo \"Vite dei sofisti\", per indicare la corrente letteraria a lui contemporanea che, in continuit\u00e0 con la Sofistica del V secolo a.C., intendeva riportare in auge lo studio e l'esercizio dell'eloquenza.\nIl crescente interesse per l'eloquenza greca, venne promosso dallo stesso imperatore Vespasiano che fond\u00f2 a Roma una scuola di retorica stipendiata dallo Stato. Rinacque cos\u00ec la figura del retore professionista che, imitando i retori-filosofi del V secolo a.C., si autodefiniva \"sofista\". La tecnica dei neosofisti, per\u00f2, bench\u00e9 riprendesse formule e argomenti della Sofistica antica, era priva di scopi politici e orientata piuttosto alla ricercatezza stilistica.\nIl periodo di maggiore sviluppo coincise con II secolo, durante il regno di Adriano: questi, come altri imperatori, si rivel\u00f2 un grande ammiratore della cultura greca e ne promosse la diffusione e la fioritura, gettando un ponte tra romanit\u00e0 e grecit\u00e0.\nEt\u00e0 tardo imperiale (285 - 529 d.C.).\nFra il III e il V secolo ci fu una rinascita dell'epica con Quinto Smirneo, poeta elegante ma prolisso, e Nonno di Panopoli, il cui poema sulle avventure di Dioniso \u00e8 l'opera di maggior rilievo in quel periodo. Alla fine del V secolo Museo scrisse il poemetto sulla storia di Ero e Leandro."}
{"id": "5019566", "revid": "891990", "url": "https://it.wikipedia.org/wiki?curid=5019566", "title": "Butoh", "text": ""}
{"id": "5019572", "revid": "729019", "url": "https://it.wikipedia.org/wiki?curid=5019572", "title": "Torneo di Wimbledon 2014 - Qualificazioni doppio femminile", "text": "Le qualificazioni del doppio femminile del Torneo di Wimbledon 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5019573", "revid": "287204", "url": "https://it.wikipedia.org/wiki?curid=5019573", "title": "Club de B\u00e1squetbol Abejas de Guanajuato", "text": "Gli Abejas de Guanajuato sono una societ\u00e0 cestistica avente sede a Guanajuato, in Messico. Fondata nel 2009, gioca nel campionato messicano.\nDisputa le partite interne nel Gimnasio La Colmena."}
{"id": "5019574", "revid": "1985558", "url": "https://it.wikipedia.org/wiki?curid=5019574", "title": "Tribano (Buie)", "text": "Tribano (in croato Triban) \u00e8 un insediamento istriano nel comune di Buie.\nStoria.\nDopo la caduta dell'Impero romano d'Occidente in Istria si insediarono i bizantini, seguiti per un breve periodo dai Longobardi e poi nuovamente dai bizantini (dal 774). Nel 788 i Franchi, sotto il comando di Carlo Magno occup\u00f2 l'Istria inglobandola nel Regnum Italiae. Nel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico. Nel 1420 Tribano divenne definitivamente possesso veneziano; quando cadde Venezia pass\u00f2 sotto dominio austriaco.\nCon la pace di Presburgo segu\u00ec il destino degli ex possedimenti veneziani entrando per un breve periodo nel Regno d'Italia napoleonico. Successivamente torn\u00f2 ad essere nelle mani dell'Impero austro-ungarico. Dopo la prima guerra mondiale entr\u00f2 a far parte del Regno d'Italia, nella provincia dell'Istria. Tra il settembre 1943 e il maggio 1945 fu occupata dai tedeschi (Zona d'operazioni del Litorale adriatico). Nel giugno 1945 entr\u00f2 a far parte Territorio Libero di Trieste; a seguito del Memorandum di Londra, dal 1954 entr\u00f2 definitivamente a far parte della Jugoslavia. Dal 1991 Tribano fa parte della Croazia.\nSociet\u00e0.\nEvoluzione demografica.\nIl censimento austriaco del 1910 registrava nel comune catastale di Tribano 327 abitanti, per il 98% italiani.\nEtnie.\nIl censimento riguarda i paesini di Tribano e Bibali."}
{"id": "5019576", "revid": "729019", "url": "https://it.wikipedia.org/wiki?curid=5019576", "title": "Torneo di Wimbledon 2014 - Qualificazioni doppio maschile", "text": "Le qualificazioni del doppio maschile del Torneo di Wimbledon 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5019578", "revid": "2128848", "url": "https://it.wikipedia.org/wiki?curid=5019578", "title": "Lo Hobbit - La battaglia delle cinque armate", "text": "Lo Hobbit - La battaglia delle cinque armate (\"The Hobbit: The Battle of the Five Armies\") \u00e8 un film fantasy del 2014 diretto da Peter Jackson e scritto dallo stesso regista con Fran Walsh, Philippa Boyens e Guillermo del Toro. Basato sulla parte finale del romanzo \"Lo Hobbit\" e sulle Appendici de \"Il Signore degli Anelli\" di J. R. R. Tolkien, \u00e8 il terzo e conclusivo capitolo della trilogia de \"Lo Hobbit\" che funge da prequel alla trilogia de \"Il Signore degli Anelli\". \u00c8 preceduto da \"Lo Hobbit - Un viaggio inaspettato\" (2012) e \"Lo Hobbit - La desolazione di Smaug\" (2013).\n\u00c8 stato l'ultimo film degli attori Christopher Lee e Ian Holm.\n\u00c8 prodotto da Metro-Goldwyn-Mayer, New Line Cinema, Wingnut Films e distribuito dalla Warner Bros. Pictures. In Italia \u00e8 uscito il 17 dicembre 2014, con prime proiezioni notturne nazionali in diverse sale a partire da mezzanotte e un minuto. Il film \u00e8 uscito lo stesso giorno anche nelle sale degli Stati Uniti. Come i due precedenti capitoli, il film \u00e8 distribuito in 2D, 3D, HFR 3D e IMAX 3D. Il film ha ottenuto una nomination agli Oscar 2015.\nTrama.\nIl malvagio drago Smaug, infuriato a causa del tentativo andato a vuoto del nano Thorin Scudodiquercia e della sua compagnia di eliminarlo, attacca la Citt\u00e0 del Lago, devastando in poco tempo tutta la citt\u00e0 con le sue fiamme. Il governatore della citt\u00e0, terrorizzato, tenta disperatamente di fuggire, portando con s\u00e9, con l'aiuto del fido Alfrid e delle guardie, tutto l'oro possibile a bordo di una barca. Nel frattempo Bard riesce a scappare dalla prigione dove era stato rinchiuso e, arrampicatosi su una torre, prova senza successo ad uccidere il drago con arco e frecce. Raggiunto dal figlio Bain, che ha recuperato la Freccia Nera, Bard viene visto da Smaug, che inizia a incedere verso di lui. Bard utilizza il ragazzo come appoggio per una balista improvvisata e colpisce il drago nel punto in cui il suo antenato Girion, decenni prima, ne aveva scalfito la corazza. Colpito a morte, Smaug precipita ormai senza vita e il suo cadavere cade sulla barca del governatore, uccidendo lui e le sue guardie. La mattina seguente, sulle sponde del lago, Alfrid, sopravvissuto al massacro, rischia di essere linciato dai superstiti, ma viene salvato da Bard, il quale prende la guida dei concittadini sopravvissuti, conducendoli verso le rovine di Dale.\nNel mentre i quattro Nani rimasti alla Citt\u00e0 del Lago prendono una barca per raggiungere i propri compagni alla Montagna Solitaria, ma prima K\u00edli dichiara il proprio amore all'elfa Tauriel, promettendole di tornare. Subito dopo, Tauriel viene raggiunta da Legolas e da un altro elfo, che le comunica che Thranduil l'ha bandita dal suo reame. A questo punto anche Legolas rifiuta di tornare dal padre, e i due decidono di partire per Gundabad, per seguire le tracce dell'orco Bolg. Intanto, a Erebor, Thorin contrae \"la malattia del drago\" e, colto da una bramosia insaziabile, cerca ossessivamente l'Arkengemma. Bilbo, che \u00e8 in realt\u00e0 riuscito a prendere la preziosa pietra a Smaug, concorda con Balin sul fatto che trovare il gioiello non farebbe altro che aggravare la follia di Thorin. Intanto, vedendo che i sopravvissuti della Citt\u00e0 del Lago hanno raggiunto Dale, Thorin ordina agli altri nani di murare l'entrata della Montagna, per proteggerne i tesori.\nL'orco Azog, in marcia verso Erebor con il suo esercito, viene raggiunto da Bolg, che lo informa dell'intromissione di Legolas e Tauriel. Azog, preoccupato di un intervento militare degli elfi, lo invia a Gundabad per reclutare un'altra legione di orchi. Nel frattempo il Bianco Consiglio salva Gandalf (tenuto prigioniero poich\u00e9 in possesso di uno dei 3 anelli elfici) a Dol Guldur. Qui Sauron palesa il suo piano: conquistare la Montagna Solitaria per poter, da l\u00ec, controllare tutto il nord, rifondando il reame di Angmar e muovendo poi guerra all'intera Terra di Mezzo. Tuttavia, dopo un lungo combattimento, Galadriel riesce a scacciare dalla fortezza Sauron e i suoi nove Spettri, usando la luce della stella di E\u00e4rendil. Dopodich\u00e9 Saruman rassicura Elrond, intenzionato ad avvisare Gondor, di come Sauron non abbia poteri senza il suo Anello, e del fatto che sar\u00e0 lui stesso ad occuparsi del Signore Oscuro. Gandalf, che viene portato da Radagast nella sua dimora a Rhosgobel, chiede a quest'ultimo di informare Beorn e le aquile dell'imminente guerra e parte per Erebor, con l'intento di avvertire i nani.\nQuando l'esercito di Thranduil arriva a Dale, questi si allea con Bard, poich\u00e9 entrambi vantano diritti su una parte del tesoro di Erebor (il re degli elfi, in particolare, desidera le Bianche Gemme di Lasgalen, gemme di pura luce stellare incastonate in una collana, appartenenti alla sua stirpe). Volendo inizialmente evitare il conflitto, Bard cerca di trattare con Thorin, ma il nano non vuole sentire ragioni, e perci\u00f2 elfi, uomini e nani si preparano alla guerra. Mentre i nani si apprestano alla battaglia, Thorin dona a Bilbo una cotta di mithril in segno della loro amicizia, confidandogli il sospetto che uno degli altri nani gli abbia rubato l'Arkengemma. Nel mentre, a Dale arriva Gandalf, il quale tenta inutilmente di dissuadere Thranduil e Bard dall'uso delle armi, mettendoli in guardia dell'imminente attacco degli orchi. Durante la notte, Bilbo abbandona di soppiatto la Montagna e consegna l'Arkengemma agli assedianti, in modo da rendere Thorin meno restio alle trattative.\nIl giorno successivo Thranduil e Bard, con le rispettive armate schierate, chiedono un'ultima volta a Thorin di consegnare loro quanto promesso in cambio dell'Arkengemma. Thorin rifiuta nuovamente, credendo che quella non fosse la vera Arkengemma. Tuttavia Bilbo, tornato alla Montagna, confessa al nano di aver portato lui la pietra fuori da Erebor, con l'intenzione di evitare un'inutile battaglia, e Thorin, furibondo, tenta di ucciderlo. Gandalf, raggiunti gli assedianti, dissuade Thorin dal fargli del male, permettendo allo hobbit di fuggire. Nel momento in cui Thorin \u00e8 sul punto di cedere, inaspettatamente sopraggiunge, con un esercito di nani, D\u00e1in, signore dei Colli Ferrosi e cugino di Scudodiquercia, da lui precedentemente (e segretamente) chiamato a difesa della Montagna. Nonostante gli sforzi di Gandalf per farlo ragionare, D\u00e1in minaccia Thranduil e Bard, ma improvvisamente piomba sul campo di battaglia l'esercito di Azog (che ha superato le colline circostanti muovendosi in gallerie sotterranee scavate da enormi vermi, chiamati \"mangiaterra\") e non resta altra scelta per i contendenti che allearsi contro il comune nemico. Comincia cos\u00ec la battaglia dei cinque eserciti.\nQuando Azog ordina ad una parte degli orchi di attaccare Dale, Gandalf, Bilbo, Thranduil e Bard (con i rispettivi eserciti) accorrono all'interno delle mura della citt\u00e0, per difenderla. L'esercito dei nani guidati da D\u00e1in, invece, affronta il restante (e numeroso) esercito di orchi ai piedi della Montagna. Intanto Thorin, sopraffatto dalla follia, rinuncia a scendere in campo durante i combattimenti, preferendo segregarsi con grande disappunto dei compagni con il tesoro e l'intera compagnia all'interno di Erebor. Tormentato dai sensi di colpa e dai rimproveri di Bilbo e del fidato Dwalin, il re nanico (dopo una visione onirica che gli mostrava la sua morte per mano dello stesso oro che tanto avidamente amava) torna in s\u00e9 e decide di unirsi alla battaglia. Uscito da Erebor con una carica trionfale, in grado di motivare nuovamente l'esercito dei nani, Thorin si dirige con Dwalin, F\u00edli e K\u00edli verso Collecorvo, la torre da cui Azog comanda le sue truppe, per uccidere l'orco pallido e destabilizzare le forze avversarie. Gli altri membri della compagnia, invece, restano a combattere nella valle.\nA Dale, anche le donne e gli anziani si uniscono alla battaglia, mentre Bard si rende conto che non desidera governare il popolo della Citt\u00e0 del Lago, rinunciando alla carica di governatore per prendersi cura della sua famiglia. Alfrid, avendo trovato dell'oro, preferisce invece fuggire, travestito da donna. Legolas e Tauriel fanno ritorno a Dale, avvertendo Gandalf dell'imminente arrivo dell'esercito di Bolg, e pertanto Bilbo, noncurante dei rischi, accorre ad avvisare Thorin (ancora ignaro dell'altro esercito), usando l'Anello per attraversare invisibile la battaglia e raggiungere Collecorvo. Nel frattempo Thranduil, turbato dalle numerose perdite subite, vuole ritirare le truppe elfiche, scontrandosi per\u00f2 con Tauriel e con suo figlio Legolas, i quali non hanno intenzione di abbandonare nani e uomini al loro destino. Thranduil esce fortemente scosso dallo scontro, soprattutto perch\u00e9 \u00e8 arrivato a mettersi contro il suo stesso figlio. Legolas e Tauriel si dirigono quindi anch'essi a Collecorvo, in aiuto di Thorin, K\u00edli e gli altri.\nGiunti a Collecorvo, il quartetto dei nani si separa per stanare Azog, ma F\u00edli viene quasi subito catturato e ucciso da Azog, di fronte agli altri nani e a Bilbo. Subito dopo sopraggiunge anche Bolg che, dopo aver fatto perdere i sensi a Bilbo, affronta Tauriel e K\u00edli, il quale viene ucciso nello scontro davanti all'elfa, che assiste impotente. Tauriel, sconvolta, attacca Bolg e precipita con lui da un dirupo, ma l'orco sopravvive. Legolas, vedendola in difficolt\u00e0, soggioga un troll, facendo crollare una torre di guardia che, fungendo da ponte, gli permette di raggiungere e duellare con Bolg. Intanto anche Thorin, in difficolt\u00e0 con alcuni goblin mercenari, viene salvato dall'elfo, che ne trafigge uno scagliandogli in petto la spada Orcrist, recuperata poi dal nano. Poco dopo, Legolas uccide Bolg, infilzandolo alla testa con uno dei suoi pugnali elfici. Improvvisamente giungono in aiuto le aquile, insieme allo stregone Radagast e Beorn, che sbaragliano l'esercito di Gundabad, compresi i pipistrelli di Dol Guldur, e il grosso delle truppe degli orchi. Thorin intanto affronta il suo acerrimo nemico Azog sul fiume ghiacciato di Collecorvo. Dopo un violento scontro, Thorin, sfruttando un punto in cui la crosta di ghiaccio si era spezzata, riesce a far cadere e affondare l'orco nel fiume gelido. Mentre il nano segue con lo sguardo il corpo di Azog, apparentemente morto, egli da sotto il ghiaccio infilza il piede di Thorin con la sua spada e riemerge dall'acqua, immobilizzando il nano e trafiggendolo mortalmente. Thorin per\u00f2 a sua volta conficca la sua spada nel petto di Azog, finalmente uccidendolo, per poi accasciarsi morente sul ghiaccio. Bilbo, rinvenuto appena in tempo, si riconcilia con l'amico nei suoi ultimi istanti di vita. Si conclude cos\u00ec la battaglia.\nLegolas, turbato dagli avvenimenti recenti, decide di non tornare a Bosco Atro e il padre gli consiglia di recarsi tra gli uomini dunedain alla ricerca di un giovane ramingo del Nord dal grande destino, chiamato \"Grampasso\", dicendogli infine che sua madre lo ha amato, pi\u00f9 della vita stessa. Tauriel, in lacrime sul corpo di K\u00edli, viene anch'essa perdonata da re Thranduil, il quale, rispecchiando nella tragedia tra l'elfa e il nano quella avvenuta con sua moglie, riconosce che tra loro due vi era un amore reale. A Dale vi \u00e8 la commemorazione in onore dei caduti, a cui partecipano Bard, la sua famiglia e tutti i cittadini sopravvissuti.\nBilbo e Gandalf salutano i propri compagni d'avventura, e ripartono per la Contea. Prima di congedarsi da Bilbo ai confini della Contea, lo stregone gli confessa di sapere dell'anello magico in suo possesso (senza per\u00f2 conoscerne la vera natura) e lo mette in guardia sull'uso di tali artefatti magici. Lo hobbit minimizza la cosa e l'Istar gli risponde ricordandogli infine che \u00e8 \"solo un piccolo individuo in un vasto mondo, dopotutto\". Al rientro a Casa Baggins, Bilbo scopre che i suoi beni vengono venduti all'asta e che lui \u00e8 dato per morto: solo mostrando il contratto stipulato con i Nani tredici mesi prima riesce a convincere i presenti della sua identit\u00e0 e a rientrare nella sua casa ormai vuota, carico di cimeli (tra cui il bottino dei tre troll) e ricordi della sua avventura.\nSessant'anni dopo, Gandalf bussa alla porta di Casa Baggins, dove ci si appresta a festeggiare il centoundicesimo compleanno di Bilbo, ancora in possesso dell'Unico Anello. Stanno per avere inizio gli eventi della \"Compagnia dell'Anello\".\nProduzione.\nLe riprese si sono svolte in Nuova Zelanda, principalmente in concomitanza con le riprese dei primi due film della trilogia, dal 21 marzo 2011 al 6 luglio 2012\nInizialmente concepito e lavorato come un adattamento in due parti, il 30 luglio 2012 Peter Jackson annunci\u00f2 al Comic-Con di San Diego, durante la presentazione del primo capitolo, che il progetto cinematografico de \"Lo Hobbit\" sarebbe diventata una trilogia. Con l'introduzione del terzo capitolo, i precedenti due film vennero quindi riadattati e rieditati in fase di montaggio, lasciando al terzo capitolo la narrazione dell'arrivo di Smaug alla Citt\u00e0 del Lago e dell'epica Battaglia dei Cinque Eserciti, per la quale, come accaduto nei due precedenti capitoli, \u00e8 stato tratto materiale anche dalle \"Appendici\" de \"Il Signore degli Anelli\". Le riprese aggiuntive vennero effettuate dal 10 maggio al 29 giugno 2013 e tornarono sul set la maggior parte degli attori. Quest'ultimo capitolo della trilogia dello Hobbit \u00e8 il film con il budget pi\u00f9 elevato di tutti e sei film sulla terra di Mezzo e uno dei film pi\u00f9 costosi mai realizzati: la cifra per la sua realizzazione \u00e8 stata di circa di dollari.\nNell'agosto 2012 il film venne sottotitolato \"There and Back Again\" (in italiano \"Racconto di un ritorno\"), ma il 24 aprile 2014 Peter Jackson annunci\u00f2 tramite la propria pagina Facebook che il sottotitolo del film sarebbe stato modificato in \"The Battle of the Five Armies\" (\"La Battaglia delle Cinque Armate\"). In proposito, su Facebook, Jackson comment\u00f2 tale scelta spiegando che \"Racconto di un ritorno\" era il titolo adatto per il secondo film di una saga in due parti, con l'arrivo di Bilbo a Erebor e il suo ritorno a casa. Ma con la divisione in tre film Bilbo arriva a Erebor nel capitolo centrale, ovvero ne \"La desolazione di Smaug\", e quindi il titolo era divenuto ormai fuori luogo. Anche Shaun Gunner, presidente della The Tolkien Society, ha supportato il cambiamento di titolo affermando che \"La Battaglia delle Cinque Armate\" cattura molto meglio l'argomento del film e si collega molto bene all'essenza della storia.\nColonna sonora.\nLa colonna sonora \u00e8 stata composta da Howard Shore, gi\u00e0 compositore di quella della trilogia de \"Il Signore degli Anelli \"e dei precedenti capitoli de \"Lo Hobbit\". La canzone per i titoli di coda \u00e8 \"The Last Goodbye \"interpretata da Billy Boyd, Pipino nella precedente trilogia.\nDisco uno\nDisco due\nDistribuzione.\nIl teaser trailer \u00e8 stato distribuito online il 28 luglio 2014 dalla Warner Bros. dopo essere stato presentato in anteprima al San Diego Comic-Con International 2014. Il 6 novembre \u00e8 stato pubblicato il trailer ufficiale del film, che \u00e8 stato distribuito nelle sale in allegato alle copie del film \"Interstellar\" di Christopher Nolan.\nIl film \u00e8 stato distribuito nelle sale cinematografiche italiane e statunitensi dal 17 dicembre 2014 nei formati 2D, 3D, HFR 3D e in IMAX 3D.\nAccoglienza.\nIncassi.\nAnche l'ultimo capitolo della trilogia cinematografica de \"Lo Hobbit\" si \u00e8 rivelato un gran successo al botteghino, dominando la stagione natalizia. In tre settimane negli Stati Uniti il film ha raggiunto la cifra d'incassi di circa 220 milioni di dollari. In Italia la pellicola ha conquistato il periodo natalizio, incassando nelle sale circa 12 milioni di euro in solo tre settimane, diventando cos\u00ec uno dei maggiori incassi cinematografici italiani del 2014. A fine corsa il film ha incassato 255.119.788 dollari negli Stati Uniti, 700.900.000 dollari nel resto del mondo per un totale di 956.019.788 dollari.\nScene aggiunte nell'Extended Edition.\nCome gi\u00e0 successo per la trilogia de \"Il Signore degli Anelli\", \"Un viaggio inaspettato\" e \"La desolazione di Smaug\", anche per questo film \u00e8 stata realizzata un'edizione estesa, che contiene 20 minuti di scene aggiuntive rispetto a quella cinematografica. Essa \u00e8 stata distribuita in Italia in digital download a partire dal 21 ottobre 2015 e in Blu-ray Disc 2D / 3D e DVD il 18 novembre 2015. Il 1\u00ba dicembre 2020 \u00e8 uscita la versione in formato Blu-ray 4K, con tutti e tre i film in altrettante steelbook dove sono incluse sia la versione cinematografica che estesa.\nIn questa versione, ci sono diverse scene inedite rispetto a quella cinematografica:"}
{"id": "5019589", "revid": "599013", "url": "https://it.wikipedia.org/wiki?curid=5019589", "title": "Giulio Rossi (calciatore 1905)", "text": "Carriera.\nHa esordito diciottenne con i crociati il 23 dicembre 1923 nella partita Reggiana-Parma (2-0). Nelle sei stagioni disputate con il Parma ha giocato 84 partite di campionato e realizzato 2 reti."}
{"id": "5019590", "revid": "1573940", "url": "https://it.wikipedia.org/wiki?curid=5019590", "title": "Polyphylla", "text": "Polyphylla () \u00e8 un genere di coleotteri appartenenti alla vasta famiglia degli scarabaeidae ed alla sottofamiglia dei melolonthinae.\nDescrizione.\nAdulti.\nQuesti coleotteri sono molto vistosi non solo per le grandi dimensioni (ad esempio \"polyphylla fullo\" pu\u00f2 raggiungere i 4 cm di lunghezza), ma anche per i colori che sono generalmente molto appariscenti. Molte specie sono marmorizzate ma si trovano anche specie striate, come la \"polyphylla decemlineata\" o interamente di un colore tra il grigio e il bianco. Generalmente questo genere di coleotteri presenta un dimorfismo sessuale pronunciato con i maschi che sono generalmente lievemente pi\u00f9 piccoli delle femmine e presentano un paio di vistose antenne a forma di ventaglio. La parte inferiore del corpo \u00e8 di un colore poco appariscente e presenta una lieve peluria. Tuttavia in alcune specie \u00e8 dello stesso colore delle elitre.\nLarve.\nLe larve sono della classica forma a \"C\" e, viste le dimensioni degli adulti, sono di grandi dimensioni. La testa presenta un paio di poderose mandibole atte a frantumare il cibo ed \u00e8 sclerificata, molto dura e di un colore tra l'arancione ed il rossiccio. Le sei zampe, poste immediatamente dietro alla testa, sono sclerificate, per consentire all'insetto di muoversi pi\u00f9 facilmente nel terreno in cui vive, e sono dello stesso colore della testa. Lungo i fianchi esse presentano una fila di forellini chitinosi che costituiscono l'apparato respiratorio dell'insetto.\nBiologia.\nAdulti.\nGli adulti sono generalmente estivi e di abitudini strettamente crepuscolari e notturne. Durante le poche settimane di vita essi non si nutrono, ma consumano tutte le energie accumulate nello stadio larvale per ricercare un partner con cui accoppiarsi. Occasionalmente, per\u00f2, essi si nutrono degli aghi pi\u00f9 teneri dei pini (infatti sono detti anche maggiolini dei pini).\nLarve.\nLe larve si sviluppano in circa 2 anni e in questo arco di tempo moltiplicano di centinaia di volte le loro dimensioni. Si nutrono delle radici di piante erbacee. Il periodo larvale si pu\u00f2 suddividere in tre fasi principali denominate L1, L2 ed L3.\nDistribuzione e habitat.\nIl genere \"polyphylla\" \u00e8 distribuito in tutto il mondo fatta eccezione delle regioni polari.\nTassonomia.\nQui sotto sono riportate le specie appartenenti al genere \"polyphylla\":"}
{"id": "5019600", "revid": "92723", "url": "https://it.wikipedia.org/wiki?curid=5019600", "title": "Cattedrale di San Nicola (Ruski Krstur)", "text": "La cattedrale di San Nicola (in serbo: \"\u041a\u0430\u0444\u0435\u0434\u0440\u0430\u043b\u044c\u043d\u044b\u0439 \u0441\u043e\u0431\u043e\u0440 \u0441\u0432. \u041d\u0438\u043a\u043e\u043b\u0430\u044f\", \"Katedrala sv. Nikole\") \u00e8 la chiesa cattedrale dell'eparchia di San Nicola di Ruski Krstur. Si trova nel villaggio di Ruski Krstur, nella citt\u00e0 di Kula, in Serbia. La chiesa \u00e8 stata elevata a cattedrale il 28 agosto 2003, contestualmente alla creazione dell'esarcato apostolico per i cattolici di rito bizantino della Serbia. Il 6 dicembre 2018 l'esarcato \u00e8 stato elevato ad eparchia."}
{"id": "5019601", "revid": "729019", "url": "https://it.wikipedia.org/wiki?curid=5019601", "title": "Stazione di Hyochang Park", "text": "Stazione di Hyochang Park (\ud6a8\ucc3d\uacf5\uc6d0\uc55e\uc5ed - \u5b5d\u660c\u516c\u5712\u524d\uc55e\u9a5b, \"Hyochang Gongwon-am-nyeok\" ) \u00e8 una stazione ferroviaria della Korail, servita dalla linea Gyeongui e della metropolitana di Seul, servita dalla linea 6. La stazione si trova nel quartiere di Yongsan-gu, a Seul, in Corea del Sud."}
{"id": "5019612", "revid": "1573940", "url": "https://it.wikipedia.org/wiki?curid=5019612", "title": "Waiomys mamasae", "text": "Waiomys mamasae () \u00e8 un roditore della famiglia dei Muridi, unica specie del genere Waiomys (), endemico di Sulawesi.\nEtimologia.\nL'epiteto generico deriva dalla combinazione della parola \"waio-\", che nella lingua locale ha il significato di acqua e dal suffisso \"-mys\", utilizzato per le forme simili ai topi. Il termine specifico si riferisce invece alla localit\u00e0 di provenienza dell'olotipo, ovvero nella Reggenza di Mamasa.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 129\u00a0mm, la lunghezza della coda di 159\u00a0mm, la lunghezza del piede di 36\u00a0mm, la lunghezza delle orecchie di 11\u00a0mm e un peso fino a 64\u00a0g.\nCaratteristiche craniche e dentarie.\nIl cranio \u00e8 delicato e presenta un rostro moderatamente lungo, le arcate zigomatiche sottili e le bolle timpaniche piccole. I fori palatali sono larghi. Gli incisivi superiori sono stretti, arancioni chiari ed ortodonti, ovvero con le punte rivolte verso il basso, i molari hanno cuspidi semplificate e il terzo \u00e8 notevolmente ridotto.\nSono caratterizzati dalla seguente formula dentaria:\nAspetto.\nLa pelliccia \u00e8 relativamente lunga, soffice, fine ed estremamente densa. Le parti superiori sono bruno-grigiastre con la base dei peli grigia e la punta brunastra, mentre le parti ventrali sono grigie chiare, pi\u00f9 scure alla base. Una macchia bianca \u00e8 presente su ogni lato della groppa. Il muso \u00e8 appiattito e ricoperto densamente di vibrisse, gli occhi sono piccoli. Le orecchie sono piccole, grigie, ricoperte di peli e quasi completamente nascoste nella pelliccia. I piedi sono allungati, marroni chiari dorsalmente e con la pianta pi\u00f9 scura e fornita di soli 5 cuscinetti. Le zampe anteriori sono corte. La coda \u00e8 pi\u00f9 lunga della testa e del corpo, \u00e8 bruno-grigiastra e presenta una frangiatura ventrale di vibrisse bianche.\nBiologia.\nComportamento.\n\u00c8 una specie parzialmente acquatica.\nDistribuzione e habitat.\nQuesta specie \u00e8 conosciuta soltanto attraverso un maschio adulto catturato nel 2012 sul Monte Gandangdewata, nella parte occidentale dell'isola indonesiana di Sulawesi.\nVive nelle foreste pluviali montane.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5019613", "revid": "633073", "url": "https://it.wikipedia.org/wiki?curid=5019613", "title": "Waiomys", "text": ""}
{"id": "5019614", "revid": "223320", "url": "https://it.wikipedia.org/wiki?curid=5019614", "title": "Pasta da zucchero", "text": ""}
{"id": "5019616", "revid": "2210568", "url": "https://it.wikipedia.org/wiki?curid=5019616", "title": "Gianluca Galimberti", "text": "Biografia.\nSi \u00e8 diplomato con la votazione di 60/60 presso il Liceo Classico di Cremona nel 1987. Ha conseguito la laurea in Fisica con 110/110 e lode presso l'Universit\u00e0 degli Studi di Pavia, dove \u00e8 stato allievo del Collegio Borromeo. In seguito ha ottenuto Il dottorato di ricerca (XXIV ciclo) presso l'Universit\u00e0 degli Studi di Milano nel gennaio 2012, con una tesi dal titolo: \"Time Resolved Optical Measurements on different Carbon Nanotubes Architectures\". \nAttualmente, oltre ad essere insegnante di fisica presso un liceo, dal 1999 \u00e8 docente a contratto presso l'Universit\u00e0 Cattolica del Sacro Cuore di Brescia. I suoi insegnamenti principali sono stati fisica generale, meccanica e termodinamica e laboratorio di fisica per gli studenti universitari del primo ciclo. \u00c8 stato ed \u00e8 docente a contratto anche di altri corsi come optoelettronica, didattica della fisica presso scienze della formazione e fisica presso agraria.\nNel febbraio 2014 ottiene il 71,09% alle primarie del centro-sinistra per il comune di Cremona, venendo quindi candidato a sindaco della citt\u00e0.\nAlle elezioni amministrative del 25 maggio 2014 si presenta quindi come lo sfidante pi\u00f9 accreditato del sindaco uscente di centro-destra, l'ex canoista Oreste Perri. La coalizione di Galimberti al primo turno ottiene il 45,80%, mentre quella di Perri si ferma al 33,31%. Al ballottaggio dell'8 giugno, con il 56,31%, Galimberti batte Perri e viene eletto sindaco. \nNel 2019 si ricandida a sindaco della citt\u00e0; alle elezioni del 29 maggio ottiene il 46,37%, andando al ballottaggio contro il candidato del centro-destra Carlo Malvezzi, fermo al 41,65%; al ballottaggio, il 9 giugno, Galimberti ottiene il 55,94% e viene nuovamente eletto sindaco."}
{"id": "5019620", "revid": "80339", "url": "https://it.wikipedia.org/wiki?curid=5019620", "title": "Stagione piovosa", "text": ""}
{"id": "5019625", "revid": "767487", "url": "https://it.wikipedia.org/wiki?curid=5019625", "title": "25/11 Il giorno dell'autodeterminazione - Mishima e i giovani", "text": " \u00e8 un film del 2012 diretto da K\u014dji Wakamatsu. Il film ha partecipato alla sezione \"Un Certain Regard\" al Festival di Cannes 2012."}
{"id": "5019630", "revid": "63756", "url": "https://it.wikipedia.org/wiki?curid=5019630", "title": "Vignetta (filatelia)", "text": "La vignetta \u00e8 la parte centrale del francobollo in cui \u00e8 contenuto il disegno.\nSpesso viene delimitata da un riquadro avente la funzione di cornice che la separa, tramite un margine, dalla dentellatura."}
{"id": "5019631", "revid": "729019", "url": "https://it.wikipedia.org/wiki?curid=5019631", "title": "Noksapyeong (metropolitana di Seul)", "text": "Noksapyeong (\ub179\uc0ac\ud3c9\uc5ed - \u7da0\u838e\u576a\u9a5b, \"Noksapyeong-yeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Yongsan-gu, a Seul. Oltre al nome, la targa della stazione riporta anche Yongsan-gu Office (\uc6a9\uc0b0\uad6c\uccad - \u9f8d\u5c71\u5340\u5ef3, \"Yongsan-gucheong\"), per la presenza di questi nelle vicinanze della stazione.\nStruttura.\nLa stazione \u00e8 costituita da un marciapiede a isola con due binari passanti al centro protetti da porte di banchina. Sono presenti quattro uscite in superficie.\nGli interni sono particolarmente sontuosi, con cinque livelli sotterranei, in parte aperti, con un grande lucernario di vetro a cupola che illumina la stazione in profondit\u00e0."}
{"id": "5019632", "revid": "110157", "url": "https://it.wikipedia.org/wiki?curid=5019632", "title": "Linguaggio di programmazione ad altissimo livello", "text": "Un linguaggio di programmazione ad altissimo livello, in informatica, \u00e8 un linguaggio di programmazione con un altissimo livello di astrazione, usato principalmente come strumento per i programmatori professionisti.\nL'espressione fu usata a partire dal 1990 per linguaggi che attualmente vengono definiti linguaggi ad alto livello come il Perl, il Python, e il Visual Basic.\nDescrizione.\nQuesti linguaggi sono normalmente specifici di un dominio, ovvero limitati a specifiche applicazioni o tipi di lavoro e spesso linguaggi di scripting che controllano ambienti specifici.\nUn esempio di questi linguaggi \u00e8 il mIRC scripting che \u00e8 stato creato per estendere le funzionalit\u00e0 del programma di chat mIRC."}
{"id": "5019633", "revid": "22643", "url": "https://it.wikipedia.org/wiki?curid=5019633", "title": "Sterlina israeliana", "text": ""}
{"id": "5019635", "revid": "1543377", "url": "https://it.wikipedia.org/wiki?curid=5019635", "title": "Nia Sanchez", "text": "La modella \u00e8 stata incoronata l'8 giugno 2014, alla fine della cerimonia tenuta a Baton Rouge, in Louisiana. Nia Sanchez gareggiava al concorso in qualit\u00e0 di Miss Nevada, titolo che aveva vinto al primo tentativo il 12 gennaio 2014.. Grazie alla vittoria del titolo di Miss USA, Nia Sanchez rappresenter\u00e0 gli Stati Uniti d'America a Miss Universo 2014.\n\u00c8 la prima rappresentante dello stato del Nevada a vincere il titolo di Miss USA, e la quarta Miss USA di origini ispaniche dopo Laura Harring nel 1985, Lynnette Cole nel 2000 e Susie Castillo nel 2003."}
{"id": "5019637", "revid": "767487", "url": "https://it.wikipedia.org/wiki?curid=5019637", "title": "Stefano Vergani", "text": "Biografia.\nPartecipa al primo Mantova Music Festival.\nNel 2004 viene riceve il premio come miglior artista emergente al Premio Tenco.\nHa esordito nel 2005 con l'album \"La musica \u00e8 un pretesto la sirena una metafora\" accompagnato dall'Orchestrina Pontiroli e registrato presso lo studio Mezzanima.\nIl secondo lavoro \u00e8 del 2007 \"Chagrin d'amour\" sempre accompagnato dal gruppo che lo segue da anni e che ha cambiato nome in Orchestrina Acapulco. Partecipa al Festival di Villa Arconati del 2010, l'anno successivo pubblica il suo terzo album \"E allor pensai che mai\". Nel maggio 2011 \u00e8 il vincitore della seconda edizione del contest Musica da Bere. Il 2013 dopo una nuova metamorfosi vede nascere il primo progetto solista che porta alla luce nel settembre 2014 il quarto album dal titolo \"Applausi a prescindere\".\nIl suo stile musicale caratterizzato da una voce calda e da una forte componente ironica rimanda ad atmosfere r\u00e9tro viene accostato a quello di cantautori come Giorgio Gaber, Ivano Fossati, Paolo Conte o Vinicio Capossela."}
{"id": "5019648", "revid": "729019", "url": "https://it.wikipedia.org/wiki?curid=5019648", "title": "Itaewon (metropolitana di Seul)", "text": "Itaewon (\uc774\ud0dc\uc6d0\uc5ed - \u68a8\u6cf0\u9662\u9a5b, \"Itaewon-nyeok\") \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Yongsan-gu, a Seul, e serve la zona di Itaewon, molto frequentata dagli expats stranieri della capitale sudcoreana.\nStruttura.\nLa stazione \u00e8 costituita da un marciapiede a isola con due binari passanti al centro protetti da porte di banchina, situati al quinto piano interrato. Sono presenti quattro uscite in superficie."}
{"id": "5019652", "revid": "228587", "url": "https://it.wikipedia.org/wiki?curid=5019652", "title": "MTV Awards 2014", "text": "Gli MTV Awards 2014 sono stati trasmessi da Firenze il 21 giugno 2014 in diretta dal Parco delle Cascine. Si tratta della seconda edizione del premio.\nCategorie.\nSuper Man.\nPresentatori: Federico Russo e Carolina Kostner\nBest MTV Show.\nPresentatori: Nadia Toffa e Clemente Russo\nBest New Artist.\nPresentatori: Marco Maddaloni e Gigi Mastrangelo\nVogue Eyewear Best Look.\nPresentatori: Syria e Carla Gozzi\nDiadora Best Dance Crew.\nPresentatori: Guido Meda, Nicola Bartolini e Serguei Oudalov\nSport Hero.\nPresentatori: Maccio Capatonda, Herbert Ballerina e Ivo Avido\nCrodino Twist Best New Generation.\nPresentatori: Brenda Lodigiani e iPantellas"}
{"id": "5019654", "revid": "287204", "url": "https://it.wikipedia.org/wiki?curid=5019654", "title": "Club de B\u00e1squetbol \u00c1ngeles Guerreros de Acapulco", "text": "Gli \u00c1ngeles Guerreros de Acapulco sono una societ\u00e0 cestistica avente sede ad Acapulco, in Messico. Fondata nel 2013, gioca nel campionato messicano.\nDisputa le partite interne nel Centro Internacional Acapulco, che ha una capacit\u00e0 di 7.000 spettatori."}
{"id": "5019655", "revid": "71433", "url": "https://it.wikipedia.org/wiki?curid=5019655", "title": "Gregg Fienberg", "text": "Biografia.\nInizia la sua carriera nei primi anni novanta, lavorando a diversi videoclip musicali di Madonna, Michael Jackson e U2. Successivamente inizia a lavorare per la televisione come direttore di produzione e produttore supervisore per la serie televisiva \"I segreti di Twin Peaks\", creata da David Lynch e Mark Frost. Nel 1992 \u00e8 produttore del film \"Fuoco cammina con me\", prologo ed epilogo de \"I segreti di Twin Peaks\".\nNegli anni seguenti produce diversi film, come \"Combinazione finale\" con Michael Madsen, l'horror \"L'inferno nello specchio (Candyman 2)\" e il drammatico \"Demoni e dei\".\nDal 2000 inizia una collaborazione con il canale via cavo HBO, lavora come produttore esecutivo per le serie televisive \"Quello che gli uomini non dicono\", \"Carniv\u00e0le\" e per l'episodio pilota di \"Big Love\". Dal 2004 \u00e8 produttore esecutivo e direttore di produzione per la serie televisiva western \"Deadwood\", creata da David Milch. Fienberg ha diretto anche quattro episodi della serie. Per il suo lavoro in \"Deadwood\", Fienberg vince un Directors Guild of America Award e ottiene due candidature agli Emmy Awards.\nNel 2007 \u00e8 produttore esecutivo di \"John from Cincinnati\", serie creata da David Milch, di cui ha diretto un episodio. La serie \u00e8 stata cancellata dopo una stagione.\nNel 2009 inizia a lavorare come produttore esecutivo e direttore di produzione nella seconda stagione della serie televisiva \"True Blood\". Fienberg lavora a \"True Blood\" dalla seconda stagione fino alla settima e ultima stagione."}
{"id": "5019657", "revid": "1305772", "url": "https://it.wikipedia.org/wiki?curid=5019657", "title": "Shades of Cool", "text": "Shades of Cool \u00e8 un singolo della cantautrice statunitense Lana Del Rey, il secondo estratto dal terzo album in studio \"Ultraviolence\" e pubblicato il 26 maggio 2014.\nDescrizione.\n\"Shades of Cool\" \u00e8 stato scritto dalla cantante insieme a Rick Nowels mentre la produzione \u00e8 stata curata da Dan Auerbach.\nAccoglienza.\n\"Shades of Cool\" ha ricevuto il plauso universale della critica musicale. Josh Wegler di \"MTV\" ha definito il brano come \"numerose tonalit\u00e0 cool\". Sharan Shetty di \"Slate\" ha definito \"Shades of Cool\" come un ritorno alle origini musicali della cantante e lo ha confrontato positivamente con il precedente singolo, \"West Coast\".\nFormazione.\nCrediti tratti dal booklet digitale dell'album \"Ultraviolence\" di Lana Del Rey."}
{"id": "5019664", "revid": "729019", "url": "https://it.wikipedia.org/wiki?curid=5019664", "title": "Hangangjin (metropolitana di Seul)", "text": "Hangangjin (\ud55c\uac15\uc9c4\uc5ed - \u6f22\u6c5f\u93ad\u9a5b, \"Hangangjin-nyeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Yongsan-gu, a Seul.\nStruttura.\nLa stazione \u00e8 costituita da due marciapiedi laterali con due binari passanti al centro protetti da porte di banchina, situati al secondo piano interrato. Sono presenti tre uscite in superficie."}
{"id": "5019667", "revid": "287204", "url": "https://it.wikipedia.org/wiki?curid=5019667", "title": "Club de B\u00e1squetbol Caballeros de Culiac\u00e1n", "text": "I Caballeros de Culiac\u00e1n sono una societ\u00e0 cestistica avente sede a Culiac\u00e1n, in Messico. Fondati nel 2001, giocano nella Circuito de Baloncesto de la Costa del Pac\u00edfico dopo aver militato nella Liga Nacional de Baloncesto Profesional.\nDisputa le partite interne nel Parque Revoluci\u00f3n, che ha una capacit\u00e0 di 2.000 spettatori."}
{"id": "5019668", "revid": "300067", "url": "https://it.wikipedia.org/wiki?curid=5019668", "title": "Caballeros de Culiac\u00e1n", "text": ""}
{"id": "5019669", "revid": "287204", "url": "https://it.wikipedia.org/wiki?curid=5019669", "title": "Caballeros de Culiacan", "text": ""}
{"id": "5019670", "revid": "22475", "url": "https://it.wikipedia.org/wiki?curid=5019670", "title": "Paul Brown (calciatore 1991)", "text": ""}
{"id": "5019671", "revid": "767487", "url": "https://it.wikipedia.org/wiki?curid=5019671", "title": "Ballando con Chet Baker", "text": "Ballando con Chet Baker \u00e8 il decimo album di inediti del cantautore milanese Fabio Concato, pubblicato nel 2001 su etichetta e distribuzione Mercury Records.\nL'uscita dell'album, nel titolo del quale vi \u00e8 un esplicito omaggio al trombettista e cantante statunitense di musica jazz Chesney Henry \"Chet\" Baker Jr., \u00e8 stata anticipata dalla partecipazione dell'artista al Festival di Sanremo 2001 dove con la canzone \"Ciao Ninin\", dedicata dallo stesso Concato alla moglie, il cantante milanese si \u00e8 classificato al nono posto. Dell'artista statunitense l'album riprende lo stile lirico e intimista per il quale il jazzista \u00e8 divenuto noto, pur facendo trapelare la passione di Concato per la musica brasiliana. Dopo le precedenti collaborazioni con vari musicisti \"carioca\" (come ad esempio Toquinho), una della canzoni dell'album \u00e8 una cover del brano Wave di Antonio Carlos Jobim (cantata in portoghese), mentre l'intero album \u00e8 stato registrato in Brasile. Gli arrangiamenti e le scritture sono state curate da Bruno Zucchetti e Pier Carlo Penta.\nI testi e le musiche sono di Fabio Concato."}
{"id": "5019673", "revid": "300067", "url": "https://it.wikipedia.org/wiki?curid=5019673", "title": "\u00c1ngeles Guerreros de Acapulco", "text": ""}
{"id": "5019674", "revid": "287204", "url": "https://it.wikipedia.org/wiki?curid=5019674", "title": "Angeles Guerreros de Acapulco", "text": ""}
{"id": "5019675", "revid": "300067", "url": "https://it.wikipedia.org/wiki?curid=5019675", "title": "Abejas de Guanajuato", "text": ""}
{"id": "5019678", "revid": "996728", "url": "https://it.wikipedia.org/wiki?curid=5019678", "title": "Fabriano Calcio", "text": ""}
{"id": "5019681", "revid": "287204", "url": "https://it.wikipedia.org/wiki?curid=5019681", "title": "Club de B\u00e1squetbol Algodoneros de la Comarca", "text": "Gli Algodoneros de la Comarca sono stati una societ\u00e0 cestistica con sede a Torre\u00f3n, in Messico. Fondata nel 2000, giocava nella Liga Nacional de Baloncesto Profesional.\nDisputavano le partite interne all'Auditorio Municipal de Torre\u00f3n, che ha una capacit\u00e0 di 4.363 spettatori."}
{"id": "5019682", "revid": "438678", "url": "https://it.wikipedia.org/wiki?curid=5019682", "title": "Semantica operazionale", "text": "La semantica operazionale descrive l'esecuzione di un programma attraverso transizioni definite direttamente sul linguaggio del programma. Questo tipo di formalismo \u00e8 concettualmente simile all'interpretazione vera e propria in cui abbiamo una macchina astratta e le istruzioni applicano transizioni di stato in questa macchina. Abbiamo dunque una sequenza di passi computazionali definita per ogni programma (che pu\u00f2 essere non deterministica) e che viene generata solitamente con l'applicazione di un insieme di regole di inferenza sull'insieme delle istruzioni stesso.\nIn questa semantica i programmi:\n a=1; b=0\ne\n a=1;\n b=0\nsono equivalenti (hanno lo stesso significato), ma il programma:\n b=0; a=1\nnon \u00e8 equivalente (anche se il risultato finale \u00e8 equivalente, le azioni non hanno avuto luogo nello stesso ordine)."}
{"id": "5019685", "revid": "300067", "url": "https://it.wikipedia.org/wiki?curid=5019685", "title": "Algodoneros de la Comarca", "text": ""}
{"id": "5019687", "revid": "88740", "url": "https://it.wikipedia.org/wiki?curid=5019687", "title": "Giurato", "text": ""}
{"id": "5019689", "revid": "767487", "url": "https://it.wikipedia.org/wiki?curid=5019689", "title": "Where Lights Are Low", "text": "Where Lights Are Low \u00e8 un film muto del 1921 diretto da Colin Campbell. \u00c8 conosciuto anche con il titolo \"When Lights Are Low\". La sceneggiatura si basa sul racconto \"East Is East\" di Lloyd Osborne pubblicato nell'aprile 1920 sul \"Metropolitan Magazine\".\nTrama.\nIl principe cinese T'Su Wong Shih ama Quan Yin, la figlia di un giardiniere, ma suo zio vuole che lui sposi una ragazza della sua stessa condizione. In partenza per andare a studiare negli Stati Uniti, il giovane promette all'amata che loro due saranno presto insieme. Dopo aver finito l'universit\u00e0, un giorno T'Su Wong Shih visita il mercato di San Francisco e, ad un'asta di schiavi, ritrova Quan Yin messa all'asta. Per salvarla, accetta di pagare un prezzo di cinquemila dollari ma, non possedendo l'intera cifra, si mette d'accordo con il banditore per una proroga di tre anni durante i quali si impegna a lavorare per raccogliere il denaro necessario a riscattare la ragazza. T'Su Wong Shih non ha grande successo finch\u00e9 non riesce a vincere una grossa somma alla lotteria. Per\u00f2 Quan Yin adesso si trova in pericolo, perch\u00e9 un gangster cinese vuole averla e, per riuscirci, giunge a minacciare il banditore che \u00e8 costretto a cedergliela. T'Su Wong Shih si impegna allora in una lotta per liberare l'amata: sconfigge il gangster, riprende Quan Yin e la rivendica come moglie.\nProduzione.\nIl film fu prodotto dalla Hayakawa Feature Play Company.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 4 settembre 1921 dopo essere stato in prima a New York il 31 luglio 1921."}
{"id": "5019690", "revid": "729019", "url": "https://it.wikipedia.org/wiki?curid=5019690", "title": "Beotigogae (metropolitana di Seul)", "text": "Beotigogae (\ubc84\ud2f0\uace0\uac1c\uc5ed, \"Beotigogae-nyeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Jung-gu, a Seul.\nStruttura.\nLa stazione \u00e8 costituita da due marciapiedi laterali con due binari passanti in curva, protetti da porte di banchina, situati al secondo piano interrato. Sono presenti tre uscite in superficie."}
{"id": "5019697", "revid": "287204", "url": "https://it.wikipedia.org/wiki?curid=5019697", "title": "Fecchi", "text": ""}
{"id": "5019699", "revid": "1745361", "url": "https://it.wikipedia.org/wiki?curid=5019699", "title": "I'm Looking Through You (The Beatles)", "text": "I'm Looking Through You \u00e8 un brano musicale dei Beatles, apparso sul loro album \"Rubber Soul\" del 1965. Composto principalmente da Paul McCartney, \u00e8 stato accreditato, per convenzione, al duo Lennon-McCartney.\nIl brano.\nComposizione.\nIl brano venne ispirato da un litigio fra Paul McCartney e della sua compagna Jane Asher. Il pezzo, con un soggetto simile alla contemporanea \"We Can Work It Out\", venne composto a casa Asher a Londra, dove il bassista dei Beatles alloggiava e frequentemente componeva canzoni. Pi\u00f9 in particolare, \"I'm Looking Through You\" aveva come fonte d'ispirazione un periodo nel quale la Asher, attrice, si trovava a Bristol. McCartney, nella biografia autorizzata del gruppo di Hunter Davies del 1968, ha ammesso di essere molto egoista e che il suo egocentrismo ha portato a brani come questo, ma ha trovato la causa affermando che era abituato a una vita lassista da scapolo. Molti elementi della canzone ricordano quelli di altri brani: ad esempio, il testo e la melodia del ponte ricordano rispettivamente quello di \"The Night Before\", \"Yesterday\" e \"You Won't See Me\". Il pezzo inizia con un'introduzione di chitarra in tempo composto, per muoversi poi in tempo 4/4. A giudicare dallo stile, l'esecutore della sezione di avvio pu\u00f2 essere stato lo stesso McCartney.\nRegistrazione.\nUn primo tentativo, da parte dei Beatles, di registrare la canzone risale al 24 ottobre 1965, quando stettero nove ore a lavorare su di essa. In quell'occasione, registrarono su un solo nastro la base ritmica, e poi sovraincisero le voci, i battimani, le maracas, l'organo e la chitarra elettrica. Questa versione differisce da quella pubblicata sia per la presenza di strumenti differenti che per alcuni passaggi strumentali \"bluesy\" che per l'assenza totale del \"bridge\" che per un ritmo meno veloce che per un cambio di tonalit\u00e0.\nI Beatles incisero un rifacimento il 6 novembre, in due nastri. Un terzo rifacimento venne registrato tra il 10 e l'11 dello stesso mese. La band registr\u00f2 la base ritmica in un nastro, e poi sovraincisero la voce e l'organo, suonato da Ringo Starr, il quale suon\u00f2 anche delle percussioni, con un suono realizzato battendo le dita su una scatola di fiammiferi; l'indomani, vennero sovraincisi delle altre voci ed i battimani. In tutte e tre le sedute di registrazione il produttore era George Martin ed i fonici Norman Smith e Ken Scott. Il mixaggio della traccia venne realizzato subito dopo la fine delle registrazioni, proprio l'11 novembre, con in cabina le stesse persone delle sedute di registrazione, eccetto Scott, sostituito da Richard Lush.\nPubblicazione.\nLa versione registrata fra il 10 e l'11 novembre venne pubblicata sull'LP \"Rubber Soul\", venduto a partire dal 3 dicembre 1965 nel Regno Unito. Invece, negli USA, dove venne pubblicata sull'edizione del luogo dell'album del 6 dello stesso mese, \u00e8 presente una versione leggermente diversa: si tratta sempre di quella incisa tra il 10 e l'11, ma ha un inizio leggermente diverso, che include una falsa partenza della chitarra. Il primo tentativo di registrare il brano dai Beatles \u00e8 stato invece incluso sull'\"Anthology 2\" del 1996. La prima volta che Paul McCartney ha interpretato questo pezzo dal vivo risale al 26 luglio 2011, a Montr\u00e9al; mai apparso su nessun \"live album\" ufficiale, \u00e8 invece stato incluso su vari \"bootlegs\". La versione originale di \"I'm Looking Through You\" doveva apparire sul disco \"Sessions\" della EMI del 1985, ma poi il progetto dell'intero LP venne abbandonato.\nCover.\nEsistono varie cover del brano, incise da:"}
{"id": "5019700", "revid": "104458", "url": "https://it.wikipedia.org/wiki?curid=5019700", "title": "Bud\u011bjovick\u00fd Budvar", "text": ""}
{"id": "5019703", "revid": "729019", "url": "https://it.wikipedia.org/wiki?curid=5019703", "title": "Parco nazionale Beit Guvrin-Maresha", "text": "Il parco nazionale Beit Guvrin-Maresha \u00e8 un'area protetta del centro d'Israele, a circa 13 chilometri da Kiryat Gat. Comprende le rovine della citt\u00e0 giudaica di Maresha e di quella romana di Beit Guvrin, allora chiamata Eleutheropolis.\nGli scavi condotti nell'area hanno svelato un grande cimitero ebraico, un anfiteatro romano-bizantino, una chiesa bizantina, bagni pubblici, mosaici e grotte usate come necropoli."}
{"id": "5019705", "revid": "287204", "url": "https://it.wikipedia.org/wiki?curid=5019705", "title": "Club de B\u00e1squetbol Toros de Nuevo Laredo", "text": "I Toros de Nuevo Laredo sono una societ\u00e0 cestistica avente sede a Nuevo Laredo, in Messico. Fondata nel 2000, gioca nel Liga Nacional de Baloncesto Profesional.\nDisputa le partite interne nel Gimnasio Multidisciplinario Nuevo."}
{"id": "5019706", "revid": "114582471", "url": "https://it.wikipedia.org/wiki?curid=5019706", "title": "Enzo Peri", "text": "Biografia.\nLaureato in Filosofia e Giurisprudenza, frequenta anche i corsi della California University. Nel cinema dal 1962 come aiuto regista di Mauro Bolognini e Marcello Baldi, esordisce nella regia con un documentario prodotto da Dino De Laurentiis, \"Il piacere e il mistero\", cui fa seguito, tre anni dopo, il western \"3 pistole contro Cesare\". Produttore dal 1974, si dedica prevalentemente a opere di notevole impegno dirette da Carlo Lizzani, Rainer Werner Fassbinder e Krzysztof Zanussi."}
{"id": "5019707", "revid": "300067", "url": "https://it.wikipedia.org/wiki?curid=5019707", "title": "Toros de Nuevo Laredo", "text": ""}
{"id": "5019709", "revid": "300067", "url": "https://it.wikipedia.org/wiki?curid=5019709", "title": "Club de B\u00e1squetbol Correcaminos UAT Matamoros", "text": ""}
{"id": "5019715", "revid": "3115", "url": "https://it.wikipedia.org/wiki?curid=5019715", "title": "Mario Borgiotti", "text": "Biografia.\nStudi\u00f2 violino e conobbe a partire dal 1921 Ulvi Liegi, Gino Romiti, Umberto Vittorini e gli artisti del Gruppo Labronico. Si dedic\u00f2 in particolar modo al commercio e al collezionismo di opere d'arte, tanto che organizz\u00f2 nel 1925 una mostra di pittura contemporanea a Pisa con la presenza di un nutrito gruppo di pittori labronici e nel 1927 un'esposizione di opere dell'Ottocento e di pittura livornese.\nNel 1928 promosse a Lucca presso la Bottega d'Arte Calligani la mostra-vendita di opere macchiaiole, mentre nel 1930 organizz\u00f2 a Viareggio un'altra mostra collettiva di pittori labronici e di artisti italiani dell'Ottocento.\nSempre nello stesso anno inizia il suo apprendistato di pittore con il maestro Giovanni March e dal 1934 la sua prima esposizione in collettiva alla VII Mostra Provinciale di Livorno.\nIntensa la sua attivit\u00e0 di ritrattista che vide immortalati nelle sue tele Pietro Mascagni, Giovanni Bartolena, Ulvi Liegi e Piero Vaccari.\nNel 1938 si trasfer\u00ec a Firenze ed organizz\u00f2 un'esposizione di pittura del Ottocento presso la Galleria Firenze.\nNel 1946 tenne una personale alla Galleria d'arte di Livorno.\nFece parte del Gruppo Labronico, di cui fu presidente per oltre un decennio, mentre nel 1953 fu fondatore, insieme a Nedo Luschi e Renzo Casali, del Premio Rotonda, Premio di pittura estemporanea alla Rotonda di Ardenza.\nNel 1955 si trasfer\u00ec a Milano e prosegu\u00ec la sua attivit\u00e0 artistica nello studio del palazzo Sagrati Scotti di via Manzoni.\nA Livorno organizz\u00f2 nel 1961 il Premio Spalletta, assieme a Renato Natali, Bruno Miniati e Aldo Santini.\nNel 1963 fu fra i curatori di una mostra di artisti macchiaioli al Centro Artistico \"Il Grattacielo\" di Livorno; l'esposizione venne portata a Montecatini Terme e da qui negli Stati Uniti.\nIl Comune di Livorno gli ha dedicato un busto nel parco di Villa Fabbricotti.\nEsposizioni.\nFra le esposizioni personali si ricordano in particolare quelle del 1955 a Firenze (presentata da Ardengo Soffici) e del 1959 a Milano (presentata da Orio Vergani). Mostre postume gli furono dedicate a Livorno nel 2011 e nel 2013."}
{"id": "5019716", "revid": "104458", "url": "https://it.wikipedia.org/wiki?curid=5019716", "title": "Centro sociale italiano di destra", "text": ""}
{"id": "5019720", "revid": "104458", "url": "https://it.wikipedia.org/wiki?curid=5019720", "title": "Frazione geografica", "text": ""}
{"id": "5019723", "revid": "729019", "url": "https://it.wikipedia.org/wiki?curid=5019723", "title": "Squadra Calcio FEDIT 1957-1958", "text": "Questa voce raccoglie le informazioni riguardanti la Squadra Calcio FEDIT nelle competizioni ufficiali della stagione 1957-1958."}
{"id": "5019726", "revid": "205250", "url": "https://it.wikipedia.org/wiki?curid=5019726", "title": "Jos\u00e9 \u00c1ngel Gonz\u00e1lez Sainz", "text": "Ha vinto il Premio Anagrama e il Premio de las Letras de Castilla y Le\u00f3n. Vive a Trieste e insegna lingua e letteratura spagnola presso l'Universit\u00e0 Ca' Foscari Venezia.\nLa vita e l'opera.\nVita.\nHa iniziato a studiare Ingegneria e Scienze Politiche a Barcellona, ma alla fine si \u00e8 laureato in Filologia. \nDal 1982 insegna lingua e letteratura spagnola a Venezia, dove ha vissuto, anche se attualmente risiede a Trieste.\nNel 1988 ha fondato la rivista culturale \"Archipi\u00e9lago\", che ha diretto fino al 2002. Collabora sporadicamente con riviste come \"El Pa\u00eds\", \"El Mundo\", \"Letra Internacional\".\nHa tradotto allo spagnolo scrittori e intellettuali italiani come Emanuele Severino, Guido Ceronetti, Daniele Del Giudice, Giani Stuparich e il suo amico Claudio Magris.\nLetteratura.\nNel 1989 ha pubblicato il libro di racconti \"Los Encuentros\". In seguito, ha scritto \"Un mundo exasperado\", che lo ha reso famoso e gli ha fatto vincere il \"Premio Herralde\".\nNel 2003 ha scritto \"Volver al mundo\", in cui descrive la generazione degli anni '70. Contemporaneamente ha pubblicato vari racconti in libri collettivi.\nNel 2010 \u00e8 uscito \"Ojos que no ven\", che tratta della pericolosit\u00e0 dei nazionalismo e del terrorismo basco.\nNel 2014, infine, ha pubblicato il libro di racconti \"El viento en las hojas\", in cui affronta i grandi temi della condizione umana.\nTra gli autori che lo influenzano troviamo Faulkner, Melville, Proust, Cervantes, Machado e Juan Benet."}
{"id": "5019734", "revid": "729019", "url": "https://it.wikipedia.org/wiki?curid=5019734", "title": "Daeheung (metropolitana di Seul)", "text": "Daeheung (\ub300\ud765\uc5ed - \u5927\u8208\u9a5b, \"Daeheung-nyeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Mapo-gu, a Seul. Il sottotitolo della stazione \u00e8, in inglese, Seogang University (\uc11c\uac15\ub300\uc55e - \u897f\u6c5f\u5927\uc55e, \"Seogangdae-ap\")\nStruttura.\nLa stazione \u00e8 costituita da due marciapiedi laterali con due binari passanti al centro protetti da porte di banchina."}
{"id": "5019735", "revid": "281779", "url": "https://it.wikipedia.org/wiki?curid=5019735", "title": "Amleto e i suoi problemi", "text": "Amleto e i suoi problemi (\"Hamlet and His Problems\") \u00e8 un saggio scritto da T. S. Eliot nel 1919, il quale offre una lettura critica dell\"Amleto\". Il saggio \u00e8 stato pubblicato per la prima volta ne \"Il bosco sacro\" nel 1920. \u00c8 stato poi ristampato da Faber &amp; Faber nel 1932.\nLe critiche mosse ad Eliot sono dovute in parte alla sua irriverente affermazione che Amleto \u00e8 \"certamente un fallimento artistico\". In questo saggio Eliot ha diffuso anche il concetto di correlativo oggettivo, un meccanismo utilizzato per evocare emozioni in un pubblico. Il saggio \u00e8 anche un esempio di utilizzo di Eliot di quello che divenne noto come New Criticism."}
{"id": "5019739", "revid": "729019", "url": "https://it.wikipedia.org/wiki?curid=5019739", "title": "Gwangheungchang (metropolitana di Seul)", "text": "Gwangheungchang (\uad11\ud765\ucc3d\uc5ed - \u5ee3\u8208\u5009\u9a5b, \"Gwangheungchang-nyeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Mapo-gu, a Seul. Il sottotitolo della stazione \u00e8 Seogang (\uc11c\uac15 - \u897f\u6c5f, \"Seogang\" ).\nStruttura.\nLa stazione \u00e8 costituita da un marciapiede a isola con due binari passanti al centro protetti da porte di banchina."}
{"id": "5019740", "revid": "1452073", "url": "https://it.wikipedia.org/wiki?curid=5019740", "title": "Alalcomene", "text": ""}
{"id": "5019742", "revid": "729019", "url": "https://it.wikipedia.org/wiki?curid=5019742", "title": "Sangsu (metropolitana di Seul)", "text": "Sangsu (\uc0c1\uc218\uc5ed - \u4e0a\u6c34\u9a5b, \"Sangsu-nyeok\" ) \u00e8 una stazione della metropolitana di Seul servita dalla linea 6 della metropolitana di Seul. La stazione si trova nel quartiere di Mapo-gu, a Seul, vicino all'ingresso sud del campus dell'Universit\u00e0 Hongik.\nStruttura.\nLa stazione \u00e8 costituita da un marciapiede a isola con due binari passanti al centro protetti da porte di banchina."}
{"id": "5019744", "revid": "913245", "url": "https://it.wikipedia.org/wiki?curid=5019744", "title": "Eugenio Rossi", "text": "Biografia.\nVanta un primato personale di 2,27 metri (record nazionale) e risulta essere la miglior prestazione sammarinese di sempre in tutte le specialit\u00e0 dell'atletica.\nHa vinto 4 medaglie d'argento ai Giochi dei piccoli stati d'Europa: nel 2011 in Liechtenstein, nel 2013 in Lussemburgo, nel 2015 in Islanda e nel 2017 a San Marino.\nHa inoltre rappresentato San Marino ai Giochi del Mediterraneo e ai Campionati europei di atletica leggera.\nHa vinto 2 medaglie di bronzo, 2 d'argento e 2 d'oro ai campionati italiani giovanili, 2 bronzi e un argento a quelli assoluti, una medaglia di bronzo ai Giochi del Mediterraneo U23 ad Aubagne; nel 2014 ha vinto la gara valida per i Campionati europei a squadre (Third League) a Tbilisi con 2,24 m. Nel 2015 ha partecipato ai Campionati del mondo.\nNel 2016 ha partecipato alle Olimpiadi di Rio de Janeiro, dove, con 2.17 m, ottiene solo un 35\u00ba posto nelle qualificazioni, non sufficiente per l'accesso in finale."}
{"id": "5019752", "revid": "767487", "url": "https://it.wikipedia.org/wiki?curid=5019752", "title": "Alto Paran\u00e1 (film)", "text": "Alto Paran\u00e1 \u00e8 un film del 1958 diretto da Catrano Catrani.\nPellicola di produzione argentina; il soggetto \u00e8 tratto dal romanzo di Velmiro Ayala Gauna \"Los casos de Don Frutos G\u00f3mez\".\nAlto Paran\u00e1 \u00e8 uno dei dipartimenti del Paraguay."}
{"id": "5019754", "revid": "123359095", "url": "https://it.wikipedia.org/wiki?curid=5019754", "title": "Sfere di pietra della Costa Rica", "text": "Le sfere di pietra della Costa Rica sono una serie di oltre trecento petrosfere che si trovano in Costa Rica, nell'area del delta del Diqu\u00eds e sull'Isla del Ca\u00f1o. Localmente sono note come \"Las Bolas\".\nLe sfere sono comunemente attribuite all'estinta cultura Diqu\u00eds e talvolta dette sfere Diqu\u00eds. Sono tra le sculture in pietra pi\u00f9 conosciute dell'area istmo-colombiana e il loro esatto significato rimane incerto.\nNel mese di giugno 2014, gli insediamenti precolombiani di Chiefdom con le sfere sono stati aggiunti alla lista UNESCO dei siti del patrimonio mondiale. Nel luglio 2014 \u00e8 stato approvato un progetto proposto nel 2011 per dichiarare le sfere come simbolo nazionale del Paese.\nLe sfere di pietra sono considerate un simbolo nazionale e parte dell'identit\u00e0 culturale della Costa Rica, quindi \u00e8 comune vederle installate in edifici governativi, musei o in alcune citt\u00e0. Alcune sono state portate fuori dal Paese, in particolare una si trova al museo della National Geographic Society a Washington e un'altra al Museo Peabody di Archeologia ed Etnografia, presso la Harvard University di Cambridge nel Massachusetts.\nDescrizione.\nLe sfere variano in dimensioni da pochi centimetri a oltre 2 metri di diametro e pesano fino a 15 tonnellate. La maggior parte sono scolpiti dal gabbro, l'equivalente a grana grossa del basalto. Ce ne sono una dozzina di calcare ricco di conchiglie e un'altra dozzina di arenaria.\nL'ipotesi sulla loro creazione prevalente \u00e8 che siano state create martellando massi naturali con altre rocce, quindi lucidandole con la sabbia. Secondo gli studiosi \u00e8 stata usata una pratica che consisteva nel riscaldare e poi raffreddare il granito, in modo da renderlo pi\u00f9 malleabile. Non esistono comunque riscontri sul metodo di costruzione o lavorazione delle sfere, anche se il procedimento descritto \u00e8 simile a quello utilizzato dalle civilt\u00e0 precolombiane per costruire asce e statue di pietra.\nIl grado di finitura e la precisione della lavorazione variano considerevolmente. Il gabbro proveniva da siti poste nelle colline di Talamanca, a diversi chilometri da dove si trovano le sfere finite, anche se alcune sfere non finite rimasero sulle colline.\nIl sito archeologico della Farm 6 \u00e8 stato datato al periodo Aguas Buenas (300\u2013800 d.C.) e al periodo Chiriqu\u00ed (800-1550 d.C.). Era un sito multifunzionale che ospitava un insediamento e un cimitero, e sul sito sono presenti anche resti di architettura monumentale e scultura. L'architettura monumentale \u00e8 costituita da due tumuli che sono stati costruiti con muri di sostegno fatti di ciottoli di fiume arrotondati e pieni di terra. Il sito contiene pi\u00f9 posizioni in cui si trovano grandi sfere di pietra \"in situ.\" Molte delle sfere di pietra nella regione sono state rimosse dalle loro posizioni originali e servono come decorazione per altre strutture del Paese. Questo ha reso difficile la ricostruzione delle informazioni sul loro contesto archeologico e su possibili allineamenti.\nLe sfere rappresentano un enigma per gli studiosi che cercano di capire la loro origine. Non si conosce il motivo per cui furono costruite e chi le fece non lasci\u00f2 nessun documento scritto. I dati archeologi permettono di ricostruire il contesto ma la cultura che le cre\u00f2 si estinse poco dopo la conquista spagnola.\nStoria.\nSi ritiene che le pietre siano state scolpite per la prima volta intorno al 600 d.C. con la maggior parte risalente al 1000 ma prima della conquista spagnola. L'unico metodo disponibile per datare le pietre scolpite \u00e8 la stratigrafia, ma la maggior parte delle pietre non si trova pi\u00f9 nella loro posizione originale.\nLe sfere furono scoperte negli anni 1930 mentre la United Fruit Company stava ripulendo la giungla per creare delle piantagioni di banane. Gli operai vi incapparono con i bulldozer e l'equipaggiamento pesante, danneggiando alcune sfere. Inoltre, ispirati da storie di oro nascosto, gli operai hanno iniziato a praticare buchi nelle sfere e ad aprirli e molte sfere furono distrutte prima che le autorit\u00e0 intervenissero. Alcune delle sfere distrutte dalla dinamite sono state riassemblate e sono attualmente esposte al Museo Nazionale della Costa Rica a San Jos\u00e9.\nLa prima indagine scientifica sulle sfere fu intrapresa poco dopo la loro scoperta da Doris Stone, figlia di un dirigente della United Fruit. Questi sono stati pubblicati nel 1943 su \"American Antiquity\", attirando l'attenzione di Samuel Kirkland Lothrop del Peabody Museum presso l'Universit\u00e0 di Harvard. Nel 1948, lui e sua moglie tentarono di scavare un sito archeologico non correlato nella regione settentrionale della Costa Rica ma i disordini civili che funestavano la regione in quegli anni minacciavano la sicurezza della squadra di Lothrop. A San Jos\u00e9 conobbe Doris Stone, che diresse il gruppo verso la regione del Delta di Diqu\u00ed, nel sud-ovest e ha fornito loro preziosi siti di scavo e contatti personali. Le scoperte di Lothrop furono pubblicate su \"Archeology of the Diqu\u00eds Delta, Costa Rica 1963\".\nIl lavoro di Lothrop mirava a documentare tutti i siti archeologici contenenti sfere di pietra \"in situ\", a registrare il numero di sfere e le loro dimensioni e a creare mappe dettagliate che illustrassero entrambe le loro disposizione e allineamenti. Lothrop sugger\u00ec che le pietre fossero state posizionate in allineamenti astronomicamente significativi ma a oggi non c\u2019\u00e8 modo di verificare se la sua teoria sia corretta.\nDopo il lavoro di Lothrop e Stone, la ricerca nell'area prese una pausa per molti anni. Negli anni 1990, Claude Baudez e un team di ricercatori hanno iniziato a redigere una cronologia ceramica della regione osservando il cambiamento degli stili ceramici nel tempo. La ricerca condotta da Ifigenia Quintanilla, sotto la direzione del MNCR dal 1991 al 1996, \u00e8 stata condotta nella regione nell'ambito del progetto \"Man and Environment in Sierpe-Terraba\", incentrato su modelli di insediamento, sequenze occupazionali e risorse utilizzate nella regione.\nFrancisco Corrales e Adrian Badilla, archeologi del Museo Nacional de Costa Rica, hanno svolto continue ricerche nella regione dal 2002, concentrandosi in particolare su quattro siti archeologici nella regione contenenti sfere di pietra. Questi siti includono Grijalba, Batambal, El Silencio e \"Farm 6\". Corrales e Badilla hanno prodotto un opuscolo intitolato \"El Paisaje Cultural del Delta del Diqu\u00eds\"che che fornisce una rapida panoramica della storia del delta di Diqu\u00ed, della storia delle piantagioni di banane e dell'UFCO, dell'ambiente naturale, dei siti archeologici della regione e dell'importanza della regione di Diqu\u00ed come patrimonio mondiale dell'UNESCO.\nLa ricerca \u00e8 attualmente in corso presso il sito \"Farm 6\" sotto la direzione di archeologi del Museo Nacional de Costa Rica.\nRecenti aggiornamenti di questa ricerca hanno sottoposto all'analisi del carbonio 14 alcune superfici e parti interne di alcune sfere portando alla rilevazione della datazione al 4.000 - 5.000 a.C. Tale datazione solleva seri dubbi e misteri sull'origine degli elementi sferoidali. \nIpotesi pseudo-scientifiche.\nLe sfere di pietra della Costa Rica sono state oggetto di speculazioni pseudoscientifiche, fin dalle pubblicazioni dei libri di Erich von D\u00e4niken nel 1971.\nAlcune leggende locali affermano che gli abitanti nativi erano in possesso di una tecnica in grado di ammorbidire la roccia, consentendogli di plasmarla e modellarla a loro piacimento. Una leggenda simile si racconta anche sui costruttori di Sacsayhuam\u00e1n e di Cuzco. La leggenda afferma che gli antichi fossero in possesso di un particolare liquido ottenuto dalle piante, capace di rendere la pietra morbida e facile da modellare.\nNella cosmologia Bribri, condivisa da altri popoli precolombiani le sfere di pietra vengono indicate come le \u201cpalle di cannone di Tara\u201d: Tara, o Tlatchque, era venerato come dio del tuono, il quale utilizzava un cannone gigante per sparare i suoi colpi verso Serkes, divinit\u00e0 dei venti e degli uragani, al fine di scacciarlo via dai suoi possedimenti.\nAltri ancora ritengono che le sfere di roccia della Costa Rica siano i resti dell\u2019antica cultura atlantidea. Lo stesso Lothrop era convinto che le sfere fossero molto antiche, e che quindi gli indigeni locali non avessero fatto altro che custodire un lascito di una popolazione antecedente. Le rocce non sarebbero state fabbricate dai nativi americani, ma semplicemente ricevute in eredit\u00e0 e custodite. Non ci sono comunque prove a sostegno di queste speculazioni."}
{"id": "5019755", "revid": "177967", "url": "https://it.wikipedia.org/wiki?curid=5019755", "title": "Speranze perdute", "text": "Speranze perdute (Espoirs perdus) \u00e8 un celebre valzer di Alessandro Morelli. Fu edito nel 1950 a Parigi da Beuscher Arp\u00e8ge a nome di \u00abAlexandro Morelli\u00bb, per il pianoforte e con il sottotitolo \"Valzer sentimentale\". La copertina riportava altres\u00ec la dicitura \u00abUn successo mondiale\u00bb.\nLa prima edizione, sempre francese, \u00e8 con ogni probabilit\u00e0 del XIX secolo e destinata al mandolino. Il valzer fu poi inciso dai Quattro Siciliani (Columbia 1918), dall'Orchestrina Napoletana (Victor 1919), dal Quintetto Moderno (Okeh 1925), dai Fratelli Arcari (Victor 1926).\nHa avuto arrangiamenti per fisarmonica e chitarra ed \u00e8 entrato stabilmente nel repertorio della musica folk, nel cui ambito rappresenta uno dei valzer pi\u00f9 noti ed eseguiti, specialmente in Italia settentrionale e Canton Ticino.\nFamosa l'esecuzione di Mario Battaini del 1973 inserita nell'album \"12 successi della musica da ballo con la travolgente fisarmonica di Mario Battaini - Raccolta n. 3\" (Joker, SM 3486) e della pi\u00f9 recente di Beppe Junior nell'album del 2003 \"Liscioterapia\" (Europlay, CD 0189)."}
{"id": "5019756", "revid": "181699", "url": "https://it.wikipedia.org/wiki?curid=5019756", "title": "Espoirs perdus", "text": ""}
{"id": "5019757", "revid": "287204", "url": "https://it.wikipedia.org/wiki?curid=5019757", "title": "My Bonnie Lies over the Ocean", "text": "My Bonnie Lies over the Ocean \u00e8 una canzone popolare scozzese. Il 15 gennaio 1881, il suo spartito venne incluso sulla raccolta di \"sheet musics\", raccolte da William H. Hills \"Student's Songs\". Nel 1882, vennero posti diritti d'autore sulla canzone, che venne accreditata una composizione di J.T. Woods (testo) ed H.J. Fuller (musica).\nLe varie interpretazioni.\nTony Sheridan &amp; the Beat Brothers.\nIl chitarrista britannico Tony Sheridan, \"star\" minore sia in patria che in Germania, soprattutto ad Amburgo, dove solitamente suonava, pubblic\u00f2 nel 1961 il singolo \"My Bonnie/The Saints\". Il musicista \u00e8 accompagnato dai Beat Brothers, ovvero i Beatles, che dovettero cambiare nome perch\u00e9 l'originale ricordava \"genitali\" in tedesco; si tratta della prima registrazione commercializzata. La \"band\" era stata contattata dall'impresario Bert Kaempfert dopo che quest'ultimo li aveva visti suonare, e registr\u00f2, tra il 22 ed il 23 giugno 1961 un intero LP intitolato proprio \"My Bonnie\"; da soli, incisero anche \"Cry for a Shadow\" ed \"Ain't She Sweet\".\nLa canzone veniva interpretata anche dai soli Beatles nei loro primi concerti. L'arrangiamento di Sheridan inizia con un'\"intro\" lenta, simile a quella di \"Love Me Tender\", per poi cambiare ritmo e chiave musicale, diventando un brano rock 'n' roll. Il ruolo della chitarrista solista \u00e8 condiviso tra Tony ed Harrison; il primo suona l'assolo, che venne registrato in una \"take\" differente dal resto del brano. Esistono due differenti versione della loro interpretazione: la prima con l'introduzione in tedesco, la seconda con l'introduzione in inglese.\n\"My Bonnie/The Saints\", accreditato a \"\"Tony Sheridan und the Beat Brothers\", venne pubblicato nell'ottobre 1961 in Germania, dove arriv\u00f2 alla quinta posizione. Il 5 gennaio 1962 il 45 giri usc\u00ec nel Regno Unito, ed era accreditato a \"Tony Sheridan and the Beatles\"\"; il singolo raggiunse il 48\u00ba posto, ma questo quasi un anno e mezzo dopo la sua pubblicazione. Nel 1964, il disco venne pubblicato anche negli States, dove raggiunse la 26\u00aa posizione. L'SP port\u00f2 Brian Epstein a conoscere i Beatles, e, in seguito, a diventare il loro \"manager\".\nAltre versioni.\nAltre versioni degne di nota sono quelle di Ray Charles (1958), degli AC/DC (1992) e di Laura Wright (2011)."}
{"id": "5019760", "revid": "1318658", "url": "https://it.wikipedia.org/wiki?curid=5019760", "title": "Poverty Point", "text": "Poverty Point \u00e8 un sito archeologico situato nel nord-est della Louisiana, Stati Uniti. Si trova a circa 25 chilometri a ovest del fiume Mississippi, presso il villaggio di Epps. Deve il suo nome alla piantagione sulla quale venne scoperto nel 1873. \nIl sito appartiene al periodo finale della Fase Arcaica della preistoria americana e contiene diversi cumuli funerari ed earthworks costruiti fra il 1800 ed il 1400 a.C. che costituiscono alcuni fra i pi\u00f9 antichi resti di questo genere rinvenuti sul territorio degli stati Uniti. Per estensione si parla della cultura di Poverty Point per definire la civilt\u00e0 precolombiana di questa regione, che si caratterizza per la costruzione di montagnole di terra. Dal 1962 si tratta di un sito protetto, \u00e8 gestito dal National Park Service e ha lo status di monumento nazionale dal 1988. \nL'UNESCO ne ha approvato l'inclusione nell'elenco dei siti patrimonio dell'umanit\u00e0 durante la riunione del comitato a Doha, in Qatar, nel 2014."}
{"id": "5019764", "revid": "767487", "url": "https://it.wikipedia.org/wiki?curid=5019764", "title": "Natalino da Murano", "text": "Biografia.\nDi lui si conosce assolutamente poco; in aggiunta, la gran parte delle informazioni proviene dalle \"Maraviglie dell'arte\" di Carlo Ridolfi, opera ritenuta scarsamente affidabile.\nProbabilmente nativo di Murano, sarebbe stato uno dei migliori allievi di Tiziano Vecellio. Dopo l'apprendistato, si dedic\u00f2 alla realizzazione di piccole opere devozionali, ma anche di ritratti, dipinti a tema mitologico e personificazioni che furono presto notate dai collezionisti. Sempre il Ridolfi afferma che lavori di Nadalino si ritrovavano nelle raccolte di Bartolomeo della Nave, del cavalier Gussoni e di Domenico Ruzzini, nonch\u00e9 del mercante fiammingo Giovanni van Veerle. Esse sarebbero state chiaramente influenzate dall'arte tizianesca, ma non \u00e8 possibile confermarlo in quanto nessuna delle opere elencate ci \u00e8 stata pervenuta. In passato, Detlev von Hadeln azzard\u00f2 che un \"Ritratto di collezionista\" potesse essere opera di Natalino, ma esso viene oggi identificato come il \"Ritratto di Raffaele Grassi\" di Sebastiano Florigerio; e cos\u00ec un \"Ritratto femminile\" - perduto - che tuttavia risulta assolutamente lontano dallo stile tizianesco.\nNon si conosce la sua data di morte, avvenuta secondo il Ridolfi in giovane et\u00e0. In base alla testimonianza di Luigi Lanzi, l'ultimo riferimento dovrebbe risalire al 1558, data impressa su una \"Maddalena\" firmata e oggi irreperibile.\nIl pittore viene citato molto brevemente dal Vasari nella biografia di Battista Franco, dove si dice che Natalino, con altri non meglio identificati, termin\u00f2 gli affreschi della sacrestia dopo la morte di Franco."}
{"id": "5019766", "revid": "729019", "url": "https://it.wikipedia.org/wiki?curid=5019766", "title": "Nazionale di beach soccer della Germania", "text": "La nazionale di beach soccer della Germania rappresenta la Germania nelle competizioni internazionali di beach soccer."}
{"id": "5019771", "revid": "92723", "url": "https://it.wikipedia.org/wiki?curid=5019771", "title": "Sileno ebbro (Ribera)", "text": "Il Sileno ebbro \u00e8 un dipinto olio su tela (185\u00d7229 cm) di Jusepe de Ribera, realizzato nel 1626 e conservato all'interno del Museo nazionale di Capodimonte, a Napoli.\nSi tratta di uno dei capolavori assoluti del pittore spagnolo, nonch\u00e9 della pittura napoletana del Seicento.\nStoria.\nRealizzato nel 1626 a Napoli, le prime notizie inerenti la propriet\u00e0 della tela riguardano il nobile Giovanni Francesco Salernitano, barone di Frosolone, personalit\u00e0 rango non particolarmente rilevante nella societ\u00e0 aristocratica napoletana, che presumibilmente \u00e8 anche il committente dell'opera. Alla morte di questi, l'antiquario locale ed \"ex\" collaboratore di Battistello Caracciolo, Giacomo di Castro, si occup\u00f2 di stilare il suo testamento, dove per l'appunto figurava uno \u00ab\"Bacco dello Spagnouolo\u00bb\", valutato 150 ducati. Cinque anni dopo, nel 1653, il noto mercante fiammingo Gaspare Roomer acquista l'opera per 550 ducati, andando cos\u00ec ad arricchire la propria collezione d'arte sita nella sua residenza di Napoli, villa Roomer. Giovanni Salernitano mor\u00ec nel 1655, quindi due anni dopo il passaggio di propriet\u00e0: da questo si deduce che il di Castro o acquist\u00f2 in precedenza altre opere del Salernitano, per s\u00e9 stesso, o fu incaricato come agente dallo stesso Giovvani Francesco per interessarsi alle loro vendite.\nDopo un primo passaggio dalla raccolta Roomer alla collezione Vandeneynden, di propriet\u00e0 del connazionale ed amico di famiglia Ferdinando, poco prima del 1674, la tela figura nell'inventario \"post-mortem\" di Ferdinando, datato 1688, redatto da Luca Giordano per la stessa famiglia fiamminga, dov'era valutata 1.000 ducati. L'opera fu cos\u00ec data in eredit\u00e0 alla figlia Giovanna Vandeneynden, spostata con Giuliano Colonna, principe di Stigliano, rimanendo quindi nel palazzo di famiglia di via Toledo (palazzo Zevallos), dove rimarr\u00e0 almeno fino al 1783.\nAlla fine del XVIII secolo il \"Sileno ebbro\" viene annoverato nella collezione dei possedimenti napoletani dei Borbone e conseguentemente esposta all'interno della galleria di Capodimonte.\nDescrizione.\nL'opera, il cui sfondo \u00e8 un paesaggio classicheggiante, \u00e8 stata realizzata con una pennellata grossa per raffigurare i personaggi, mentre una pi\u00f9 sottile, in nero, per delimitarne i contorni, offrendo una maggiore tridimensionalit\u00e0.\nLa figura centrale \u00e8 quella di Sileno, grasso, in un primo momento ritenuto essere Bacco, raffigurato steso su un drappo e nell'atto di offrire una coppa di vino ad un personaggio posto alle sue spalle, recante un sacco sulle spalle, durante dei festeggiamenti proprio in onore di Bacco; sul lato destro \u00e8 Pan con orecchie, corna e zampe di capra, incorona Sileno con un alcuni tralci di vite: intorno a Pan, sono inoltre disegnati alcuni oggetti tipici del suo personaggio come il pastore della pastorizia, la tartaruga, simbolo della pigrizia, e la conchiglia, simbolo con cui egli annunci\u00f2 la sua morte.\nCompletano il dipinto: in basso a destra, con in bocca un cartiglio, sul quale \u00e8 riportata nome dell'autore e data di esecuzione dell'opera, \u00e8 un serpente, che starebbe a simboleggiare la saggezza, cos\u00ec come, in alto a destra, simboleggerebbe il profilo di Apollo, mentre secondo altri questa figura potrebbe essere quella di Priapo, mentre cerca di abusare della ninfa Lotis; sulla destra un giovane satiro sorridente, anch'egli con orecchie di capra, ed alle sue spalle un asino, uno dei simboli che si ritrova nelle raffigurazioni di Sileno, lasciata ai bordi di un fiume, mentre raglia."}
{"id": "5019772", "revid": "767487", "url": "https://it.wikipedia.org/wiki?curid=5019772", "title": "Art\u00ebm Levin", "text": "\u00c8 sotto contratto con la prestigiosa promozione singaporiana Glory nella quale \u00e8 l'attuale campione dei pesi medi dal 2014, quando nello stesso evento vinse un torneo ad otto uomini sconfiggendo in finale Joe Schilling; \u00e8 stato finalista del torneo del 2013 venendo sconfitto in finale da Joe Schilling.\nIn passato ha militato nelle massime organizzazioni di kickboxing al mondo quali K-1 e It's Showtime; vanta numerosi successi sia nel kickboxing che nella sua disciplina principale, ovvero il muay thai: \u00e8 stato infatti campione europeo ed intercontinentale dei pesi welter WMC nel 2007, vincitore del torneo Battle of Champions nel 2008, campione dei pesi welter It's Showtime nel 2010 con una difesa del titolo e campione dei pesi mediomassimi WBC Muaythai nel 2011.\nDa dilettante ha vinto numerosi titoli continentali ed intercontinentali, tra questi il mondiale del 2013 organizzato da IFMA e SportAccord.\nSoprannominato \"The Lion\", Levin \u00e8 noto per il suo stile molto tecnico e la sua abilit\u00e0 nel tagliare gli angoli che lo differenziano dalla kickboxing olandese e lo accomunano maggiormente al pugilato.\nIn carriera vanta importanti vittorie su Kem Sitsongpeenong, Petro Nakonechnyi (2 volte), Vitaly Gurkov, Dmitry Shakuta, Artem Vakhitov, Yodsanklai Fairtex, Kaoklai Kaennorsing, Murthel Groenhart, Roberto Cocco, Marc de Bonte, Sahak Parparyan, Filip Verlinden e Joe Schilling."}
{"id": "5019773", "revid": "66597251", "url": "https://it.wikipedia.org/wiki?curid=5019773", "title": "Ambiente (ecologia)", "text": ""}
{"id": "5019777", "revid": "121291722", "url": "https://it.wikipedia.org/wiki?curid=5019777", "title": "Scogliere di Stevns", "text": "Le scogliere di Stevns (in danese \"Stevns Klint\") sono un tratto di costa dell'isola di Selandia (\"Sj\u00e6lland\"), nel comune di Stevns, Danimarca. Si estende per circa 15 chilometri con scogliere di calcare selcifero che arrivano a 41 metri di altezza.\nLa scogliera di Stevens \u00e8 composta da un calcare microcristallino, noto in inglese col nome di \"chalk\", formato dall'accumulo sul fondale marino, in ambiente pelagico, dei gusci calcarei di microorganismi planctonici, quali foraminiferi e coccolitoforidi. Anche la selce, presente in noduli e liste all'interno dei livelli calcarei, ha origine biologica perch\u00e9 deriva dai gusci silicei dei radiolari e da spicole di spugne. La particolare composizione della roccia, che \u00e8 quindi formata interamente da fossili, consente una datazione estremamente precisa dell'affioramento."}
{"id": "5019779", "revid": "66597363", "url": "https://it.wikipedia.org/wiki?curid=5019779", "title": "Lou Salom\u00e9", "text": ""}
{"id": "5019780", "revid": "66597386", "url": "https://it.wikipedia.org/wiki?curid=5019780", "title": "Capitone (pesce)", "text": ""}
{"id": "5019781", "revid": "1494169", "url": "https://it.wikipedia.org/wiki?curid=5019781", "title": "Sileno ebbro", "text": ""}
{"id": "5019782", "revid": "1543377", "url": "https://it.wikipedia.org/wiki?curid=5019782", "title": "Sci alpino ai V Giochi olimpici invernali - Discesa libera femminile", "text": "Tra le competizioni dello sci alpino che si sono tenute ai V Giochi olimpici invernali di Sankt Moritz c'\u00e8 stata la discesa libera femminile. L'evento si \u00e8 svolto il 2 febbraio.\nLa prova era valida anche per la Combinata."}
{"id": "5019786", "revid": "125634423", "url": "https://it.wikipedia.org/wiki?curid=5019786", "title": "Disney Channel (Germania)", "text": "Disney Channel \u00e8 un canale televisivo tedesco di propriet\u00e0 della Walt Disney Company e versione locale della rete statunitense omonima.\nStoria.\nIl 6 maggio 1999 la sezione tedesca di Buena Vista presenta al \"Bayerische Landeszentrale f\u00fcr neue Medien\" una domanda per la creazione di un nuovo canale chiamato \"Disney Channel\". Questa richiesta viene approvata dal BML il 22 luglio 1999. La rete inizia le trasmissioni il 16 ottobre 1999 in esclusiva come parte del pacchetto \"Family World\" su Sky Deutschland.\nTra l'autunno e l'inverno del 2008 la Disney annuncia il cambiamento di formato in 16:9, cambiamento che per\u00f2 si verifica soltanto l'8 dicembre 2011 contestualmente al cambio del logo.\nDal 17 gennaio 2014, a seguito dell'acquisizione e della successiva chiusura di Das Vierte, Disney Channel diventa gratuito in Germania."}
{"id": "5019790", "revid": "594829", "url": "https://it.wikipedia.org/wiki?curid=5019790", "title": "Disney Channel (sud-est asiatico)", "text": "Disney Channel \u00e8 un canale televisivo asiatico di propriet\u00e0 della Walt Disney Company e versione locale della rete statunitense omonima.\n\u00c8 disponibile in Indonesia, Malaysia, Filippine e Singapore.\nViene lanciato il 1\u00ba settembre 1996\nAltre versioni.\nDisney Junior.\nInizia le trasmissioni il 1\u00ba gennaio 1994 come \"Playhouse Disney\", il 11 giugno 2011 cambia nome in \"Disney Junior\"."}
{"id": "5019791", "revid": "1687355", "url": "https://it.wikipedia.org/wiki?curid=5019791", "title": "Samantha Murray (tennista)", "text": "Carriera.\nSamantha Murray ha vinto 4 titoli in singolare e 25 nel doppio nel circuito ITF in carriera. Il 23 settembre 2013 ha raggiunto il best ranking mondiale nel singolare, nr 165; il 14 ottobre 2013 ha raggiunto il miglior piazzamento mondiale nel doppio, nr 148.\nNel 2019 si \u00e8 sposata con il collega tennista Divij Sharan. La coppia ha partecipato al doppio misto del Torneo di Wimbledon 2021, perdendo al secondo turno.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5019796", "revid": "1684799", "url": "https://it.wikipedia.org/wiki?curid=5019796", "title": "Challenger Ciudad de Guayaquil 2013", "text": "Il Challenger Ciudad de Guayaquil 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 9\u00aa edizione del torneo che si \u00e8 giocato a Guayaquil in Ecuador dall'11 al 17 novembre 2013 su campi in terra battuta e aveva un montepremi di $50,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nVincitori.\nSingolare.\n Leonardo Mayer ha battuto in finale Pedro Sousa 6-4, 7-5\nDoppio.\n Stephan Fransen / Wesley Koolhof hanno battuto in finale Roman Borvanov / Alexander Satschko 1-6, 6-2, [10-5]"}
{"id": "5019798", "revid": "1305772", "url": "https://it.wikipedia.org/wiki?curid=5019798", "title": "Ultraviolence (singolo)", "text": "Ultraviolence \u00e8 un singolo della cantautrice statunitense Lana Del Rey, il terzo estratto dall'omonimo album in studio e pubblicato il 4 giugno 2014.\nDescrizione.\n\"Ultraviolence\" \u00e8 stato scritto dalla cantante insieme a Daniel Heath mentre la produzione \u00e8 stata curata da Dan Auerbach. Secondo Brenna Ehrlich di \"MTV News\" il brano racconta la storia di una \u00abtipica relazione romantica di Lana Del Rey: rotta, venuta meno e dolorosa\u00bb. Nel brano viene fatto riferimento a \"He Hit Me (It Felt Like a Kiss)\" delle The Crystals. Sal Cinquemani di \"Slant Magazine\" ha definito \"Ultraviolence\" come \u00abuna laconica torch song\u00bb.\nAccoglienza.\nIl brano \u00e8 stato criticato da Nolan Feeney del \"TIME\" in quanto afferma che rappresenti la glorificazione della violenza domestica, riportando anche le critiche mosse mesi prima alla cantante da parte di Lorde.\nVideo musicale.\nIl video della canzone, girato interamente con un iPhone a Portofino in Italia, \u00e8 stato pubblicato il 30 luglio 2014 sul canale YouTube di Noisey. \u00c8 diretto da Francesco Carrozzini, il fidanzato della cantante, che nel video cammina vestita da sposa lungo un sentiero circondato dalla vegetazione per poi arrivare in una chiesa vuota (la Cappella di San Sebastiano, sopra Portofino).\nFormazione.\nCrediti tratti dal booklet digitale dell'album \"Ultraviolence\" di Lana Del Rey."}
{"id": "5019799", "revid": "1687355", "url": "https://it.wikipedia.org/wiki?curid=5019799", "title": "Naomi Broady", "text": "Biografia.\nNaomi Broady ha una sorella e due fratelli, uno dei quali \u00e8 anch'egli tennista professionista (Liam Broady). Ha iniziato a giocare all'et\u00e0 di 7 anni. Predilige i campi d'erba.\nA livello juniores ha vinto 7 titoli nel singolare e 12 nel doppio. Professionista dal 2005, ha raggiunto il best ranking nel 2016 (posizione numero 76 nella classifica WTA)."}
{"id": "5019800", "revid": "729019", "url": "https://it.wikipedia.org/wiki?curid=5019800", "title": "Stazione di Gajwa", "text": "La stazione di Gajwa (\uac00\uc88c\uc5ed - \u52a0\u4f50\u8b6f, \"Gajwa-yeok\" ) \u00e8 una stazione ferroviaria di Seul, in Corea del Sud, che si trova nel distretto di Seodaemun-gu. Presso la stazione passa la linea Gyeongui della Korail, e fermano solo i treni locali.\nStoria.\nLa stazione apr\u00ec nel 1930 come posto di movimento lungo la linea Gyeongui, e dal 1963 divenne stazione non presenziata, per essere promossa quindi a stazione presenziata nel 1969, e nel 1976 venne completato il nuovo fabbricato viaggiatori. Di seguito viene riportata la cronologia degli ultimi anni:\nStruttura.\nLa stazione \u00e8 dotata di due sezioni, una con due binari in superficie (1 e 2) per la linea Gyeongui diretta alla stazione di Seul (1 treno all'ora), e due in sotterranea (3 e 4) per la linea Gyeongui via linea Yongsan diretta alla stazione di Gongdeok con una media di 3 treni all'ora."}
{"id": "5019801", "revid": "287204", "url": "https://it.wikipedia.org/wiki?curid=5019801", "title": "Lima Challenger 2013", "text": "Il Lima Challenger 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 7\u00aa edizione del torneo che si \u00e8 giocato a Lima in Per\u00f9 dall'11 al 17 novembre 2013 su campi in terra battuta e aveva un montepremi di $50,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nVincitori.\nSingolare.\n Horacio Zeballos ha battuto in finale Facundo Bagnis 6\u20137(4\u20137), 6-3, 6-3\nDoppio.\n Andr\u00e9s Molteni / Fernando Romboli hanno battuto in finale Marcelo Demoliner / Sergio Gald\u00f3s 6-4, 6-4"}
{"id": "5019805", "revid": "1573940", "url": "https://it.wikipedia.org/wiki?curid=5019805", "title": "Calappa yamasitae", "text": "Calappa yamasitae \u00e8 un granchio appartenente alla famiglia Calappidae proveniente dal Giappone.\nDistribuzione.\nProviene dalla costa della Prefettura di Mie.\nDescrizione.\n\u00c8, come le altre specie del genere \"Calappa\", un granchio molto tozzo, con il carapace dalla superficie irregolare, decisamente pi\u00f9 largo che lungo. La colorazione varia dall'arancione al rossastro."}
{"id": "5019809", "revid": "123097069", "url": "https://it.wikipedia.org/wiki?curid=5019809", "title": "Val\u00e9riane Ayayi", "text": ""}
{"id": "5019811", "revid": "767487", "url": "https://it.wikipedia.org/wiki?curid=5019811", "title": "Keio Challenger 2013", "text": "Il Keio Challenger 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 9\u00aa edizione del torneo che si \u00e8 giocato a Yokohama in Giappone dall'11 al 17 novembre 2013 su campi in cemento e aveva un montepremi di $50,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry con un protected ranking:\nVincitori.\nSingolare.\n Matthew Ebden ha battuto in finale G\u014d Soeda 2-6, 7-6(7-3), 6-3\nDoppio.\n Bradley Klahn / Michael Venus hanno battuto in finale Sanchai Ratiwatana / Sonchat Ratiwatana 7-5, 6-1"}
{"id": "5019815", "revid": "599013", "url": "https://it.wikipedia.org/wiki?curid=5019815", "title": "Indy de Vroome", "text": ""}
{"id": "5019816", "revid": "15756", "url": "https://it.wikipedia.org/wiki?curid=5019816", "title": "Associazione Calcio Legnano 1957-1958", "text": "Questa voce raccoglie le informazioni riguardanti lAssociazione Calcio Legnano nelle competizioni ufficiali della stagione 1957-1958.\nStagione.\nDato che non si trovano personalit\u00e0 che possano investire nel Legnano, la societ\u00e0 continua ad essere affidata al commissario straordinario Davide Casero. Nuovo allenatore \u00e8 Mario Zidarich, che sostituisce Ugo Innocenti sulla panchina lilla. Vengono ceduti alcuni dei giocatori migliori, come il difensore Ermanno Tarabbia e i centrocampisti Luciano Sassi, Luciano Lupi (fino alla stagione precedente capitano del Legnano) e Ernesto Castano; quest'ultimo, in particolare, far\u00e0 poi un'ottima carriera alla Juventus. Tra i riconfermati spicca il nome di Karl-Erik Palm\u00e9r che, con le sue sette stagioni nel Legnano, \u00e8 diventato, a tutti gli effetti, una delle bandiere lilla. Tra gli arrivi ci sono quelli del ritorno del portiere Mario Longoni. La rosa \u00e8 poi completata dall'acquisto di alcuni giovani di belle speranze come i portieri Cesare Montani e Bruno Cassani, e gli attaccanti Giacomo Moretti e Giorgio Ive, che alla fine della stagione risultano i migliori cannonieri lilla.\nLa stagione 1957-1958 si conclude con l'8\u00ba posto in classifica a 35 punti, a sette lunghezze dal Vigevano secondo classificato e a otto punti dalla capolista (entrambe promosse in Serie B). Il campionato del Legnano \u00e8 anonimo, dato che la squadra veleggia per tutta la stagione a met\u00e0 classifica senza mai rischiare la retrocessione, ma senza essere in grado di ambire alla promozione in Serie B. Le trasferte sono onerose per via dei viaggi necessari a raggiungere gli stadi delle altre squadre: la Serie C \u00e8 ancora organizzata a girone unico, e quindi nello stesso campionato sono inserite anche societ\u00e0 del centro e del sud Italia, le cui sedi sono molto lontane da Legnano.\nOrganigramma societario.\nArea direttiva\nArea tecnica"}
{"id": "5019817", "revid": "767487", "url": "https://it.wikipedia.org/wiki?curid=5019817", "title": "The Beggar Prince", "text": "The Beggar Prince \u00e8 un film muto del 1920 diretto da William Worthington.\nProduzione.\nIl film fu prodotto dalla Haworth Pictures Corporation.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 25 gennaio 1920."}
{"id": "5019818", "revid": "1543377", "url": "https://it.wikipedia.org/wiki?curid=5019818", "title": "Born Naked", "text": "Born Naked \u00e8 il sesto album di inediti del cantante, attore e drag queen statunitense RuPaul. L'album \u00e8 un mix di toni bounce, elettronica e rock.\nL'album \u00e8 stato pubblicato il 24 febbraio 2014, coincidendo con la premi\u00e8re della sesta stagione di \"RuPaul's Drag Race\"."}
{"id": "5019819", "revid": "1543377", "url": "https://it.wikipedia.org/wiki?curid=5019819", "title": "Internazionali di Tennis Castel del Monte 2013", "text": "Gli Internazionali di Tennis Castel del Monte 2013 sono stati un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 1\u00aa edizione del torneo che si \u00e8 giocato a Andria in Italia dal 18 al novembre 2013 su campi in cemento indoor e aveva un montepremi di \u20ac30,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come alternate:\nVincitori.\nSingolare.\n M\u00e1rton Fucsovics ha battuto in finale Dustin Brown 6-3, 6-4\nDoppio.\n Philipp Oswald / Andreas Siljestr\u00f6m hanno battuto in finale Alessandro Motti / Goran To\u0161i\u0107 6-2, 6-3"}
{"id": "5019820", "revid": "478814", "url": "https://it.wikipedia.org/wiki?curid=5019820", "title": "Internazionali di Tennis Castel del Monte", "text": "Gli Internazionali di Tennis Castel del Monte sono stati un torneo professionistico di tennis giocato su campi in cemento indoor. L'evento faceva parte dell'ATP Challenger Tour. Si \u00e8 giocato annualmente dal 2013 al 2018 al PalaSport di Andria in Italia. Il suo posto nel calendario del circuito Challenger \u00e8 stato preso dall'Open Citt\u00e0 di Bari."}
{"id": "5019828", "revid": "28592", "url": "https://it.wikipedia.org/wiki?curid=5019828", "title": "Golovino (Oblast' autonoma ebraica)", "text": ""}
{"id": "5019829", "revid": "767487", "url": "https://it.wikipedia.org/wiki?curid=5019829", "title": "Ga\u00eblle Skrela", "text": "Biografia.\nNata a Tolosa in una famiglia di rugbisti internazionali per la (suo padre Jean-Claude, che fu anche commissario tecnico della Nazionale, e suo fratello David, presente in due edizioni della Coppa del Mondo), Ga\u00eblle Skrela si orient\u00f2 alla pallacanestro fin dalle scuole superiori.\nSua madre la iscrisse quindi alle giovanili del Tolosa Launaguet a 17 anni, e con tale squadra vinse il Nationale F\u00e9minine 1 nel 2002 venendo promossa in prima divisione; nel 2004, tuttavia, a seguito di problemi finanziari che portarono alla retrocessione e al successivo fallimento della societ\u00e0, si trasfer\u00ec al per assicurarsi una carriera professionistica e il proseguimento degli studi universitari in scienze motorie.\nCarriera.\nCon il Lattes Montpellier si aggiudic\u00f2 la Coppa di Francia nel 2011 e, nel 2013, giunse fino alla finale di campionato, poi perduta contro il anche se, poche settimane pi\u00f9 tardi, vinse una seconda Coppa di Francia contro Nantes.\nIn quello stesso anno giunse anche la convocazione in Nazionale, a trent'anni da poco compiuti; esord\u00ec nel corso del campionato europeo \u2014 tenutosi in Francia \u2014 contro la e arriv\u00f2 con la squadra in finale, poi persa contro la .\nNella stagione 2013-14, divenuta capitano del Lattes Montpellier, si aggiudic\u00f2 il titolo di campione di Francia, battendo Bourges nella riedizione della finale di due anni prima.\nNel 2015, dopo la conquista di una terza Coppa di Francia (avversarie ancora le cestiste di Bourges), Skrela fu convocata per il campionato europeo, competizione in cui la Francia giunse di nuovo seconda, sconfitta in finale dalla .\nIl 2016 fu l'anno di un altro \"double\" domestico per Lattes, con la vittoria sia nel campionato che nella Coppa di Francia.\nNel 2017 fu convocata per il suo terzo campionato europeo, anteriormente al quale Skrela annunci\u00f2 il suo ritiro agonistico per dedicarsi alla sua attivit\u00e0 di kinoterapeuta; il suo ultimo incontro fu la finale di detto torneo, perso contro la , che valse a Skrela la sua terza medaglia d'argento europea su tre partecipazioni a seguire."}
{"id": "5019832", "revid": "767487", "url": "https://it.wikipedia.org/wiki?curid=5019832", "title": "Dunlop World Challenge 2013", "text": "Il Dunlop World Challenge 2013 \u00e8 stato un torneo di tennis. \u00c8 stata la 6\u00aa edizione del torneo maschile fa parte della categoria ATP Challenger Tour nell'ambito dell'ATP Challenger Tour 2013, la 6a di quello femminile che fa parte della categoria ITF Women's Circuit nell'ambito dell'ITF Women's Circuit 2013. Sia il torneo maschile che quello femminile si sono giocati a Toyota in Giappone dal 18 al 24 novembre 2013 su campi in sintetico indoor.\nPartecipanti singolare ATP.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come special exempt:\nPartecipanti singolare WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nVincitori.\nSingolare maschile.\n Matthew Ebden ha battuto in finale Y\u016bichi Sugita 6-3, 6-2\nDoppio maschile.\n Chase Buchanan / Bla\u017e Rola hanno battuto in finale Marcus Daniell / Artem Sitak 4-6, 6-3, [10-4]\nSingolare femminile.\n Luksika Kumkhum ha battuto in finale Hiroko Kuwata 3\u20136, 6\u20131, 6\u20133\nDoppio femminile.\n Sh\u016bko Aoyama / Misaki Doi hanno battuto in finale Eri Hozumi / Makoto Ninomiya 7\u20136(7\u20131), 2\u20136, [11\u20139]"}
{"id": "5019833", "revid": "1649409", "url": "https://it.wikipedia.org/wiki?curid=5019833", "title": "Ken Dryden", "text": "Nel corso della carriera milit\u00f2 nella National Hockey League come portiere dei Montreal Canadiens, conquistando sei edizioni della Stanley Cup. Dopo il ritiro entr\u00f2 a far parte dell'Hockey Hall of Fame e ricopr\u00ec gli incarichi di general manager e presidente dei Toronto Maple Leafs. Successivamente intraprese la carriera politica divenendo parlamentare e per due anni ministro del governo Martin. Anche suo fratello maggiore Dave fu un giocatore di hockey su ghiaccio professionista.\nCarriera.\nClub.\nDryden fu selezionato dai Boston Bruins in occasione dell'NHL Amateur Draft 1964 in quattordicesima posizione assoluta. Quello stesso giorno Boston cedette Dryden insieme ad Alex Campbell ai Montreal Canadiens in cambio di Paul Reid and Guy Allen. Dryden fu informato dal suo agente di essere stato selezionato dai Canadiens, ma fu solo a met\u00e0 degli anni 1970 che il giocatore venne a sapere di essere stato scelto in realt\u00e0 da Boston.\nPiuttosto che iniziare a giocare per i Canadiens Dryden consegu\u00ec il Bachelor of Arts in storia presso la Cornell University, ateneo nel quale gioc\u00f2 a hockey fino alla laurea nel 1969. Con la maglia dei Big Red vinse il titolo nazionale della NCAA nel 1967 oltre a tre titoli consecutivi nella conference ECAC.\nDopo un anno di transizione nel 1970 Dryden entr\u00f2 a far parte dell'organizzazione dei Canadiens. Trascorse la prima parte dell'anno in American Hockey League giocando con il farm team dei Voyageurs, mentre nel marzo del 1971 fece il proprio esordio in National Hockey League al termine della stagione regolare. Dopo aver vinto sei gare su sei Dryden conquist\u00f2 il posto di titolare in vista dei playoff a scapito del veterano Rogie Vachon. La stagione si concluse con la conquista della Stanley Cup contro i Chicago Black Hawks per 4-2 e il giovane Dryden fu premiato con il Conn Smythe Trophy come miglior giocatore dei playoff. Dryden inizi\u00f2 la stagione successiva con i gradi di titolare e nel 1972 conquist\u00f2 il Calder Trophy come rookie dell'anno, dato che l'anno prima aveva giocato troppi pochi incontri per poter concorrere al titolo. Rimane l'unico giocatore nella storia della NHL capace di vincere prima il Conn Smythe che il Calder Trophy.\nDopo il secondo titolo e il primo Vezina Trophy vinti nel 1973 Dryden decise di prendersi un anno sabbatico per conseguire la laurea in legge alla McGill University e lavorare presso uno studio di avvocati a Toronto. La causa della decisione di Dryden fu il mancato accordo con l'allora general manager dei Canadiens Sam Pollock, il quale offr\u00ec un rinnovo di contratto ritenuto non adeguato da parte del giocatore.\nDopo aver trovato un nuovo accordo nel 1974 Dryden ritorn\u00f2 a vestire la maglia dei Canadiens. Nelle cinque stagioni successive la franchigia canadese conquist\u00f2 quattro Stanley Cup, mentre a livello personale Dryden su sempre inserito nell'NHL First All-Star Team e vinse altri quattro Vezina Trophy. Decise di ritirarsi dall'attivit\u00e0 agonistica al termine della stagione 1978-79 a soli trentuno anni di et\u00e0.\nNonostante la breve carriera Dryden fu considerato uno dei migliori giocatori nella storia della NHL, e nel 1998 fu inserito nella lista dei 100 migliori giocatori secondo la rivista The Hockey News in venticinquesima posizione. Dryden nel 1983 entr\u00f2 a far parte della Hockey Hall of Fame, mentre il 29 gennaio 2007 la sua maglia numero 29 fu ritirata dai Canadiens.\nNazionale.\nAl termine della stagione 1968-69, quando ancora frequentava la Cornell University, Dryden fu chiamato dalla nazionale canadese per prendere parte ai campionati mondiali del 1969 in Svezia, giocando due incontri. La stagione successiva non gioc\u00f2 a livello agonistico ma continu\u00f2 ad allenarsi con il Team Canada.\nNel settembre del 1972 fu scelto insieme a Tony Esposito dei Chicago Black Hawks per difendere la porta del Canada in occasione delle Summit Series. Dryden gioc\u00f2 quattro delle otto sfide previste: la prima e la quarta si conclusero con il successo dell'Unione Sovietica, mentre la sesta e l'ottava furono vinte dai nordamericani.\nDopo il ritiro.\nCommentatore e dirigente.\nDryden fece l'opinionista in occasione di tre tornei olimpici: 1980, 1984 e 1988. Fu inoltre scelto dalla ABC come commentatore tecnico insieme al giornalista Al Michaels durante il celebre Miracolo sul ghiaccio.\nNel 1997 il proprietario di minoranza Larry Tanenbaum assunse Dryden per diventare il nuovo presidente della franchigia dei Toronto Maple Leafs. Un anno pi\u00f9 tardi fu scelto come nuovo allenatore Pat Quinn, non in ottimi rapporti con Dryden. Pochi mesi dopo aver accettato la panchina della squadra Quinn divent\u00f2 il nuovo general manager, impedendo cos\u00ec a Dryden di scegliere il suo ex compagno di squadra Bob Gainey.\nNell'agosto 2003 vi furono numerosi cambiamenti societari, fra i quali l'assunzione come nuovo GM di John Ferguson Jr.. Il proprietario di maggioranza Steve Stavro cedette il proprio posto a Larry Tanenbaum. Quinn invece fu confermato ma solo come allenatore. La posizione di Dryden venne abolita accorpando i Leafs e Raptors sotto la guida del presidente e amministratore delegato della Maple Leaf Sports &amp; Entertainment (MLSE) Richard Peddie. Dryden rimase come vice presidente della MLSE fino al 2004, quando scelse di lasciare i Leafs per entrare in politica.\nPolitico.\nDryden si un\u00ec al Partito Liberale del Canada e si candid\u00f2 alla Camera dei comuni in occasione delle elezioni federali del giugno 2004. Dryden fu scelto dall'allora Primo ministro Paul Martin come candidato in un collegio elettorale storicamente favorevole ai liberali della citt\u00e0 di Toronto.\nDryden fu eletto in Parlamento nel distretto \"York Centre\" con un margine di oltre 11.000 voti. Successivamente fu nominato nel gabinetto di governo come ministro dello sviluppo sociale. Dryden fu rieletto nelle elezioni del 2006, tuttavia i Liberali furono sconfitti e Paul Martin dovette rinunciare alla guida del partito. Dryden quello stesso anno si candid\u00f2 alla guida del Partito Liberale, venendo per\u00f2 eliminato al primo turno.\nNel 2008 vinse ancora le elezioni nel proprio distretto nonostante il calo di consensi, mentre nel 2011 dovette lasciare il proprio seggio in parlamento dopo essere stato sconfitto dal conservatore Mark Adler."}
{"id": "5019839", "revid": "594414", "url": "https://it.wikipedia.org/wiki?curid=5019839", "title": "REC (film)", "text": ""}
{"id": "5019841", "revid": "767487", "url": "https://it.wikipedia.org/wiki?curid=5019841", "title": "Siberia Cup 2013", "text": "Il Siberia Cup 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata l'edizione del torneo che si \u00e8 giocato a Tjumen' in Russia dal 18 al 24 novembre 2013 su campi in cemento indoor e aveva un montepremi di $35,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nVincitori.\nSingolare.\n Andrej Golubev ha battuto in finale Andrej Kuznecov 6-4, 6-3\nDoppio.\n Sergey Betov / Aljaksandr Bury hanno battuto in finale Ivan Anikanov / Ante Pavi\u0107 6-4, 6-2"}
{"id": "5019844", "revid": "729019", "url": "https://it.wikipedia.org/wiki?curid=5019844", "title": "Ferrovia Yongsan", "text": "La ferrovia Yongsan (\uc6a9\uc0b0\uc120 - \u9f8d\u5c71\u7dda, \"Yongsan-seon\") \u00e8 una ferrovia urbana situata nella zona nord-occidentale della citt\u00e0 di Seul, originariamente parte della ferrovia Gyeongui.\nStoria.\nLa linea \u00e8 stata inizialmente inaugurata nel 2012 per i primi 4,5\u00a0km fra Gajwa e Gongdeok, mentre nel dicembre di due anni dopo, \u00e8 stata completata l'estensione fino a Yongsan, grazie alla quale sono stati avviati i servizi diretti sulle linee Gyeongui e Jungang, tagliando da ovest a est tutta la parte nord della citt\u00e0. Grazie a questa infrastruttura \u00e8 stato quindi possibile avviare la relazione Gyeongui-Jungang.\nServizi.\nSulla linea passano ogni ora dai quattro ai cinque treni fra locali ed espressi nei giorni feriali. La maggior parte dei treni espressi provenientidalla linea Gyeongui terminano a Yongsan."}
{"id": "5019854", "revid": "329581", "url": "https://it.wikipedia.org/wiki?curid=5019854", "title": "Nadalino da Murano", "text": ""}
{"id": "5019856", "revid": "309289", "url": "https://it.wikipedia.org/wiki?curid=5019856", "title": "Golfo della Narva", "text": "Il golfo della Narva (, \"Narvskij zaliv\"; in lingua estone Narva laht) \u00e8 un'insenatura della costa meridionale del golfo di Finlandia, nel mar Baltico. Il golfo si trova per met\u00e0 in territorio estone (la parte occidentale) e per met\u00e0 in territorio russo (a est). Il confine \u00e8 segnato dal fiume Narva che sfocia nel golfo dopo aver bagnato la citt\u00e0 estone di Narva-J\u00f5esuu. Altra importante citt\u00e0 sulla costa \u00e8 Sillam\u00e4e e pi\u00f9 a ovest i comuni rurali di Toila e Aseri.\nGeografia.\nIl golfo della Narva \u00e8 larga 90\u00a0km e si protende nel continente per 40\u00a0km, la lunghezza totale della costa \u00e8 di 130\u00a0km; \u00e8 delimitata a est dalla penisola Kurgal'skij (\u041a\u0443\u0440\u0433\u0430\u043b\u044c\u0441\u043a\u0438\u0439 \u043f\u043e\u043b\u0443\u043e\u0441\u0442\u0440\u043e\u0432), che termina in capo Kurgal' (\u043c\u044b\u0441 \u041a\u0443\u0440\u0433\u0430\u043b\u044c\u0441\u043a\u0438\u0439), la cui costa \u00e8 disseminata di isole basse, la maggiore delle quali \u00e8 Rejmosar (\u043e\u0441\u0442\u0440\u043e\u0432 \u0420\u0435\u0439\u043c\u043e\u0441\u0430\u0440, ). Da dicembre a marzo il golfo \u00e8 ricoperto di ghiaccio."}
{"id": "5019858", "revid": "339392", "url": "https://it.wikipedia.org/wiki?curid=5019858", "title": "Giovanni Battista Ponchino", "text": ""}
{"id": "5019859", "revid": "287204", "url": "https://it.wikipedia.org/wiki?curid=5019859", "title": "Astro Boy (serie animata 1963)", "text": " \u00e8 la prima serie televisiva anime dedicata al personaggio immaginario di \"Astro Boy\", protagonista dell'omonimo manga creato da Osamu Tezuka tra il 1952 e il 1968. Realizzata in bianco e nero, la serie \u00e8 composta da 193 episodi complessivi suddivisi in quattro stagioni, andate in onda tra il 1963 e il 1966.\nLa serie ha debuttato su Fuji TV il primo gennaio 1952 e fu la prima serie animata della storia a divenire popolare in Giappone (mentre il primo anime ad essere trasmesso fu \"Otogi Manga Calendar\") . Ha determinato l'estetica che fu la prima ad avere quelle caratteristiche che sarebbero poi divenute peculiari della produzione giapponese, tanto da meritarsi il nome specifico di anime.\nTrasmessa nei paesi anglosassoni ed in Sudamerica, rimane invece inedita in Italia.\n\u00c8 stata seguita da un remake omonimo, \"Astro Boy,\" prodotto nel 1980 a colori, con variazioni parziali alla trama rendendo la storia pi\u00f9 tragica e cupa.\nControversie.\nA Tezuka \u00e8 capitato di esprimere la propria frustrazione nei confronti dei tagli censori operati dalle reti televisive statunitensi; la versione adattata in lingua inglese non ha ad esempio mandato in onda un episodio in cui viene mostrato un cane che sta per essere operato, in quanto si credette troppo crudele e grottesco da mostrare. L'autore ha criticato tutto ci\u00f2 come ipocrisia, sottolineando che molti occidentali durante i safari in Africa ammazzano invece allegramente gli animali per sport.\nEpisodi.\nLa serie \u00e8 composta da 193 episodi complessivi suddivisi in quattro stagioni, andate in onda tra il 1963 e il 1966."}
{"id": "5019869", "revid": "247222", "url": "https://it.wikipedia.org/wiki?curid=5019869", "title": "Alfredo Capitani", "text": "Biografia.\nNato a Ciampino, frequenta l'Accademia Inglese di Belle Arti di Roma, diplomandosi in scenografia, iniziando successivamente a lavorare presso i teatri nell'allestimento di ambienti per il palcoscenico.\nNel 1919 apre uno studio per la realizzazione di manifesti pubblicitari entrando in contatto con altri pittori con i quali collaborer\u00e0 nella preparazione di allestimenti per sale cinematografiche come grandi manifesti murali e pitture che venivano utilizzate in diversi cinema, conosce in quel periodo Luigi Martinati con il quale fonda una societ\u00e0 per il lancio di pellicole, la Maralca.\nLavora sia per produttori italiani che americani MGM, Fox e Columbia Pictures, \u00e8 l'autore del manifesto 140x200 di \"Gilda\", \"Moby Dick\", \"Oceano rosso\", \"Sfida infernale\", \"Gli amori di Carmen\".\nAttivo come pittore cartellonista chiude la sua attivit\u00e0 nel 1960 dedicandosi alla pittura sino alla sua morte avvenuta a Roma nel 1985 a novant'anni."}
{"id": "5019876", "revid": "830939", "url": "https://it.wikipedia.org/wiki?curid=5019876", "title": "Fr\u00e9d\u00e9ric Lazard", "text": "Nel 1926 fu pari primo con Andr\u00e9 Ch\u00e9ron nel quarto campionato francese, ma Ch\u00e9ron vinse lo spareggio. Fece parte della squadra francese nell'Olimpiade non ufficiale di Parigi 1924.\n\u00c8 noto principalmente come compositore di problemi e di studi. Raccolse molte sue composizioni nel libro \"Mes probl\u00e9mes et \u00e9tudes d'\u00e9checs\" (Parigi, 1929), con prefazione dell'allora campione del mondo Aleksandr Alechin.\nContribu\u00ec con Savelij Tartakover alla stesura del libro di Maurice Beaucaire e Pierre Vincent \"Pour apprendre \u00e0 jouer aux \u00e9checs\" (Parigi, 1946).\nDue suoi problemi:"}
{"id": "5019880", "revid": "767487", "url": "https://it.wikipedia.org/wiki?curid=5019880", "title": "Unione Sportiva Livorno 1957-1958", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1957-1958.\nStagione.\nGli anni cinquanta non sono densi di soddisfazioni per la storia del Livorno e la stagione 1957-1958 \u00e8 la peggiore in assoluto. La riforma federale che porter\u00e0 dalla successiva stagione i gironi della Serie C da uno a due, fa s\u00ec che nel campionato del Livorno non vi siano retrocessioni. La squadra amaranto vivacchia alla giornata, racimolando 17 punti nel girone di andata, il girone discendente \u00e8 per\u00f2 un vero calvario, in 17 partite arrivano solo 8 punti. Con 25 punti il Livorno arriva ultimo. Uniche note liete, il bel campionato di Emilio Gratton che realizza 9 reti e la vittoria (1-0) sulla Reggiana che vincer\u00e0 il torneo e si aggiudicher\u00e0 la promozione in Serie B. "}
{"id": "5019881", "revid": "104458", "url": "https://it.wikipedia.org/wiki?curid=5019881", "title": "Origene di Alessandria", "text": ""}
{"id": "5019886", "revid": "121233854", "url": "https://it.wikipedia.org/wiki?curid=5019886", "title": "Grigorij Petrovi\u010d Maksimov", "text": "Fu un anarco-sindacalista, che partecip\u00f2 al movimento anarco-sindacalista ucraino \"Nabat\". Insieme a molti altri anarchici, fu imprigionato l'8 marzo 1921 nell'ambito di un'operazione di repressione politica eseguita dalla \u010ceka. Dopo uno sciopero della fame che colp\u00ec l'attenzione di sindacalisti in visita nel nascente stato sovietico, Maksimov, insieme ad una decina di anarchici, fu rilasciato e deportato.\nMaksimov era gi\u00e0 attivo nel movimento rivoluzionario all'epoca della rivoluzione russa del 1917; entrato nell'Armata Rossa, si rifiut\u00f2 di obbedire all'ordine di disarmare i lavoratori e fu quindi condannato a morte. La solidariet\u00e0 dei lavoratori del sindacato metalmeccanici gli salv\u00f2 la vita e fu rimesso in libert\u00e0. Riprese subito a militare nel movimento anarco-sindacalista, del quale fu una figura di primo piano; fu nuovamente arrestato nel marzo del 1921, durante la rivolta di Kron\u0161tadt (che fu soffocata nel sangue dall'Armata Rossa) e trasferito nella prigione Taganka a Mosca vi rimase molti mesi. Solo in seguito ad un suo sciopero della fame ed al conseguente interessamento di alcuni sindacalisti europei allora a Mosca per un congresso, gli fu data la possibilit\u00e0 di chiedere asilo politico all'estero (Berlino, Parigi, Stati Uniti).\nUna delle sue principali opere risulta essere \" La ghigliottina al lavoro: venti anni di terrore in Russia\", parzialmente tradotta in italiano, in cui rileva come il carattere repressivo del regime sovietico fosse gi\u00e0 evidente nei primi anni dello stato sovietico diretto da un Lenin politicamente ambiguo, e non gi\u00e0 il risultato della successiva degenerazione stalinista:"}
{"id": "5019887", "revid": "486946", "url": "https://it.wikipedia.org/wiki?curid=5019887", "title": "Izhmash", "text": ""}
{"id": "5019888", "revid": "486946", "url": "https://it.wikipedia.org/wiki?curid=5019888", "title": "Izmas", "text": ""}
{"id": "5019889", "revid": "104458", "url": "https://it.wikipedia.org/wiki?curid=5019889", "title": "Semyon Kakhanov", "text": ""}
{"id": "5019891", "revid": "287204", "url": "https://it.wikipedia.org/wiki?curid=5019891", "title": "Semen Kachanov", "text": ""}
{"id": "5019892", "revid": "767487", "url": "https://it.wikipedia.org/wiki?curid=5019892", "title": "Eric Bibb", "text": "Biografia.\nOriginario di New York, figlio di Leon, cantautore folk ed attore statunitense, crebbe in un ambiente permeato dalla tradizione folk.\nSi trasfer\u00ec all'inizio degli anni settanta in Europa dapprima a Parigi collaborando con Mickey Baker poi a Stoccolma dove vive attualmente con la moglie.\nNella sua lunga carriera ha pubblicato oltre trenta album, collaborato con moltri artisti tra cui Taj Mahal, Odetta, Charlie Musselwhite, Guy Davis e Bukka White.\nHa ricevuto la nomination al Grammy Award per \"Shakin' a Tailfeather\" e varie nomination come miglior artista di blues acustico."}
{"id": "5019893", "revid": "104458", "url": "https://it.wikipedia.org/wiki?curid=5019893", "title": "Daniyar Kenzhegulov", "text": ""}
{"id": "5019894", "revid": "729019", "url": "https://it.wikipedia.org/wiki?curid=5019894", "title": "Stazione di Susaek", "text": "La stazione di Susaek (\uc218\uc0c9\uc5ed - \u6c34\u8272\u9a5b, \"Susaeng-nyeok\" ) \u00e8 una stazione ferroviaria di Seul in Corea del Sud. Presso la stazione passano i treni del servizio suburbano della linea Gyeongui, e transitano, senza fermata, i treni KTX provenienti o diretti dalla/alla linea AREX.\nStruttura.\nLa stazione \u00e8 dotata di due marciapiedi a isola e due laterali, per un totale di sei binari passanti. Il fabbricato viaggiatori, rinnovato nel 2009, \u00e8 realizzato a ponte, sopra il piano del ferro, e unito"}
{"id": "5019895", "revid": "287204", "url": "https://it.wikipedia.org/wiki?curid=5019895", "title": "Danijar Kenzegulov", "text": ""}
{"id": "5019896", "revid": "463686", "url": "https://it.wikipedia.org/wiki?curid=5019896", "title": "Gallo-romano", "text": ""}
{"id": "5019897", "revid": "104458", "url": "https://it.wikipedia.org/wiki?curid=5019897", "title": "Dmitri Kozulkin", "text": ""}
{"id": "5019898", "revid": "818832", "url": "https://it.wikipedia.org/wiki?curid=5019898", "title": "Dmitrij Kozulkin", "text": ""}
{"id": "5019900", "revid": "104458", "url": "https://it.wikipedia.org/wiki?curid=5019900", "title": "Vladimir Mashkov", "text": ""}
{"id": "5019906", "revid": "287204", "url": "https://it.wikipedia.org/wiki?curid=5019906", "title": "Vladimir Maskov", "text": ""}
{"id": "5019908", "revid": "729019", "url": "https://it.wikipedia.org/wiki?curid=5019908", "title": "Stazione di Hwajeon", "text": "La stazione di Hwajeon (\ud654\uc804\uc5ed - \u82b1\u7530\u9a5b, \"Susaeng-nyeok\" ) \u00e8 una stazione ferroviaria della citt\u00e0 di Goyang, nella regione del Gyeonggi-do, in Corea del Sud, situata nel quartiere di Deogyang-gu. Presso la stazione passano i treni del servizio suburbano della linea Gyeongui.\nStruttura.\nLa stazione \u00e8 dotata di un marciapiede a isola e uno laterale, con quattro binari totali. Uno dei binari \u00e8 servito da una banchina per lato, e quindi il conteggio totale dei binari \u00e8 di 4. I binari sono collegati a due mezzanini tramite un sottopassaggio, e una delle due uscite porta al campus dell'Universit\u00e0 aerospaziale della Corea."}
{"id": "5019914", "revid": "529641", "url": "https://it.wikipedia.org/wiki?curid=5019914", "title": "The Woodstock Experience", "text": "The Woodstock Experience \u00e8 un doppio CD live di Johnny Winter, pubblicato dalla Sony/Legacy Records nel 2009."}
{"id": "5019919", "revid": "339392", "url": "https://it.wikipedia.org/wiki?curid=5019919", "title": "Il Bozzato", "text": ""}
{"id": "5019920", "revid": "819238", "url": "https://it.wikipedia.org/wiki?curid=5019920", "title": "Stazione di Miseglia Inferiore", "text": "La stazione di Miseglia Inferiore era una stazione ferroviaria posta sulla ferrovia Marmifera Privata di Carrara che oper\u00f2 dal 1876 al 1964. Era ubicata nei pressi della frazione Miseglia del comune di Carrara ed era configurata come impianto di diramazione per i tracciati per Canalie e Torano. Nel territorio della frazione era presente un altro impianto, Miseglia Superiore chiamato cos\u00ec per la diversa posizione dove era ubicato.\nStoria.\nLa stazione venne inaugurata il 19 agosto 1876, in concomitanza all'apertura al servizio dei primi due tronchi della ferrovia. Miseglia Inferiore era posta nel tratto San Martino-Miseglia Inferiore, da qui poi si diramavano i tracciati per Canalie, Torano e Piastra.\nNel 1893 la localit\u00e0 viene limitato il servizio di corrispondenza in partenza al trasporto dei marmi.\nLa stazione oper\u00f2 ininterrottamente fino al 15 maggio 1964, anno in cui la ferrovia fu soppressa a causa della concorrenza su gomma.\nStrutture e impianti.\nLa stazione disponeva di un fabbricato di servizio pi\u00f9 altri 3 adibiti ad altri usi. Questi sono ancora esistenti, sebbene fatiscenti e abbandonati da tempo. La stazione disponeva di 3 binari, due a servizio delle diramazioni per Canalie, lunga quasi un chilometro, e per Torano, tratto lungo 1,8 chilometri, ed un altro di scalo.\nAl 2014 la stazione non \u00e8 stata recuperata mentre tutti i binari furono smantellati poco dopo la sua soppressione.\nArchitettura.\nL'architettura del fabbricato principale rispetto alle altre stazioni (escludendo Avenza e San Martino) era molto curata nei dettagli, la facciata in particolare: consisteva di 3 entrate e 2 murate dalle quali si erano ricavate due finestrelle superiori. Al 2014 l'edificio presenta ancora la colorazione originaria mentre al suo interno non \u00e8 rimasto pi\u00f9 nulla.\nMovimento.\nLa stazione, durante i suoi anni di servizio, gest\u00ec il traffico merci marmifero provenienti dai due diversi tracciati. Essa non oper\u00f2 mai il servizio passeggeri in maniera regolare."}
{"id": "5019921", "revid": "819238", "url": "https://it.wikipedia.org/wiki?curid=5019921", "title": "Miseglia Inferiore", "text": ""}
{"id": "5019922", "revid": "1494169", "url": "https://it.wikipedia.org/wiki?curid=5019922", "title": "Stazione di Miseglia", "text": ""}
{"id": "5019923", "revid": "339392", "url": "https://it.wikipedia.org/wiki?curid=5019923", "title": "Il Brazzacco", "text": ""}
{"id": "5019924", "revid": "287204", "url": "https://it.wikipedia.org/wiki?curid=5019924", "title": "Club de B\u00e1squetbol Frayles de Guasave", "text": "I Frayles de Guasave sono una societ\u00e0 cestistica avente sede a Guasave, in Messico. Fondata nel 2001, gioca nel Circuito de Baloncesto de la Costa del Pac\u00edfico.\nDisputa le partite interne nel Gimnasio Luis Estrada Medina, che ha una capacit\u00e0 di 1.850 spettatori."}
{"id": "5019925", "revid": "300067", "url": "https://it.wikipedia.org/wiki?curid=5019925", "title": "Frayles de Guasave", "text": ""}
{"id": "5019932", "revid": "2134764", "url": "https://it.wikipedia.org/wiki?curid=5019932", "title": "Fuerza Regia", "text": "La Fuerza Regia \u00e8 una societ\u00e0 cestistica avente sede a Monterrey, in Messico. Fondata nel 2001, gioca nel Liga Nacional de Baloncesto Profesional.\nDisputa le partite interne al Gimnasio Nuevo Le\u00f3n Unido, che ha una capacit\u00e0 di 5.000 spettatori."}
{"id": "5019933", "revid": "729019", "url": "https://it.wikipedia.org/wiki?curid=5019933", "title": "Stazione di Haengsin", "text": "La stazione di Haengsin (\ud589\uc2e0\uc5ed - \u5e78\u4fe1\u9a5b, \"Susaeng-nyeok\" ) \u00e8 una stazione ferroviaria della citt\u00e0 di Goyang, nella regione del Gyeonggi-do, in Corea del Sud, situata nel quartiere di Deogyang-gu. Presso la stazione passano i treni del servizio suburbano della linea Gyeongui e hanno termine anche alcuni treni KTX diretti a Busan o Yeosu.\nStruttura.\nLa stazione \u00e8 dotata di due marciapiedi a isola per la linea Gyeongui, e uno a isola per i treni KTX, quest'ultimo separato alcune decine di metri dai precedenti, e collegato tramite passerella al fabbricato viaggiatori.."}
{"id": "5019935", "revid": "88740", "url": "https://it.wikipedia.org/wiki?curid=5019935", "title": "Bauru (disambigua)", "text": ""}
{"id": "5019941", "revid": "196390", "url": "https://it.wikipedia.org/wiki?curid=5019941", "title": "Fuerza Regia de Monterrey", "text": ""}
{"id": "5019943", "revid": "110157", "url": "https://it.wikipedia.org/wiki?curid=5019943", "title": "Siham", "text": "Diffusione e significato.\nNome di buona diffusione, che si basa sul vocabolo arabo \u0633\u0650\u0647\u064e\u0627\u0645 (\"sih\u0101m\", \"frecce\"), plurale di \u0633\u064e\u0647\u0652\u0645 (\"sahm\", \"freccia\", dal verbo \"saham\", \"lanciare\", \"scoccare\"). Per significato pu\u00f2 essere accostato al nome scandinavo \"Orvar\".\nOnomastico.\nEssendo un nome adespota, cio\u00e8 privo di santa patrona, l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5019946", "revid": "110157", "url": "https://it.wikipedia.org/wiki?curid=5019946", "title": "The First Days of Spring", "text": "The First Days of Spring \u00e8 un album dei Noah and the Whale, pubblicato nel 2009."}
{"id": "5019948", "revid": "287204", "url": "https://it.wikipedia.org/wiki?curid=5019948", "title": "Club de B\u00e1squetbol Gansos Salvajes de la UIC", "text": "I Gansos Salvajes de la UIC sono una societ\u00e0 cestistica avente sede a Citt\u00e0 del Messico, in Messico. Fondata nel 2012, gioca nel Liga Nacional de Baloncesto Profesional.\nDisputa le partite interne nel Domo de la UIC, che ha una capacit\u00e0 di 3.000 spettatori."}
{"id": "5019950", "revid": "300067", "url": "https://it.wikipedia.org/wiki?curid=5019950", "title": "Gansos Salvajes de la UIC", "text": ""}
{"id": "5019954", "revid": "799790", "url": "https://it.wikipedia.org/wiki?curid=5019954", "title": "Gatchaman 2", "text": "Gatchaman 2 ( \u79d1\u5b66\u5fcd\u8005\u968a\u30ac\u30c3\u30c1\u30e3\u30de\u30f3II Kagaku Ninjatai Gatchaman Ts\u016b ? , Science Ninja Team Gatchaman II) \u00e8 il sequel diretto di \"Gatchaman\", la prima serie animata con questo nome datata 1972. Anche questa prodotta da Tatsunoko Production \u00e8 stata trasmessa in Italia a partire dal 1983 sull'emittente televisiva privata Italia 1.\nDopo la sconfitta ad opera dei cinque Gatchaman del misterioso avversario Generalissimo X passano alcuni anni, durante i quali egli medita vendetta; riesce a trasformare un giovane in un essere androgino e facendone cos\u00ec il nuovo leader del suo gruppo terroristico denominato Galactor. Saputo ci\u00f2, il dottor Nambu e l'organizzazione internazionale per la scienza chiedono ai Gatchaman di tornare al servizio attivo.\nTrama.\nDue anni dopo la sconfitta dei Galactor e l'apparente morte di Joe, una nave da crociera viene attaccata e distrutta dal misterioso Generalissimo X; egli uccide tutti i passeggeri a bordo tranne un bambino il quale, catturato, viene mutato geneticamente fino ad assumere le sembianze di un essere ermafrodita (X l'aveva scelto proprio perch\u00e9, nel suo codice genetico, aveva trovato tracce sia maschili che femminili). Col nome di Ghelsadra lo mette poi al comando della sua organizzazione in qualit\u00e0 di nuovo comandante operativo.\nTrovatisi cos\u00ec di fronte alla rinascita dei Galactor i Gatchaman vengono richiamati all'azione; un uomo ombroso conosciuto come \"il falco\" prende il posto di Joe e ne diviene il sostituto. Egli ben presto si riveler\u00e0 per\u00f2 esser nient'altro che una spia infiltrata dai Galactor. La lotta in tal modo riprende tra i Gatchaman e i Galactor, pi\u00f9 aspra e difficile di prima: subito i riformati Galactor tendono un agguato ai Gatchaman, quasi riuscendo a distruggerli, ma i quattro si salvano per l'intervento di un misterioso personaggio che presto si rivela come Joe, scampato misteriosamente alla morte.\nIn realt\u00e0 Joe \u00e8 stato ricostruito come cyborg da uno scienziato fuoriuscito dai Galactor e che conosce il fine ultimo del Generalissimo X: usare la Terra ed altri pianeti del sistema solare per spostare il Sole dalla sua orbita ed adoperarlo come arma per distruggere un pianeta lontano (Probabilmente era in corso una guerra galattica tra due imperi stellari, la cosa non \u00e8 mai stata ben chiarita).\nBen presto entra in azione anche la dottoressa Pandra (Pandora nell'edizione originale), un'astrofisica dell'ISO, che in realt\u00e0 \u00e8 la madre di Ghelsadra, sopravvissuta alla distruzione della nave. Le due s'incontrano varie volte e alla fine Ghelsadra riconosce la madre, che per\u00f2 viene uccisa dal Generalissimo X.\nA questo punto i giochi sono fatti: Ghelsadra, scoperta la verit\u00e0 sul proprio passato, si ribella ed aiuta i Gatchaman a sventare i piani dell'alieno. In pi\u00f9, li accompagna alla base segreta dove finalmente si vede la vera forma del Generalissimo X: un gigantesco computer che nasconde dentro di s\u00e9 un essere in parte biologico ed in parte elettronico.\nGrazie poi al sacrificio dello stesso Ghelsadra, che svela il punto debole del Generalissimo, i Gatchaman riescono finalmente a sconfiggere il terribile nemico.\nPersonaggi.\nDoppiatore: You Inoue"}
{"id": "5019958", "revid": "287204", "url": "https://it.wikipedia.org/wiki?curid=5019958", "title": "Club de B\u00e1squetbol Gigantes del Estado de M\u00e9xico", "text": "I Gigantes del Estado de M\u00e9xico sono una societ\u00e0 cestistica avente sede a Toluca, in Messico. Fondata nel 2012, gioca nel Liga Nacional de Baloncesto Profesional.\nDisputa le partite interne nel Gimnasio Adolfo L\u00f3pez Mateos, che ha una capacit\u00e0 di 1.000 spettatori."}
{"id": "5019959", "revid": "300067", "url": "https://it.wikipedia.org/wiki?curid=5019959", "title": "Gigantes del Estado de M\u00e9xico", "text": ""}
{"id": "5019961", "revid": "329581", "url": "https://it.wikipedia.org/wiki?curid=5019961", "title": "Carlo Saracino", "text": ""}
{"id": "5019964", "revid": "380453", "url": "https://it.wikipedia.org/wiki?curid=5019964", "title": "Convocazioni alla World League di pallavolo 2013", "text": "Elenco dei giocatori convocati per la World League 2013."}
{"id": "5019966", "revid": "287204", "url": "https://it.wikipedia.org/wiki?curid=5019966", "title": "Club de B\u00e1squetbol Guerreros de Guerrero Cumple", "text": "I Guerreros de Guerrero Cumple sono stati una societ\u00e0 cestistica con sede a Chilpancingo, in Messico. Fondata nel 2012, hanno giocato nella Liga Nacional de Baloncesto Profesional.\nDisputavano le partite interne nel Gimnasio Adri\u00e1n Castej\u00f3n, che ha una capacit\u00e0 di 2.000 spettatori."}
{"id": "5019968", "revid": "300067", "url": "https://it.wikipedia.org/wiki?curid=5019968", "title": "Guerreros de Guerrero Cumple", "text": ""}
{"id": "5019977", "revid": "287204", "url": "https://it.wikipedia.org/wiki?curid=5019977", "title": "Club de B\u00e1squetbol Halcones UV C\u00f3rdoba", "text": "Gli Halcones UV C\u00f3rdoba sono stati una societ\u00e0 cestistica avente sede a C\u00f3rdoba, in Messico. Fondati nel 2007, hanno giocato nella Liga Nacional de Baloncesto Profesional.\nDisputavano le partite interne nel Gimnasio El Mexicano, che ha una capacit\u00e0 di 1.289 spettatori."}
{"id": "5019979", "revid": "300067", "url": "https://it.wikipedia.org/wiki?curid=5019979", "title": "Halcones UV C\u00f3rdoba", "text": ""}
{"id": "5019980", "revid": "380654", "url": "https://it.wikipedia.org/wiki?curid=5019980", "title": "Welcome to the Punch", "text": ""}
{"id": "5019982", "revid": "1013746", "url": "https://it.wikipedia.org/wiki?curid=5019982", "title": "Weekend di terrore", "text": ""}
{"id": "5019987", "revid": "110157", "url": "https://it.wikipedia.org/wiki?curid=5019987", "title": "Fluorsid Group", "text": "Fluorsid Group S.r.l. \u00e8 una holding italiana attiva principalmente nel settore chimico e minerario ma anche nel trading in mercati strategici e nell'intrattenimento sportivo.\nStoria.\nIl marchio nacque in Sardegna nel 1969 quando Carlo Enrico Giulini avvi\u00f2 il business dell'estrazione della fluorite nelle miniere di Silius nel Gerrei, e della conseguente produzione di fluoroderivati, fondando la Fluorsid S.p.A..\nDopo un periodo di crisi a fine anni Ottanta, il rilancio avvenne negli anni Duemila con l'arrivo in societ\u00e0 di Tommaso Giulini, figlio del fondatore, Enrico, che nel 2005 eredit\u00f2 e assunse il controllo dell'azienda, la quale conobbe cos\u00ec l\u2019inizio di una fase di crescita e internazionalizzazione grazie sia all'acquisizione di altre societ\u00e0 del settore, sia puntando sulla diversificazione della produzione ed espandendosi nel comparto dell\u2019alluminio..\nFu cos\u00ec che nel 2007 venne fondata la holding \"Fluorsid Group\", in grado di gestire Fluorsid e le aziende che da l\u00ec a poco sarebbero state acquistate insieme alle varie partecipazioni.\nNel 2010 infatti venne acquisita \"ICIB\", societ\u00e0 italiana di Treviglio, in provincia di Bergamo, al tempo leader italiana nel mercato dell'acido fluoridrico, mentre due anni dopo venne incorporata la \"British Fluorspar\", con miniere nel Derbyshire, nel Regno Unito.\nLa holding si espanse anche diversificando i settori d'azione e, nel 2013 tramite la svizzera \"Mimeta\", negli uffici di Losanna, inizi\u00f2 l'attivit\u00e0 di trading di metalli, prodotti chimici e minerali. Mel 2014 lo sbarco nel mondo dell'intrattenimento sportivo, acquistando il 100% della propriet\u00e0 del Cagliari Calcio, la principale squadra della Sardegna, con lo stesso Tommaso Giulini che ne diventa il presidente.\nNel 2018 viene acquisito il 50% di \"Simplis Logistics\", la piattaforma logistica in Bahrein strategica per il commercio nei mercati asiatici. Nel frattempo il Gruppo si allarga fino a raggiungere la conformazione odierna. Ci sono infatti gli approdi in Norvegia (a Odda), acquisendo \"Noralf\" per la produzione di fluoro di alluminio, in Svizzera con l\u2019impianto \"SFM\" a Martigny, focalizzato sul settore del magnesio, in Inghilterra a Sheffield con \"Active Metals\", leader nella produzione di polveri e granuli di titanio, quindi \"Alkeemia\" con l\u2019impianto di Porto Marghera (Venezia) per la produzione di acido fluoridrico anidro.\nAl 2018 quindi \"Fluorsid Group\" contava al suo interno otto societ\u00e0 in una struttura piramidale a tre livelli: Fluorsid, \"Mimeta\", ICIB, Alkeemia e Cagliari Calcio, oltre a un 30% in Laminazione Sottile S.p.A., principale azienda italiana nel settore dei prodotti semi finiti in alluminio. A sua volta, Fluorsid controllava Noralf e British Fluorspar, mentre Mimeta controllava Active Metals e deteneva una quota di maggioranza nella societ\u00e0 svizzera SFM SA, specializzata nella produzione di anodi, polveri e trucioli di magnesio e principale azionista della societ\u00e0 russa SEMP che opera nello stesso settore e un 50% di Simple Logistics.\nNell'agosto 2019 la struttura della holding viene semplificata, con le controllate dell'industria del fluoro che fanno capo direttamente a Fluorsid. Le cinque societ\u00e0 mantengono organigrammi ed entit\u00e0 legale, ma vengono unificate dal punto di vista commerciale e di brand, con il loro nome preceduto da quello del Gruppo, appunto Fluorsid. La gestione \u00e8 guidata dal Consiglio di amministrazione di Fluorsid al quale fanno riferimento anche i CdA delle societ\u00e0 controllate. Per quanto riguarda i riporti organizzativi, i direttori di stabilimento delle controllate riportano direttamente all\u2019Amministratore Delegato di Fluorsid. Rimangono distinte la propriet\u00e0 integrale del Cagliari Calcio e le partecipazioni di minoranza o al 50% in SEMP, Simplis Logistics e Laminazione Sottile.\nNell'ottobre 2021 cede a un fondo gestito dalla societ\u00e0 d'investimento inglese Blantyre Capital Limited, sia la controllata \"Alkeemia Spa\", inclusi i relativi asset di pertinenza, cio\u00e8 lo stabilimento di Porto Marghera, sia la partecipazione del 50% in CF Carbons in Germania che aveva fatto nascere nello stesso anno \"FLUORSID Deutschland\"."}
{"id": "5019989", "revid": "287204", "url": "https://it.wikipedia.org/wiki?curid=5019989", "title": "Club de B\u00e1squetbol Halcones Rojos Veracruz", "text": "Gli Halcones Rojos Veracruz sono una societ\u00e0 cestistica con sede a Veracruz, in Messico. Fondata nel 2005, giocano nella Liga Nacional de Baloncesto Profesional.\nDisputano le partite interne nel Auditorio Benito Ju\u00e1rez, che ha una capacit\u00e0 di 3.466 spettatori."}
{"id": "5019990", "revid": "300067", "url": "https://it.wikipedia.org/wiki?curid=5019990", "title": "Halcones Rojos Veracruz", "text": ""}
{"id": "5019996", "revid": "287204", "url": "https://it.wikipedia.org/wiki?curid=5019996", "title": "'Abd All\u0101h ibn Umm Makt\u016bm", "text": "In alcune tradizioni, il suo nome compare come \u02bfAmr ibn Umm Makt\u016bm.\nI primi versetti della S\u016bra LXXX del Corano \"S'accigli\u00f2\", sono considerati rivelati in occasione di un evento a lui collegato:\nBiografia.\n\u02bfAbd All\u0101h b. Umm Makt\u016bm era figlio di Z\u0101\u02beida (o Qays ibn Z\u0101\u02beida) e di \u02bf\u0100tika bint \u02bfAbd All\u0101h. Era cieco dalla nascita e sua madre fu per questo chiamata \"Umm Makt\u016bm\" (Madre del sigillato). Ibn Umm Makt\u016bm era cugino per lato materno (\"ibn kh\u0101l\") di Khadija bint Khuwaylid, la prima moglie di Maometto.\n\u02bfAbd All\u0101h b. Umm Makt\u016bm fu tra i primi convertiti all'Islam. Maometto invi\u00f2 lui e Mus'ab ibn 'Umayr a Medina per insegnare il Corano ai suoi abitanti prima dell'Egira. Assieme a Bil\u0101l ibn Rab\u0101\u1e25 fu scelto come muezzin a Medina dal Profeta e quando questi lasci\u00f2 Medina per partecipare alle varie battaglie contro i pagani, a lui veniva affidata la responsabilit\u00e0 di condurre le preghiere d'obbligo quotidiane.\n\u02bfAbd All\u0101h b. Umm Makt\u016bm chiese a \u02bfUmar, il secondo califfo della \"Umma\", di permettergli di prender parte al \"jih\u0101d\", a dispetto della sua cecit\u00e0. \u02bfUmar acconsent\u00ec la sua partecipazione alla battaglia di al-Q\u0101disiyya nel 636. Serv\u00ec in quello scontro come porta-vessillo e fu ucciso in combattimento.\nVersi coranici.\nSecondo la tradizione islamica, la storia che vide coinvolto \u02bfAbd All\u0101h e che viene ricordata nel Corano sarebbe andata nel modo seguente: Maometto stava predicando l'Islam ad al-Wal\u012bd ibn al-Mugh\u012bra e ad altri importanti esponenti Quraysh alla Mecca. \u02bfAbd All\u0101h ibn Umm Makt\u016bm giunse nel gruppo e chiese a Maometto qualcosa in merito a ci\u00f2 che stava dicendo. Maometto non volle neppure girarsi verso il nuovo arrivato, forse infastidito dall'interruzione. L'ammonimento di Allah non manc\u00f2 per quell'azione. Dopo questo incidente, Maometto fece ammenda con il suo concittadino cieco.\nTuttavia la Sh\u012b\u02bfa non accetta la veridicit\u00e0 di questo episodio, essenzialmente perch\u00e9 ci\u00f2 comporterebbe l'ammissione di un errore da parte del Profeta.\nUn altro versetto coranico si vuole sia connesso del pari a Ibn Umm Makt\u016bm. Si tratterebbe dell'\u0100y\u0101t 95 della S\u016bra IV (delle Donne). Come riportato da Ibn Kath\u012br nella sua esegesi del Corano, al-Bukh\u0101r\u012b tramand\u00f2 il \"\u1e25ad\u012bth\" in cui Sahl b. Sa\u02bfd al-Sa\u02bfd\u012b aveva detto:&lt;br&gt;\"Ho visto Marw\u0101n b. al-\u1e24akam che sedeva nella moschea di Medina. Mi accostai e gli sedetti accanto. Ci disse che Zayd b. Th\u0101bit gli aveva detto che l'Inviato di Dio gli aveva dettato questo versetto coranico: \nIbn Umm Makt\u016bm si rec\u00f2 dal Profeta appena questo versetto mi fu dettato e disse: "}
{"id": "5019997", "revid": "2149408", "url": "https://it.wikipedia.org/wiki?curid=5019997", "title": "BRM P261", "text": "La BRM P261 \u00e8 una monoposto di Formula 1, costruita dalla scuderia inglese BRM nel 1964.\nSviluppo.\nLa P261 fu costruita per partecipare al Campionato mondiale di Formula 1 1964, sostituendo la precedente P56.\nTecnica.\nCome propulsore l'auto impiegava un P56 V8 da 210 cv di potenza, gestito da un cambio manuale P62 a sei marce. Il telaio era una semi-monoscocca in alluminio, e l'impianto frenante aveva quattro freni a disco ventilati. Le sospensioni erano a bracci oscillanti trasversali, molle elicoidali entrobordo su ammortizzatori, barre stabilizzatrici all'anteriore; bracci oscillanti trasversali invertiti, aste con doppi puntoni, molle elicoidali, ammortizzatori e barre stabilizzatrici al posteriore.\nAttivit\u00e0 sportiva.\nLa P261 fu affidata a Richie Ginther e Graham Hill, che vinse il GP inaugurale a Montecarlo e ottenne anche il giro pi\u00f9 veloce. Ginther giunse secondo. Con un'altra vittoria e diversi podii, la BRM fu seconda sia nel campionato piloti che in quello costruttori dietro alla Ferrari di John Surtees.\nNel 1965 Ginther fu sostituito dal debuttante Jackie Stewart, il quale riusc\u00ec ad ottenere una vittoria che per\u00f2, sommata alle due di Hill, non fu sufficiente a battere la Lotus 33 di Jim Clark.\nNel 1966, suo ultimo anno, la P261 fu schierata sia in Formula 1 che nel Campionato Tasman, e vinse nuovamente il GP di Monaco."}
{"id": "5019999", "revid": "1632387", "url": "https://it.wikipedia.org/wiki?curid=5019999", "title": "G.R.L.", "text": "G.R.L. sono un gruppo musicale formatosi negli Stati Uniti da Robin Antin, fondatrice di vari gruppi di successo come le Pussycat Dolls e le Girlicious.\nLe G.R.L. sono note principalmente per il singolo \"Ugly Heart\" e la collaborazione col rapper Pitbull in \"Wild Wild Love\", entrambi singoli del 2014 che hanno raggiunto alti piazzamenti in classifica nel mondo.\nProgettato inizialmente nel 2010 come nuova formazione delle Pussycat Dolls, il gruppo assume la sua identit\u00e0 e autonomia nel 2013. A causa della prematura scomparsa di un suo componente, tra il 2014 e il 2015, il gruppo si \u00e8 sciolto per alcuni periodi e ha subito dei mutamenti nella sua formazione. Nel giugno 2016 il gruppo riprende l'attivit\u00e0 e attualmente si compone di 3 elementi: Lauren Bennet e Natasha Slayton e Emmalyn Estrada.\nSebbene il gruppo sia sempre stato statunitense nella sua nascita, attualmente soltanto Natasha Slayton \u00e8 nata negli Stati Uniti, infatti Lauren Bennet \u00e8 inglese e Emmalyn Estrada canadese.\nStoria.\n2010-2012: Formazione ed esordio.\nNel marzo 2010, Robin Antin cominci\u00f2 a tenere audizioni per trovare nuove ragazze che sostituissero i membri delle Pussycat Dolls, che vedesse ancora come leader della band Nicole Scherzinger. Il 24 maggio dello stesso anno viene presentata la nuova formazione delle Pussycat Dolls, composta da Nicole e da quattro nuove ragazze: Vanessa Curry, Rino Nakasone (ex concorrente del talent show \"America's Best Dance Crew\" durante la terza stagione, con la crew tutta al femminile \"Beat Freaks\") , Kherington Payne (ex concorrente del talent show \"So You Think You Can Dance\") e Jamie Ruiz (ex concorrente del reality show \"\"). Il cambio di formazione viene notato poco dai critici, dai fan e dal pubblico, tant'\u00e8 che questa nuova formazione non pubblicher\u00e0 n\u00e9 singoli n\u00e9 album.\nIl 5 dicembre 2010, Nicole Scherzinger lascia ufficialmente il gruppo per dedicarsi pienamente alla sua carriera da solista e in un'intervista dichiara: \"\u00c8 stata una cosa fuori dal mio controllo, ma ho dovuto farlo. Non volevo stare in un gruppo composto da altre ragazze, e visto che con questa formazione non mi trovavo tanto bene, ho deciso di lasciare il gruppo. Ora devo andare avanti, e ho deciso di dedicarmi a pieno titolo alla mia carriera solista. Lo so, \u00e8 stata una scelta difficile, ma con le altre ragazze mi trovavo a casa. Eravamo una famiglia\".\nIl 2 gennaio 2011 Robin Antin rende noto l'abbandono del gruppo anche da parte di Curry, Nakasone, Payne e Ruiz, dicendo: \"Le altre ragazze hanno deciso di lasciare il gruppo perch\u00e9 non riuscivano pi\u00f9 a continuare, non trovavano scelte su cui tutte fossero d'accordo.\"\nNella primavera del 2011 Robin Antin dichiara di aver trovato delle nuove cantanti per formare le nuove Pussycat Dolls. Nel novembre 2011 la cantante Lauren Bennett (ex componente della girlband \"Paradiso Girls\", fondata sempre dalla Antin) dichiara in un'intervista di essere la prima cantante confermata per la nuova band. In seguito, Antin rende noti i nomi delle cinque componenti del nuovo gruppo: la gi\u00e0 annunciata Lauren Bennett, Vanessa Curry (confermata dalla formazione precedente), Chrystina Sayers (ex componente della girlband Girlicious, fondata sempre dalla Antin), Paula Van Oppen (ex concorrente del talent show \"So You Think You Can Dance\") ed Erica Kiehl Jenkins.\nNel 2012, ancor prima di pubblicare materiale discografico, la formazione presentata nel 2011 subisce delle variazioni, infatti Curry, Sayers e Jenkins vengono sostituite da Natalie Mejia (ex componente della girlband Girlicious), Amanda Branche e Natasha Slayton che insieme alle confermate Lauren Bennett e Paula Van Oppen vanno a costituire la nuova line up del gruppo'. Successivamente la Branche viene sostituita da Simone Battle (ex concorrente della prima edizione di \"The X Factor USA\") e la Mejia da Emmalyn Estrada.\nNel febbraio 2013, Robin Antin dichiara di aver accantonato il progetto delle nuove Pussycat Dolls e che le nuove ragazze (Bennett, Van Oppen, Slayton, Battle ed Estrada) hanno dato vita ad un nuovo gruppo dal nome G.R.L..\n2013 - 2014: Il successo, \"G.R.L.\" e la morte di Simone Battle.\nIl gruppo viene presentato ufficialmente nell'aprile 2013 presso il Chateau Marmont Hotel a Los Angeles. La band, il 18 giugno 2013, pubblica il loro singolo di debutto intitolato \"Vacation\", il quale viene incluso nella colonna sonora del film d'animazione I Puffi 2. Il 16 giugno 2013 la canzone viene temporaneamente rilasciata come \"lato b\" della canzone \"Ooh La La\" della cantante Britney Spears, diventata la colonna sonora del film d'animazione I Puffi 2.\nIl 20 settembre 2013 il gruppo tiene la sua prima esibizione live presso il \"Westfield Mall Claire's\" a Snokie, eseguendo 3 brani del futuro album di debutto: \"Vacation\", \"Girls Are Always Right\" e \"Show Me What You Got\". Durante un'intervista hanno confermato che per il loro album hanno lavorato con Cirkut, Darkchild, Max Martin, Dr. Luke e Lukas Hilbert, inoltre hanno dichiarato che l'album verr\u00e0 pubblicato nel 2014.\nIl 28 gennaio 2014 il gruppo ha annunciato tramite loro pagina Facebook ufficiale che la canzone \"Show Me What You Got\" \u00e8 stata inserita all'interno del 49\u00b0 volume della serie di album \"Now That's What I Call Music!\", distribuito il 4 febbraio negli Stati Uniti.\nIl 25 febbraio 2014 il rapper Pitbull pubblica il singolo \"Wild Wild Love\", che vede la collaborazione con le G.R.L.. Alcuni giorni, il gruppo si \u00e8 esibito come band di apertura per Pitbull e Zedd all'ITunes Festival a SXSW eseguendo alcune loro canzoni come \"Girls Are Always Right\", \"Vacation\", \"Ugly Heart\" e cantando insieme a Pitbull la canzone \"Wild Wild Love\". Inoltre il 1 luglio 2014 viene rilasciata la canzone \"Ugly Heart\", primo singolo del futuro album del gruppo. Sempre nel luglio 2014 il gruppo rilascia il suo primo EP, dal titolo \"G.R.L.\".\nIl 5 settembre 2014 Simone Battle \u00e8 stata trovata morta nella sua casa a West Hollywood. L'autopsia ha confermato che la cantante si sarebbe suicidata. Il gruppo diviene cos\u00ec un quartetto.\n2014 - 2015: La pausa, \"Lighthouse\" e lo scioglimento.\nA seguito della morte di Simone Battle il gruppo prende una pausa di alcuni mesi. Dopo tale pausa, il gruppo ritorna come quartetto pubblicando alcuni preview nel mese di dicembre, \"Lighthouse\" viene confermato come nuovo singolo del gruppo, il primo dopo la morte di Simone Battle. Il singolo viene pubblicato il 15 gennaio 2015, e nello stesso giorno viene pubblicato anche il video musicale del singolo.\nIl 10 marzo 2015, durante un'esibizione alle Hawaii, la band ha rivelato che apriranno le date australiane del \"That Bass Tour\" di Meghan Trainor.\nIl gruppo decide di sciogliersi nel maggio 2015, comunicandolo ufficialmente il 2 giugno 2015.\n2016 - 2020: La nuova formazione, nuovi progetti e l'abbandono di Mejia.\nNel giugno 2016, Matt Wynter, nuovo produttore del gruppo, dichiara che il gruppo ha ripreso l'attivit\u00e0 avendo come membri Lauren Bennet, Natasha Slayton e Jazzy Mejia, nuovo membro del gruppo. Emmalyn Estrada e Paula Van Oppen, invece, non prendono parte a questo nuovo progetto delle G.R.L..\nNel mese di settembre 2016, le nuove G.R.L. si esibiscono per la prima volta al Nickelodeon Slimefest festival in Australia esibendosi sulle note dei loro successi (\"Ugly Heart\", \"Show Me What You Got\", \"Vacation\") riarrangiati per la nuova formazione a tre voci.\nIl 28 agosto 2016 il trio rilascia il loro primo singolo come trio dal titolo \"Kiss Myself\".\nDurante un'intervista con \"The New Music Buzz\", il gruppo conferma l'uscita del primo singolo tratto dal nuovo album. Il brano si chiama \"Are We Good\" e viene pubblicato il 9 dicembre 2016, mentre il 9 gennaio 2017 viene pubblicato il video musicale.\nNel novembre 2020 Jazzy Mejia decide di lasciare il gruppo.\n2020 - presente: il ritorno della formazione originale.\nA fine settembre del 2020 Estrada, Bennett, Van Oppen e Slayton iniziano a pubblicare video sui social network in cui appaiono insieme, scatenando l'entusiasmo dei fan e lasciando pensare ad un possibile ritorno della formazione originale. In seguito, \u00e8 stato poi confermato dalle stesse ragazze e da Robin Antin, fondatrice e storica coreografa del gruppo, il ritorno delle G.R.L. con un nuovo progetto, previsto per il 2021. Nelle settimane seguenti Paula Van Oppen inizia a smettere di apparire nei video pubblicati sui vari social network facendo intendere di aver deciso di non prendere parte al ritorno del gruppo. Il 10 dicembre 2020 \u00e8 stato annunciato che Paula Van Oppen non avrebbe fatto parte del nuovo progetto."}
{"id": "5020000", "revid": "237256", "url": "https://it.wikipedia.org/wiki?curid=5020000", "title": "Gregori Maximoff", "text": ""}
{"id": "5020003", "revid": "212348", "url": "https://it.wikipedia.org/wiki?curid=5020003", "title": "Bill Sarpalius", "text": "Biografia.\nNato a Los Angeles in una famiglia di origini lituane, da bambino Sarpalius visse come senzatetto insieme alla madre e ai fratelli per le strade di Houston. Successivamente si stabil\u00ec in un ranch per ragazzi ad Amarillo e si interess\u00f2 molto all'agricoltura, tanto da studiare imprenditoria agricola al college.\nEntrato in politica con il Partito Democratico, nel 1980 Sarpalius venne eletto all'interno della legislatura statale del Texas, dove rimase per otto anni. Nel 1988 si candid\u00f2 alla Camera dei Rappresentanti e riusc\u00ec a farsi eleggere deputato, venendo poi riconfermato nel 1990 e nel 1992. Nel 1994 chiese agli elettori un altro mandato, ma venne sconfitto dall'avversario repubblicano Mac Thornberry.\nDopo aver lasciato il Congresso, Sarpalius venne assunto al Dipartimento dell'Agricoltura dal Presidente Bill Clinton e in seguito intraprese l'attivit\u00e0 di lobbista."}
{"id": "5020004", "revid": "2016868", "url": "https://it.wikipedia.org/wiki?curid=5020004", "title": "Ella Henderson", "text": "Finalista della versione britannica di \"X Factor\" nel 2012, firma nello stesso anno un contratto con la Syco, la casa discografica gestita dall'ideatore del talent show, Simon Cowell.\nIl suo singolo di debutto, \"Ghost\", che ha anticipato l'album \"Chapter One\", \u00e8 stato pubblicato l'8 giugno del 2014 riuscendo a piazzarsi al primo posto della classifica dei singoli britannica.\nBiografia.\n1996-2011.\nElla nasce a Tetney, cittadina inglese del Lincolnshire, da Sean e Michelle Henderson. Sviluppa sin da giovane l'interesse per la moda, in particolare per quella vintage, cos\u00ec come quello per la musica, che mette in pratica cantando e suonando il pianoforte.\n2012: \"The X Factor\".\nNel 2012 si presenta alle audizioni per la nona edizione del talent show britannico The \"X Factor\", entrando a far parte della squadra delle ragazze, capitanata dalla cantante Tulisa Contostavlos.\nPur essendo da molti considerata la favorita per la vittoria finale, Ella conclude la sua partecipazione alla settima puntata, uscendo allo spareggio con James Arthur, vincitore finale della competizione, classificandosi al sesto posto. Lo stesso conduttore dello show, Dermot O'Leary, che l'anno successivo l'ha nominata miglior cantante mai presentatasi al talent, definisce l'eliminazione di Ella uno dei pi\u00f9 grandi shock nella storia del programma.\n2013 : \"Chapter One\".\nNel dicembre del 2012, durante un'apparizione televisiva, Ella afferma di aver firmato un contratto discografico con Sony Music Entertainment, notizia confermata il mese successivo da Simon Cowell, che specifica come il contratto sia stato concluso con la Syco, l'azienda gestita da lui stesso, insieme alla Sony. Nel 2013, la cantante partecipa a svariati show televisivi riproponendo spesso le migliori performance viste ad The X Factor (Regno Unito), oltre a realizzare dei video promozionali su YouTube, dove esegue varie cover.\nNel marzo del 2014 annuncia il suo album di debutto, \"Chapter One\", scritto dalla stessa Henderson assieme a professionisti di fama internazionali come Claude Kelly. Eg White, Salaam Remi, Babyface e TMS. Sempre in marzo, la cantante annuncia che il primo singolo estratto dall'album sar\u00e0 \"Ghost\", scritto assieme a Ryan Tedder. Le viene in seguito concessa la platea della prima semifinale di \"Britain's Got Talent\", uno degli show pi\u00f9 seguiti nel Regno Unito, per presentare la canzone il 26 maggio. Il brano ottiene un notevole successo commerciale, raggiungendo la vetta della classifica britannica. Da \"Chapter One\" vengono estratti anche i singoli \"Glow\", \"Yours\" e \"Mirror Man\". Nel 2015 collabora al singolo dei Sigma \"Glitterball\", estratto dall'album di debutto \"Life\", che raggiunge la posizione 4 nella classifica britannica. Collabora inoltre al singolo del produttore discografico norvegese Kygo \"Here for You,\" ottenendo un altro successo commerciale.\n2018: \" Licenziamento dalla Syco e nuova etichetta discografica \".\nNel gennaio 2018 la rivista inglese Digital Spy rivela che la Syco ha licenziato la cantante. Questo avviene dopo che Ella aveva annunciato di aver completato la realizzazione del suo secondo album, un progetto che avrebbe dovuto essere pubblicato proprio via Syco, e che in seguito a questa decisione viene cestinato.\nNell'agosto 2018 la cantante rivela su instagram che la nuova etichetta discografica con cui lavora \u00e8 la Atlantic Records, componente della Warner Music Group. Nei mesi successivi, Ella Henderson apre i concerti del gruppo di produttori Rudimental e collabora con il DJ Jax Jones nel singolo \"This Is Real,\" la sua prima pubblicazione dopo quasi 5 anni di assenza dalle scene musicali.\n2019: \" Glorious EP \".\nNel Novembre 2019 pubblica il suo primo EP \" Glorious EP \" contenente quattro nuove tracce. Sempre nel 2019 collabora con Jax Jones nel singolo \"This Is Real\", che raggiunge la posizione 9 nella classifica britannica: si tratta della prima top 10 di Henderson in 4 anni. Il 12 giugno 2020 pubblica il singolo \"Take Care Of You\". Il 2 ottobre 2020 pubblica il singolo \"Dream On Me\" in collaborazione con il DJ Roger Sanchez. Nel 2021 collabora con Tom Grennan nel singolo \"Let's Go Home Together,\" il quale raggiunge la posizione 10 della classifica britannica. Nel gennaio 2022 pubblica il singolo \"Brave\", che anticipa la pubblicazione del suo secondo album \"Everything I Didn't Say,\" in uscita l'11 marzo 2022."}
{"id": "5020005", "revid": "599013", "url": "https://it.wikipedia.org/wiki?curid=5020005", "title": "Claude Mattocks", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la Nazionale maltese ha giocato 16 partite dal 2003 al 2006."}
{"id": "5020006", "revid": "599013", "url": "https://it.wikipedia.org/wiki?curid=5020006", "title": "Carlo Mamo", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la Nazionale maltese ha esordito nel 2002."}
{"id": "5020007", "revid": "92723", "url": "https://it.wikipedia.org/wiki?curid=5020007", "title": "La scala di Schild", "text": "La scala di Schild (titolo originale \"Schild's Ladder\") \u00e8 un romanzo di fantascienza scritto da Greg Egan e pubblicato in originale nel 2001, in Italia nel 2004 da Arnoldo Mondadori Editore all'interno della Collana Urania.\nTrama.\nNella Stazione Mimosa, presso l'omonimo sistema stellare, \u00e8 stato creato il Silenziatore, un avanzatissimo laboratorio dotato di una schermatura totale contro ogni influenza esterna, ed \u00e8 questo l'unico posto dove Cass pu\u00f2 far eseguire il proprio ambizioso esperimento. Il probabile successo, che prevede la creazione di un tipo di vuoto assoluto, mai osservato prima, confermerebbe la correttezza della teoria fondamentale che ha permesso la fusione tra meccanica quantistica e relativit\u00e0 generale, da ventimila anni mai messa in seria discussione. Ma l'esperimento riesce al di l\u00e0 delle previsioni, mostrando un difetto nella teoria: il neo-vuoto si dimostra inaspettatamente stabile, espandendosi ed ingoiando tutta la realt\u00e0 circostante.\nSei secoli dopo, una comunit\u00e0 di scienziati lavora sul Rindler, un'astronave posizionata sul fronte in avanzamento costante dell'anomalia, alla ricerca della chiave per interpretarne il mistero. Se gli obiettivi immediati sono condivisi, e permettono il mantenimento di un'atmosfera collaborativa, non c'\u00e8 invece accordo sul modo di rapportarsi con questa presenza incombente. Secondo la fazione dei Conservatori sar\u00e0 necessario eliminarla, per fermare la distruzione gi\u00e0 in atto dei sistemi abitati ed un futuro di perenne nomadismo per gli esseri senzienti, mentre i Conciliatori sperano di poter trovare un modo di interagire con quella che \u00e8 una nuova realt\u00e0 fisica ancora da scoprire. E quando dopo molti fallimenti vengono finalmente ottenuti i primi risultati significativi, grazie a una radicale riformulazione dei paradigmi fisici, rivelatisi inadatti alla nuova realt\u00e0, e creando una prima rudimentale interazione, la posizione dei Conciliatori si rafforza. Nell'interno del neo-vuoto, a livelli infinitamente microscopici, sembra infatti esistere una forma di ecosistema, da cui viene trasmesso un messaggio difficile da ignorare: una sequenza di numeri primi. Ma proprio quando l'accordo tra le due fazioni sembra essere trovato, un gruppo di anacronauti, fanatici sostenitori di concezioni superate da molti millenni, riesce a sabotare il Rindler con un'azione suicida, facendolo esplodere con tutti gli occupanti. \nGli unici a riuscire a sottrarsi al disastro sono Tchicaya e Mariama, ricercatori cresciuti insieme sul comune pianeta di origine, poi separatisi ed ultimamente su posizioni discordanti. La situazione impone per\u00f2 la collaborazione, poich\u00e9 gli anacronauti hanno messo in azione i vermi di Planck, un sistema di attacco contro l'anomalia che i Conservatori avevano studiato come contromisura estrema. L'unico modo di impedire la progressione di questa minaccia \u00e8 di agire dall'interno, per cui i due scienziati decidono di inviare loro copie dentro questo nuovo universo, in modo da poter indagare direttamente la presenza di forme di vita. Ed \u00e8 esattamente quello che si ritrovano ad osservare una volta passato il confine tra le due realt\u00e0, scoprendo anche una forma di vita intelligente, che custodisce un costrutto risalente all'evento creatore di quell'universo. Gli scienziati di Mimosa avevano infatti creato a loro volta una loro copia, con gli stessi obiettivi di Tchicaya e Mariama, i quali riescono a stabilire un contatto con l'entit\u00e0 di Cass intrappolata dentro. Con il suo aiuto riescono ad ottenere la collaborazione degli abitanti dell'anomalia, e neutralizzare cos\u00ec la minaccia dei vermi di Planck. Ora che le due realt\u00e0 possono interagire, non esiste limite alle prospettive di sviluppo.\nAmbientazione.\nLa storia si svolge in un futuro in cui gli esseri umani hanno acquisito la capacit\u00e0 di rendersi indipendenti dalle strutture corporee, trasferendo la propria individualit\u00e0 sotto forma di dati, lasciando quindi alla scelta personale se mantenere o meno il legame con una componente fisica tangibile, che comunque pu\u00f2 essere distrutta e ricreata secondo necessit\u00e0. Questo ha comportato il raggiungimento di una sostanziale immortalit\u00e0, e permesso i viaggi interstellari, che vengono compiuti inviando i dati della persona in forma di raggi uv tra i sistemi abitati, colonizzati inizialmente tramite invio di sistemi terraformanti automatici. In questo contesto i concetti di spazio e tempo hanno cambiato radicalmente aspetto, in quanto il trasferimento tra sistemi avviene a velocit\u00e0 luce, richiedendo quindi anche secoli. Gli unici esseri umani tagliati fuori da questi sviluppi sono gli anacronauti, astronauti che millenni addietro lasciarono la Terra utilizzando motori a fusione nucleare, e che continuano il loro viaggio sdegnando le nuove tecnologie, di cui comunque hanno scarsa conoscenza, dati i rarissimi contatti con i sistemi abitati, dovuti alla lentezza del mezzo di propulsione."}
{"id": "5020009", "revid": "599013", "url": "https://it.wikipedia.org/wiki?curid=5020009", "title": "Jonathan Magri Overend", "text": "Carriera.\nClub.\nHa giocato nella massima serie del campionato maltese con varie squadre.\nNazionale.\nCon la Nazionale maltese ha giocato 5 partite nel 1998."}
{"id": "5020014", "revid": "2091899", "url": "https://it.wikipedia.org/wiki?curid=5020014", "title": "Classe Sigma", "text": "Sigma \u00e8 il nome di una famiglia di navi da guerra progettata e costruita con il concetto della modularit\u00e0 da Damen Schelde Naval Shipbuilding, un cantiere navale olandese con sede a Flessinga.\nIl concetto della Modularit\u00e0.\nIl concetto della modularit\u00e0 consiste nella possibilit\u00e0 di modellare una piattaforma a seconda delle esigenze del cliente (fino ad un certo punto) tuttavia, il concetto \u00e8 molto vasto ed include ben tre metodi differenti:\nIl principio della modularit\u00e0 oramai si sta affermando con sempre maggior enfasi nel campo della realizzazione di unit\u00e0 militari, riscuotendo nel corso degli anni duemila un crescente interesse da parte di molte marine militari grazie ai vantaggi che tale principio pu\u00f2 offrire:\nVantaggi\nSvantaggi\nTali svantaggi possono essere superati grazie alle moderne tecniche di progettazione e costruzione.\nProgetto.\nIl progetto denominato Sigma (Ship Integrated Geometrical Modularity Approach) \u00e8 in grado di offrire un'ampia gamma di unit\u00e0 con caratteristiche e dimensioni differenti in base alle esigenze del cliente.\nDa una piattaforme di 50,4 metri di lunghezza e un dislocamento di 450 tonnellate (modello di partenza base), si pu\u00f2 passare ad una piattaforme di 148 metri di lunghezza e un dislocamento di 5000 tonnellate, semplicemente aggiungendo dei moduli standard lunghe 7,2 metri, con una larghezze che va dai 9 ai 15 metri, cos\u00ec facendo \u00e8 possibile ottenere una gamma di unit\u00e0 navali che va dai pattugliatori oceanici alle corvette, fino ad arrivare alle fregate.\nA differenza della famiglia MEKO che lascia inalterata la piattaforma, dove quest'ultima viene usata semplicemente come \u2018contenitore\u2019 da riempire a seconda della necessit\u00e0 con dei moduli standardizzati, la Sigma invece sfrutta il principio opposto in quanto \u00e8 la piattaforma stessa che subisce maggior trasformazioni. \nPropulsione.\nAnche qui la Damen ha lasciato spazio a diverse opzioni: si possono avere da 2 a 4 diesel oppure da 4 a 6 diesel-generatori per una configurazione con motori elettrici o, in alternativa, turbine a gas. Ognuna di questi configurazione pu\u00f2 essere associata ad una delle due opzioni, la prima \u00e8 quella di 2 eliche a passo fisso o variabile, mentre la seconda opzione \u00e8 quella di \"water-jet\" idrogetti.\nLe varie versioni della Sigma.\nNota: CODOE (Combined Diesel or electric - Combinato diesel o elettrico)"}
{"id": "5020015", "revid": "1992529", "url": "https://it.wikipedia.org/wiki?curid=5020015", "title": "Proverbi giapponesi", "text": "\"Kotowaza\".\nUn \u201cproverbio giapponese\u201d (\u8afa, \u3053\u3068\u308f\u3056 \"kotowaza\") pu\u00f2 prendere la forma di:\nBench\u00e9 \u201cproverbio\u201d e \u201cdetto\u201d sono praticamente sinonimi, lo stesso non si pu\u00f2 dire riguardo a \u201cfrase idiomatica\u201d e \u201cidioma a quattro caratteri\u201d. Non tutti i \"kan'y\u014dku\" e gli \"yojijukugo\" sono proverbiali. Per esempio, il \"kan'y\u014dku\" \u201c\u72d0\u306e\u5ac1\u5165\u308a\u201d (\"kitsune no yomeiri\" \u2013 letteralmente: \u201cun matrimonio di una volpe\u201d; significa: pioggia a ciel sereno) e lo \"yojijukugo\" \u201c\u5c0f\u6625\u65e5\u548c\u201d (\"koharubiyori\" \u2013 letteralmente: \u201cpiccolo clima primaverile\u201d; significa: Estate di San Martino, un caldo simile al clima primaverile, dopo le gelate del primo periodo invernale) non sono proverbi. Per essere considerato un proverbio, una parola o una frase deve esprimere una verit\u00e0 comune o saggezza; non pu\u00f2 essere un mero sostantivo.\nUso.\nI proverbi giapponesi di uso comune, per brevit\u00e0, spesso citano solamente la prima parte della frase. Per esempio, si potrebbe dire , \u201cuna rana in un pozzo\u201d, per riferirsi al proverbio , \u201cuna rana in un pozzo non pu\u00f2 concepire l'oceano\u201d, una metafora sulla visione ristretta del mondo data da un'esperienza limitata della realt\u00e0. Mentre i proverbi in italiano sono composti tipicamente da frasi, ad esempio \u201cprendere due piccioni con una fava\u201d, gli giapponesi, presi in prestito dal cinese, trasmettono il concetto con una parola: , \u201cuna pietra, due uccelli\u201d.\nIl grande impiego di proverbi permette alla lingua giapponese di essere concisa. Testimonianze possono essere ritrovate nei \"manga\" e negli \"anime\" giapponesi, ma anche nei programmi di notizie, di cultura e nelle fiction.\nOrigine.\nPoich\u00e9 la tradizione culturale giapponese \u00e8 stata legata all'agricoltura, molto proverbi giapponesi derivano da pratiche e costumi agricoli. Alcuni provengono dal gioco da tavola \"Go\" (e.g., \"fuseki wo utsu\" \u5e03\u77f3\u3092\u6253\u3064 \u201cgiocare l'apertura/il \"fuseki\"/la strategia iniziale\u201d simile all'italiano \u201cchi ben comincia \u00e8 a met\u00e0 dell'opera\u201d. Significa: guardando al quadro generale prepararsi al futuro gi\u00e0 da adesso), la cerimonia de t\u00e8 (e.g. \"Ichi-go ichi-e\" \u4e00\u671f\u4e00\u4f1a \"un tempo, un incontro\" simile all'italiano \u201cil tempo perduto mai non si riacquista\u201d), e dal Buddismo.\nMolti idiomi a quattro caratteri provengono dalla filosofia cinese scritta in cinese classico, in particolare i \u201cDialoghi\u201d di Confucio (\u4e95\u306e\u4e2d\u306e\u86d9 una rana in un pozzo, \u00e8 un proverbio classico cinese di \"Zhu\u0101ngz\u01d0\".)\nListe di proverbi giapponesi si possono trovare in inglese su e ."}
{"id": "5020016", "revid": "729019", "url": "https://it.wikipedia.org/wiki?curid=5020016", "title": "Battaglia di Flers-Courcelette", "text": "La battaglia di Flers-Courcelette venne combattuta tra il 15 e il 22 settembre 1916, nell'ambito degli eventi della pi\u00f9 ampia battaglia della Somme della prima guerra mondiale: truppe dell'Impero britannico, comprendenti reparti britannici, canadesi, neozelandesi e indiani, assalirono la linea tedesca nella zona compressa tra i villaggi di Flers e Courcelette, nella Francia settentrionale; lo sperato sfondamento delle linee di difesa nemiche non fu raggiunto dai britannici, che tuttavia guadagnarono un po' di terreno ottenendo una penetrazione di 2,3-3,2 chilometri di profondit\u00e0 su un fronte di 11 chilometri.\nLa battaglia \u00e8 ricordata, oltre che per il debutto operativo sul fronte occidentale dei reparti neozelandesi, anche per il primo impiego in battaglia del carro armato: una cinquantina di carri britannici Mark I appoggiarono l'attacco iniziale degli Alleati, anche se non ottennero grandi risultati.\nAntefatti.\nDopo l'inizio dell'offensiva anglo-francese sul fronte del fiume Somme il 1\u00ba luglio 1916, le forze del generale Douglas Haig tentarono in tutti i modi di sfondare le difese tedesche in Francia attraverso una serie di assalti di fanteria, al fine di aprire un varco attraverso cui far passare la cavalleria per tornare a una guerra di movimento, abbandonando la staticit\u00e0 della guerra di trincea che ormai caratterizzava le operazioni sul fronte occidentale. I primi assalti britannici del 1\u00ba-13 luglio (battaglia di Albert) e del 14-17 luglio (battaglia del crinale di Bazentin) consentirono loro di guadagnare un po' di terreno, ma al prezzo di pesanti perdite e senza riuscire a spezzare le difese dei tedeschi, trincerati su una serie di alture dominanti; lo scontro si trasform\u00f2 ben presto in una dura battaglia di logoramento.\nAi primi di settembre, dopo che con una serie di sanguinosi attacchi erano stati espugnati i villaggi di Guillemont e Ginchy, le truppe di Haig tenevano un fronte quasi rettilineo che correva per 12 chilometri in direzione nord-ovest. Incoraggiato da una serie di successi riportati dagli alleati francesi pi\u00f9 a sud, dove in un attacco nei pressi di Chaulnes erano stati conquistati cinque chilometri di trincee tedesche e fatti 7.000 prigionieri nei reparti nemici, il comandante britannico prepar\u00f2 una nuova offensiva da attuarsi per la met\u00e0 del mese: facendo perno sulla Reserve Army del generale Hubert Gough, schierata sulla sinistra, la Quarta armata britannica del generale Henry Rawlinson doveva sferrare un assalto frontale contro le difese tedesche tra Morval e Le Sars, in concomitanza con una nuova offensiva francese tra Combles e la Somme e con lo scopo finale di isolare e conquistare la stessa Combles; se l'attacco avesse avuto esito positivo, l'azione doveva essere estesa pi\u00f9 a fondo, procedendo verso nord alla volta di Courcelette e Martinpuich.\nPer l'attacco iniziale furono schierate otto divisioni di fanteria con altre due in riserva, pronte a estendere l'offensiva in caso di successo; inoltre, i britannici decisero di impiegare nell'azione i loro primi carri armati Mark I appena arrivati al fronte: macchine lente e sgraziate, ma capaci di travolgere gli sbarramenti di filo spinato e di resistere al fuoco delle mitragliatrici nemiche, i Mark I erano al loro debutto operativo, anche se Haig aveva richiesto il loro impiego fin dal primo assalto del 1\u00ba luglio precedente. Per la met\u00e0 di settembre 60 dei 150 carri costruiti erano stati trasportati al fronte, e Rawlinson ricevette frettolose istruzioni per includerli nel piano di battaglia: contravvenendo alle opinioni dei loro progettisti, i carri furono subito schierati in prima linea nonostante il poco tempo per metterli a punto e i numerosi difetti meccanici riscontrati, su un terreno poco adatto al loro impiego e frazionati in gruppetti di due o tre mezzi per appoggiare le formazioni di fanteria, invece che essere radunati per un'azione di sfondamento in massa.\nLa battaglia.\nSchierato sul fianco sinistro alla congiunzione tra le armate di Gough e Rawlinson e al suo debutto operativo nel conflitto, il Canadian Corps del generale Julian Byng inizi\u00f2 l'offensiva il 15 settembre partendo dalle rovine del villaggio di Pozi\u00e8res: la 2nd Canadian Division avanz\u00f2 in un arco da nord a nord-est verso le rovine fortificate del villaggio di Courcelette, guadagnando terreno nei campi a ovest del centro abitato. I canadesi ottennero buoni risultati nel corso del loro primo assalto del 15 settembre, avanzando approssimativamente di 2 chilometri e conquistando i loro obiettivi primari intorno a Courcelette; il villaggio stesso fu conquistato dai reparti del 25th Battalion (Nova Scotia Rifles) e dai franco-canadesi del Royal 22e R\u00e9giment (\"The Van Doors\"), che resistettero poi per quattro giorni ai decisi contrattacchi tedeschi nonostante fossero rimasti tagliati fuori dai rifornimenti di cibo e acqua.\nL'armata di Rawlinson ottenne buoni risultati al centro, dove il XV Corpo d'armata avanz\u00f2 rapidamente: il villaggio di Martinpuich fu espugnato dalla 15th (Scottish) Infantry Division mentre Flers cadde nelle mani della 41st Division entro le 10:00, ma questi erano ancora a pi\u00f9 di 1.800 metri di distanza dai pi\u00f9 importanti obiettivi finali dell'attacco, previsti nei villaggi fortificati di Gueudecourt e Lesb\u0153ufs che si trovava ancora pi\u00f9 a est. A sinistra, il III Corpo d'armata conquist\u00f2 con la 47th (1/2nd London) Division i resti del Bosco Alto (\"High Wood\"), duramente conteso dai due schieramenti nei precedenti due mesi di scontri, mentre la New Zealand Division cattur\u00f2 nel corso di 30 minuti di pesanti combattimenti alcune importanti posizioni fortificate poste tra il bosco e il villaggio di Flers.\nFu sulla destra di Rawlinson, dove Haigh sperava di aprire il varco per la sua cavalleria, che l'attacco britannico fall\u00ec: il XIV corpo d'armata si scontr\u00f2 con le difese di una vasta ridotta fortificata tedesca nota come \"il Quadrilatero\" e posta a ovest di Ginchy, che a causa delle pessime condizioni meteo non era stata rilevata dalla ricognizione aerea che aveva preceduto l'assalto; il fuoco dell'artiglieria britannica aveva lasciato quasi intatte le trincee tedesche, e le due divisioni del XIV Corpo (la 56th (London) Division e la 6th Infantry Division) subirono pesanti perdite quando le assalirono. La 6th Division espugn\u00f2 infine il \"Quadrilatero\" il 18 settembre dopo quattro giorni di pesanti combattimenti, permettendo alla Guards Division di avanzare per 1.800 metri nel fronte tedesco prima di essere bloccata in vista del suo obiettivo finale, il villaggio fortificato di Lesb\u0153ufs.\nConseguenze.\nQuando gli ultimi scontri terminarono il 22 settembre, i britannici erano avanzati con una profondit\u00e0 di 2,3-3,2 chilometri su un fronte lungo 11 chilometri; erano state conquistate alcune importanti alture dominanti, ma lo sperato sfondamento delle difese tedesche non era stato ottenuto. Questo limitato successo era stato ottenuto dai britannici al prezzo di 29.376 tra morti e feriti: la 15th Division ebbe 1.854 perdite, la 50th Division 1.207, la 47th Division 4.000, la divisione neozelandese 2.580, la 41st Division 3.000, la 14th Division 4.500, la Guards Division 4.150, la 6th Division 3.600 e la 56th Division 4.485. Il 25 settembre un grande attacco anglo-francese, inizialmente progettato per il 21 ma poi posposto, costrinse i tedeschi a evacuare Combles e ristabil\u00ec la situazione sul fianco destro di Rawilnson; Haig continu\u00f2 per altri due mesi con i suoi assalti, ma l'arrivo anticipato delle piogge autunnali trasform\u00f2 il campo di battaglia in un pantano e questo, unito alla resistenza tedesca sempre pi\u00f9 vigorosa, port\u00f2 solo a conquiste irrisorie pagate a un prezzo altissimo per gli attaccanti.\nIl debutto operativo del carro armato fu un fallimento: dei 49 carri inviati al fronte il 15 settembre, solo 32 riuscirono effettivamente a partire all'assalto e di questi 14 furono fermati da avarie o si \"arenarono\" nei crateri aperti dall'artiglieria, mentre altri 9 non riuscirono a tenere il passo della fanteria; i mezzi diedero un utile contributo alla conquista di Flers e in generale provocarono un certo panico tra i difensori tedeschi, ma in definitiva l'effetto sorpresa di questa nuova arma fu sprecato in un'azione con scarse probabilit\u00e0 di successo e conseguendo solo modesti guadagni. Se non altro, l'azione di Flers-Courcelette mise in luce i difetti di progettazione del Mark I e ispir\u00f2 lo sviluppo di nuove tattiche di impiego dei mezzi corazzati, che infatti divennero molto pi\u00f9 determinanti nelle ultime fasi del conflitto"}
{"id": "5020026", "revid": "74419", "url": "https://it.wikipedia.org/wiki?curid=5020026", "title": "Due teste senza cervello", "text": ""}
{"id": "5020032", "revid": "767487", "url": "https://it.wikipedia.org/wiki?curid=5020032", "title": "Jason Dawe", "text": "Biografia.\nNato in Cornovaglia in Inghilterra nel 4 maggio 1967 Jason Dawe ha lavorato in diverse concessionarie di auto e come insegnante, sempre nel settore automobilistico. Nel 2002 quando venne rilanciato il programma televisivo Top Gear, Dawe divenne co-presentatore insieme a Jeremy Clarkson e Richard Hammond, il suo compito era di trovare le migliori occasioni di auto nuove o usate mentre gli altri due co-presentatori recensivano supercar e svolgevano delle sfide automobilistiche. Dalla stagione successiva per\u00f2 venne sostituito da James May.\nDawe \u00e8 un giornalista che pubblica articoli automobilistici sul The Sunday Times, i suoi articoli riguardano le auto nuove e usate. Oltre a pubblicare articoli registra anche delle video recensioni insieme al collega Nick Rufford. Scrive inoltre per altre riviste automobilistiche e spesso \u00e8 ospite di trasmissioni radio e TV automobilistiche.\nDawe ha anche presentato \"Used Car Roadshow\" insieme a Penny Mallory, trasmessa da Men &amp; Motors su ITV4."}
{"id": "5020034", "revid": "212348", "url": "https://it.wikipedia.org/wiki?curid=5020034", "title": "Jack Fields", "text": "Biografia.\nNato in un sobborgo di Houston, Fields si laure\u00f2 in legge e lavor\u00f2 nel settore privato per diversi anni, fin quando entr\u00f2 in politica con il Partito Repubblicano.\nNel 1980 si candid\u00f2 alla Camera dei Rappresentanti e riusc\u00ec a sconfiggere di misura il deputato democratico Robert C. Eckhardt, in carica da quattordici anni. Successivamente venne riconfermato per altri sette mandati, finch\u00e9 nel 1996 annunci\u00f2 il suo ritiro dalla politica attiva. Tre anni prima, Fields si era candidato al Senato per un'elezione speciale indetta al fine di assegnare il seggio lasciato da Lloyd Bentsen, ma non era riuscito ad accedere al ballottaggio, che era poi stato vinto da Kay Bailey Hutchison.\nDopo aver lasciato il Congresso, Fields entr\u00f2 nel mondo degli affari e divenne membro di vari consigli di amministrazione."}
{"id": "5020035", "revid": "767487", "url": "https://it.wikipedia.org/wiki?curid=5020035", "title": "Lino De Petrillo", "text": "Biografia.\nSuo figlio Alessio dopo aver giocato con l'Empoli in Serie A (senza per\u00f2 esordire in massima serie) e in Serie C con varie squadre, \u00e8 diventato a sua volta un allenatore ed ha guidato varie squadre in Serie C1 e in Serie C2 e la Primavera del Pisa.\nCarriera.\nGiocatore.\nDopo aver militato in IV Serie con il San Vito Benevento, ha giocato per due anni nel e per tre anni nel Pisa in Serie C, dal 1961 al 1964, indossando per l'intero periodo la fascia da capitano e mettendo a segno un totale di 4 gol in 105 partite giocate con la maglia neroazzurra; successivamente ha vestito la maglia del Forl\u00ec in Serie C.\nAllenatore.\nGli inizi in Serie D e la Serie C all'Olbia.\nInizia la carriera da allenatore nella stagione 1967-1968, nella quale subentra a stagione in corso sulla panchina del Le Signe nel campionato di Serie D. L'anno seguente allena invece il Tempio, con cui ottiene un settimo posto in classifica nel massimo campionato dilettantistico (che gli vale anche la vittoria della Coppa Cossu-Mariotti); continua ad allenare in Serie D anche nella stagione 1969-1970, nella quale chiude ancora al settimo posto in classifica alla guida dell'Alghero. Rimane in Sardegna anche nei tre anni successivi, nei quali ottiene tre salvezze consecutive sulla panchina dell'Olbia, squadra militante in Serie C.\nNocerina e Potenza.\nNel 1973 viene ingaggiato dalla Nocerina, con cui ottiene un quarto posto in classifica in Serie C nella stagione 1973-1974. A fine anno scende in Serie D dopo quattro anni di professionismo per allenare il Potenza, chiamato dal presidente dei lucani Nino Somma. La squadra si mantiene fin dalle prime giornate in testa alla classifica, con un vantaggio di diversi punti sulle principali inseguitrici (Ischia, Juve Stabia e Lavello) che inizia a diminuire nel girone di ritorno anche a causa di una squalifica del campo della durata di sei giornate fino all'aggancio da parte della Juve Stabia ad una giornata dalla fine; nell'ultima giornata va in scena lo scontro diretto con le \"Vespe\", che termina sul punteggio di 1-1 e rende necessario uno spareggio per decretare la vincitrice del campionato; la gara si gioca il 1\u00ba giugno 1975 a Bari, e si conclude con un 1-0 dopo i tempi supplementari per la squadra del capoluogo lucano.\nRitorno in Serie C e promozioni con Potenza e Catania.\nA fine stagione De Petrillo lascia il Potenza e passa al Campobasso, con cui nella stagione 1975-1976 ottiene un sesto posto in classifica in Serie C; rimane nei molisani anche nella stagione 1976-1977, nella quale viene esonerato a stagione in corso. Nell'estate del 1977 fa ritorno dopo due anni al Potenza, con cui ottiene un terzo posto in classifica in Serie D; complice la riforma dei campionati con la nascita della Serie C2, il piazzamento \u00e8 sufficiente per far promuovere i rossoblu nella nuova categoria. Dopo un subentro alla tredicesima giornata a Nicola Trimarchi (che aveva a sua volta sostituito Adelchi Brach) in Serie C2 con il Messina, il tecnico campano nella stagione 1979-1980 va ad allenare il Catania, squadra militante in Serie C1. Con gli etnei vince il campionato piazzandosi davanti al Foggia e conquistando cos\u00ec la promozione in Serie B, categoria in cui viene riconfermato per la stagione 1980-1981, salvo poi essere esonerato a campionato in corso. Dopo l'esonero va al Benevento, finendo la stagione alla guida della squadra sannita nel campionato di Serie C1.\nGli anni in terza e quarta serie.\nDopo l'addio al Benevento viene ingaggiato dalla Lucchese, squadra di Serie C2, che nella stagione 1981-1982 si piazza al quarto posto in classifica; in seguito siede sulla panchina del Cosenza, dove ottiene un sesto posto in Serie C1 e vince la Coppa Anglo-Italiana nella stagione 1982-1983 e viene esonerato a campionato in corso l'anno successivo, nel quale poi la squadra con in panchina Gian Piero Ghio si piazzer\u00e0 al settimo posto in classifica. Nella stagione 1984-1985 inizia la stagione senza squadra, salvo poi subentrare a Giuseppe Caramanno sulla panchina della Nocerina in Serie C1; a fine anno la squadra arriva diciottesima in classifica e retrocede in Serie C2. De Petrillo rimane inattivo per tutta la stagione 1985-1986, mentre nella Serie C1 1986-1987 viene ingaggiato a stagione in corso dal Sorrento, con cui dal 9 novembre 1986 al 14 dicembre 1986 allena per sei partite con un bilancio di una vittoria e cinque sconfitte e con la squadra che a fine anno retrocede in Serie C2.\nGli ultimi anni di carriera.\nNella stagione 1987-1988 subentra a stagione in corso sulla panchina dell'Atletico Catania, con cui ottiene una tranquilla salvezza in Serie C2; dopo un altro anno di inattivit\u00e0 nella stagione 1989-1990 scende per la terza volta in carriera in Serie D dopo pi\u00f9 di dieci anni consecutivi di professionismo, e alla guida dell'Enna vince il campionato conquistando una promozione in Serie C2. I gialloverdi lo confermano in panchina anche per il successivo campionato di Serie C2, che si conclude con un suo esonero e con una retrocessione e successivo fallimento della societ\u00e0 siciliana. Nella stagione 1991-1992 inizia la stagione con il Trapani, ottenendo un pareggio con il Marsala ed una sconfitta interna contro il Mazara in Coppa Italia e un pareggio contro l'Aversa nella prima giornata di campionato; in seguito alla sconfitta per 5-1 nel derby con il Marsala della seconda giornata di campionato viene esonerato e sostituito da Ignazio Arcoleo. Dal 1992 al 1997 De Petrillo rimane senza panchina, e termina la carriera da allenatore nel 1998 all'et\u00e0 di 64 anni dopo aver guidato per una stagione i calabresi del Rende nel Campionato Nazionale Dilettanti."}
{"id": "5020042", "revid": "110157", "url": "https://it.wikipedia.org/wiki?curid=5020042", "title": "Live at the Fillmore East 10/3/70", "text": "Live at the Fillmore East 10/3/70 \u00e8 un album live di Johnny Winter, pubblicato dalla Collectors Choice Records nel 2010. Il disco fu registrato il 3 ottobre del 1970 al Fillmore East di New York City, New York (Stati Uniti)."}
{"id": "5020043", "revid": "123213157", "url": "https://it.wikipedia.org/wiki?curid=5020043", "title": "Fiat Abarth 1000SP", "text": "La Fiat Abarth 1000SP \u00e8 una vettura da competizione realizzata dalla Abarth nel 1966.\nSviluppo.\nLa vettura venne realizzata dall'ingegner Mario Colucci, sulla meccanica della Fiat 600 ampiamente modificata, per partecipare alle gare riservate alle vetture sportive Gruppo 6. Ne furono costruiti per questo motivo 50 esemplari stradali per ottenere l'omologazione alle corse.\nTecnica.\nLa vettura \u00e8 dotata di un telaio di tipo tubolare in acciaio e di un propulsore 4 cilindri in linea DOHC da 105 CV di potenza con testata bialbero, posto in posizione centrale in grado di spingere la vettura fino ad una velocit\u00e0 massima di 230 km/h. Tale propulsore era fornito di due carburatori Weber 40 DCOE, mentre la lubrificazione era a carter umido con un filtro d'olio separato. Il cambio era manuale a cinque velocit\u00e0. Il frontale del mezzo venne particolarmente affilato per consentire un buon afflusso di aria attraverso due aperture che conducevano ai radiatori dell'acqua. Le sospensioni nella sezione anteriore erano dotati di quadrilateri sovrapposti, barre stabilizzatrici, molle ad elica e ammortizzatori telescopici, mentre nella sezione posteriore trovavano posto bracci tubolari oscillanti, barre stabilizzatrici, molle ad elica e ammortizzatori telescopici. La carrozzeria era in materiale plastico per alleggerire il peso complessivo.\nAttivit\u00e0 sportiva.\nLa prima corsa della 1000SP fu la Coppa dell Collina di Pistoia del 1966, dove giunse quinta pilotata da Anzio Zucchi. Successivamente ottenne la vittoria di classe e il terzo posto assoluto nella 500 km del Nurburgring con il pilota Hans Hermann. Altro risultato di nota furono la vittoria di classe nella salita Aosta Pila con Leo Cella.\nNe 1968, dopo aver ottenuto l'omologazione al Gruppo 6, la 1000SP ottenne la vittoria di classe nella salita Stellavena-Boscochiesanuova condotta da Paolo Lado e la prima posizione alla 1000 km di Monza, gara valida per il Mondiale Marche. Da esso seguirono numerosi altri successi nazionali e internazionali."}
{"id": "5020044", "revid": "1687355", "url": "https://it.wikipedia.org/wiki?curid=5020044", "title": "Tara Moore", "text": "Carriera.\nJunior.\n\u00c8 stata allenata da Nick Bollettieri presso la \"Nick Bollettieri Tennis Academy\" a partire dal 2002.\nA livello giovanile il risultato pi\u00f9 importante \u00e8 stato il quarto di finale raggiunto a Wimbledon 2010, dove \u00e8 stata eliminata dalla connazionale Laura Robson.\nProfessionista.\nPartecipa principalmente al Circuito ITF, in cui \u00e8 riuscita a vincere 9 titoli in singolare e 17 nel doppio femminile; negli Slam ha disputato tre edizioni di Wimbledon, senza tuttavia riuscire a superare il primo turno."}
{"id": "5020051", "revid": "125361927", "url": "https://it.wikipedia.org/wiki?curid=5020051", "title": "Stazione di Carbonin-Misurina", "text": "La stazione di Carbonin (in tedesco \"Bahnhof Schluderbach\") sorgeva lungo la ferrovia delle Dolomiti a servizio degli abitati di Carbonin e di Misurina presso il \"ponte della Marogna\". Inaugurata nel 1921, venne chiusa il 23 marzo 1962.\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a costruire l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea venne attivata il 15 giugno del 1921 sotto la direzione militare che dur\u00f2 fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio della linea, della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale. Nel secondo dopoguerra il clima appariva tuttavia non favorevole al trasporto ferroviario, anche a causa della nascente motorizzazione privata: anche a seguito di un incidente avvenuto ad Acquabona, dal 3 dicembre 1961 si decise di collegare Dobbiaco con Cortina con un servizio di autobus. Il servizio ferroviario fu parzialmente ripreso il 30 dello stesso mese, per cessare definitivamente su tale tratta il 23 marzo 1962 portando alla soppressione della stazione di Carbonin.\nIl tracciato della ferrovia fra Dobbiaco e Cortina venne in seguito riutilizzato come percorso di sci da fondo in inverno e pista ciclabile in estate.\nStrutture e impianti.\nLa stazione, posta all'altezza di 1455 metri, disponeva di 3 binari. Fu demolita a fine anni 70 per motivi di sicurezza della struttura, luogo di frequentazione dei giovani provenienti dalla vicina colonia che vi abbandonavano bottiglie e rifiuti in generale dopo i fal\u00f2 (abitudine peraltro continuata anche dopo la demolizione). Identica anche se leggermente pi\u00f9 piccola \u00e8 la stazione di Ospitale, abbandonata e ancora integra."}
{"id": "5020052", "revid": "182193", "url": "https://it.wikipedia.org/wiki?curid=5020052", "title": "Stazione di Cimabanche", "text": "La stazione di Cimabanche era una stazione posta lungo la ferrovia delle Dolomiti, di cui costituiva la localit\u00e0 a maggiore altitudine, 1529 metri sul livello del mare. Situata nei pressi del confine fra Veneto e Alto Adige, fu inaugurata nel 1921 e venne soppressa il 23 marzo 1962..\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale. Nel secondo dopoguerra il clima appariva tuttavia non favorevole al trasporto ferroviario, anche a causa della nascente motorizzazione privata: anche a seguito di un incidente avvenuto ad Acquabona, dal 3 dicembre 1961 si decise di collegare Dobbiaco con Cortina con un servizio di autobus; il servizio ferroviario fu parzialmente ripreso il 30 dello stesso mese, per cessare definitivamente su tale tratta il 23 marzo 1962 comportando la soppressione della stazione.\nIl tracciato della ferrovia fra Dobbiaco e Cortina venne in seguito riutilizzato come percorso di sci da fondo in inverno e pista ciclabile in estate."}
{"id": "5020056", "revid": "287204", "url": "https://it.wikipedia.org/wiki?curid=5020056", "title": "Club de B\u00e1squetbol Huracanes de Tampico", "text": "Gli Huracanes de Tampico sono una societ\u00e0 cestistica con sede a Tampico, in Messico. Fondati nel 2009, gioca nella Liga Nacional de Baloncesto Profesional.\nDisputano le partite interne nel Expo Tampico, che ha una capacit\u00e0 di 3.200 spettatori."}
{"id": "5020057", "revid": "729019", "url": "https://it.wikipedia.org/wiki?curid=5020057", "title": "Stazione di Pieve di Cadore-Sottocastello", "text": "La stazione di Pieve di Cadore-Sottocastello sorgeva lungo la ferrovia delle Dolomiti a servizio di Sottocastello, frazione di Pieve di Cadore. Inaugurata nel 1921, venne chiusa nel 1964 assieme a ci\u00f2 che restava della linea. Era all'altitudine m 830 .\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea, e con essa la stazione di Pieve di Cadore-Sottocastello, venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nLa stazione venne infine soppressa contestualmente alla chiusura della Calalzo-Cortina, avvenuta il 17 maggio 1964."}
{"id": "5020058", "revid": "300067", "url": "https://it.wikipedia.org/wiki?curid=5020058", "title": "Huracanes de Tampico", "text": ""}
{"id": "5020059", "revid": "287204", "url": "https://it.wikipedia.org/wiki?curid=5020059", "title": "Club de B\u00e1squetbol Lechugueros de Le\u00f3n", "text": "I Lechugueros de Le\u00f3n sono una societ\u00e0 cestistica con sede a Le\u00f3n, in Messico. Fondati nel 1971, giocano nella Liga Nacional de Baloncesto Profesional.\nDisputano le partite interne nel Gimnasio del Estado de Sonora, che ha una capacit\u00e0 di 4.590 spettatori."}
{"id": "5020061", "revid": "1342115", "url": "https://it.wikipedia.org/wiki?curid=5020061", "title": "Giuseppe Fassino", "text": "Biografia.\nEsponente del Partito Liberale Italiano, viene eletto consigliere (nella circoscrizione di Cuneo) alle elezioni regionali in Piemonte del 1970, ricoprendo anche il ruolo di vice-presidente del Consiglio Regionale dal 1973 al 1975.\nAlle elezioni politiche del 1979 viene eletto al Senato, confermando il seggio a Palazzo Madama anche dopo le elezioni del 1983 e del 1987. \nRicopre il ruolo di Sottosegretario di Stato alla Pubblica istruzione e poi alla Difesa in vari Governi dai primi anni Ottanta fino a inizio anni Novanta."}
{"id": "5020062", "revid": "729019", "url": "https://it.wikipedia.org/wiki?curid=5020062", "title": "Stazione di Valle di Cadore", "text": "La stazione di Valle di Cadore sorgeva lungo la ferrovia delle Dolomiti a servizio dell'omonimo abitato. Inaugurata nel 1921, venne chiusa nel 1964 assieme a ci\u00f2 che restava della linea.\nEra all'altitudine m 858 .\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea, e con essa la stazione di Valle di Cadore, venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nLa stazione venne infine soppressa contestualmente alla chiusura della Calalzo-Cortina, avvenuta il 17 maggio 1964."}
{"id": "5020066", "revid": "729019", "url": "https://it.wikipedia.org/wiki?curid=5020066", "title": "Stazione di Tai di Cadore", "text": "La stazione di Tai di Cadore sorgeva lungo la ferrovia delle Dolomiti a servizio dell'omonima frazione di frazione di Pieve di Cadore. Inaugurata nel 1921, venne chiusa nel 1964 assieme a ci\u00f2 che restava della linea. Era all'altitudine m 837 .\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea, e con essa la stazione di Tai di Cadore, venne attivata il 15 giugno del 1921 sotto la direzione militare fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nLa stazione venne infine soppressa contestualmente alla chiusura della Calalzo-Cortina, avvenuta il 17 maggio 1964."}
{"id": "5020068", "revid": "300067", "url": "https://it.wikipedia.org/wiki?curid=5020068", "title": "Lechugueros de Le\u00f3n", "text": ""}
{"id": "5020071", "revid": "28592", "url": "https://it.wikipedia.org/wiki?curid=5020071", "title": "Museo Ermitage", "text": ""}
{"id": "5020072", "revid": "1305772", "url": "https://it.wikipedia.org/wiki?curid=5020072", "title": "Blairstown (New Jersey)", "text": "Blairstown \u00e8 una township nella Contea di Warren, nello Stato del New Jersey. Secondo il censimento del 2010, la sua popolazione \u00e8 di 5.967 abitanti. con un incremento di 220 persone (+3,8%) rispetto ai 5.747 conteggiati nel censimento del 2000, il quale aveva un incremento di 416 persone (+7,8%) rispetto ai 5.331 conteggiati nel censimento del 1990.\nBlairstown divenne una township tramite atto di legge il 14 aprile 1845 da una porzione di Knowlton.\nGeografia fisica.\nSecondo lo United States Census Bureau, la township ha una superficie totale di 31,704 miglia quadrate (82,112\u00a0km\u00b2), delle quali 30,817 miglia quadrate (79,816\u00a0km\u00b2) di terra e 887 miglia quadrate (2,297\u00a0km\u00b2) di acqua. La township \u00e8 situata nella Kittatinny Valley che \u00e8 una sezione della Great Appalachian Valley che si estende per 700 miglia (1.100\u00a0km) dal Canada all'Alabama.\nGoverno.\nGoverno locale.\nBlairstown ha una forma di governo tipica delle township, con un comitato costituito da cinque membri. I membri del Comitato restano in carica per tre anni. Nel corso di una riunione che si tiene ogni anno durante la prima settimana di gennaio, i membri del Comitato eleggono nel loro seno un sindaco e un vicesindaco."}
{"id": "5020073", "revid": "729019", "url": "https://it.wikipedia.org/wiki?curid=5020073", "title": "Stazione di San Vito di Cadore", "text": "La stazione di San Vito di Cadore sorgeva lungo la ferrovia delle Dolomiti a servizio dell'omonimo abitato. Inaugurata nel 1921, venne chiusa nel 1964 assieme a ci\u00f2 che restava della linea. Era all'altitudine m 992 .\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea, e con essa la stazione di San Vito di Cadore, venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nLa stazione venne infine soppressa contestualmente alla chiusura della Calalzo-Cortina, avvenuta il 17 maggio 1964."}
{"id": "5020074", "revid": "729019", "url": "https://it.wikipedia.org/wiki?curid=5020074", "title": "Queen's Own Royal West Kent Regiment", "text": "Il Queen's Own Royal West Kent Regiment \u00e8 stato un reggimento di fanteria del British Army, attivo dal 1881 al 1961. Fondato come Queen's Own (Royal West Kent Regiment) a seguito della riforma Childers, inglobava i precedenti 50th (Queen's Own) Regiment of Foot e 97th (The Earl of Ulster's) Regiment of Foot. Nel gennaio 1921 fu rinominato Royal West Kent Regiment (Queen's Own) e nell'aprile dello stesso anno ricevette il nome definitivo. Nel 1961 si un\u00ec al Buffs (Royal East Kent Regiment), andando a creare il nuovo Queen's Own Buffs, The Royal Kent Regiment.\nStoria.\nIl 1\u00ba battaglione prese parte alla guerra anglo-egiziana del 1882. Il 9 settembre combatt\u00e9 nella seconda battaglia di Kassassin, e pochi giorni dopo nella battaglia di Tell al-Kebir. In seguito, rimase due anni di stanza a Cipro, per poi essere trasferito in Sudan, dove era in corso la guerra mahdista. Qui combatt\u00e9 nella battaglia di Ginnis, nota per essere stata l'ultima battaglia combattuta con le vecchie uniformi, le famose giubbe rosse. In seguito, rimase in guarnigione fino allo scoppio della Grande Guerra.\nIl 2\u00ba battaglione fu spedito in Sudafrica poco dopo la sua formazione, all'indomani dello scoppio della prima guerra boera. L'anno successivo fu mandato in Irlanda, e l\u00ec vi rimase fino allo scoppio della seconda guerra boera. Qui combatt\u00e9 solo a Biddulphsberg, assieme alle Guardie Scozzesi e alle Grenadier Guards. In seguito fu trasferito in Estremo Oriente, dove rimase fino alla Grande Guerra. Durante questo periodo fu di stanza a Ceylon, Hong Kong, Singapore e Peshawar.\nTra il 1881 e il 1913 il reggimento perse 219 uomini: 22 uccisi in azione o morti per le ferite riportate, 12 per incidenti e 185 per malattia. Un memoriale per i soldati morti in servizio \u00e8 stato costruito nella Chiesa di Ognissanti di Maidstone, accanto quartier generale del reggimento.\nPrima guerra mondiale.\nIl 1\u00ba battaglione, di stanza a Dublino allo scoppio della guerra nell'agosto 1914, fu una delle prime unit\u00e0 ad essere trasferita in Francia, dove entr\u00f2 a far parte della 5th Infantry Division. Il 23 agosto prese parte alla battaglia di Mons e tre giorni dopo a quella di Le Cateau. In ottobre il battaglione diede prova di un'eroica resistenza a Neuve-Chapelle. Fu l'unica unit\u00e0 a non retrocedere. Di 750 uomini solo 300, ai comandi di un tenente e di un sottotenente, sopravvissero. A parte un breve periodo, da dicembre 1917 all'aprile 1918, quando assieme alla divisione fu spostato sul fronte italiano, il 1\u00ba battaglione fu di stanza sul fronte occidentale per tutta la durata della guerra.\nIl 2\u00ba battaglione fu spedito da Multan verso la Mesopotamia, via Bombay, arrivando a Bassora nel febbraio 1915, dove fu unito alla 12th Indian Brigade. Due compagnie, che erano ai comandi della 30th Brigate (parte della 6th (Poona) Division), furono catturate nell'assedio di Kut nell'aprile 1916. Le altre compagnie sono state unite alla 34th Brigade (parte della 15th Indian Division), e sono state trasferite a 17th Indian Division nell'agosto 1917. Il battaglione rimase in Mesopotamia per tutta la durata della guerra.\nLa maggior parte dei battaglioni territoriali passarono la guerra in turni di presidi,o in particolare in India e ed Egitto, alleviando l'impegno dei battaglioni regolari in prima linea. Tuttavia, il 2/4th Battalion prese parte alla campagna di Gallipoli e il 3/4th Battalion serv\u00ec in Francia come battaglione di pionieri."}
{"id": "5020077", "revid": "729019", "url": "https://it.wikipedia.org/wiki?curid=5020077", "title": "Stazione di Dobbiaco Lago", "text": "La stazione di Dobbiaco Lago (in tedesco \"Bahnhof Toblach See\") sorgeva lungo la ferrovia delle Dolomiti a servizio delle infrastrutture turistiche poste lungo il lago di Dobbiaco; inaugurata nel 1921 contestualmente alla stessa, venne chiusa il 23 marzo 1962. Era all'altitudine: m 1272.\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale. Nel secondo dopoguerra il clima appariva tuttavia non favorevole al trasporto ferroviario, anche a causa della nascente motorizzazione privata: anche a seguito di un incidente avvenuto ad Acquabona, dal 3 dicembre 1961 si decise di collegare Dobbiaco con Cortina con un servizio di autobus; il servizio ferroviario fu parzialmente ripreso il 30 dello stesso mese, per cessare definitivamente su tale tratta il 23 marzo 1962, portando dunque alla definitiva dismissione della stazione di Dobbiaco Lago.\nIl tracciato della ferrovia fra Dobbiaco e Cortina venne in seguito riutilizzato come percorso di sci da fondo in inverno e pista ciclabile in estate.\nStrutture e impianti.\nLa stazione, il cui fabbricato viaggiatori era accessibile tramite una scala in pietra ancora esistente, disponeva di un semplice raddoppio di binari per l'effettuazione di precedenze e incroci. Successivamente il fabbricato viaggiatori venne demolito."}
{"id": "5020078", "revid": "287204", "url": "https://it.wikipedia.org/wiki?curid=5020078", "title": "Club de B\u00e1squetbol Lobos Grises de la UAD", "text": "I Lobos Grises de la UAD sono una societ\u00e0 cestistica con sede a Durango, in Messico. Fondati nel 2004, giocano nella Liga Nacional de Baloncesto Profesional.\nDisputano le partite interne nell'Auditorio del Pueblo, che ha una capacit\u00e0 di 2.077 spettatori."}
{"id": "5020079", "revid": "300067", "url": "https://it.wikipedia.org/wiki?curid=5020079", "title": "Lobos Grises de la UAD", "text": ""}
{"id": "5020085", "revid": "729019", "url": "https://it.wikipedia.org/wiki?curid=5020085", "title": "Stazione di Nebbi\u00f9", "text": "La stazione di Nebbi\u00f9 sorgeva lungo la ferrovia delle Dolomiti a servizio del comune di Pieve di Cadore. Inaugurata nel 1921, venne chiusa nel 1964 assieme a ci\u00f2 che restava della linea. Era all'altitudine m 844 .\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea, e con essa la stazione di Nebbi\u00f9, venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nLa stazione venne infine soppressa contestualmente alla chiusura della Calalzo-Cortina, avvenuta il 17 maggio 1964."}
{"id": "5020087", "revid": "729019", "url": "https://it.wikipedia.org/wiki?curid=5020087", "title": "Strada del vino di Salta", "text": "La strada del vino di Salta (in spagnolo, \"Ruta del vino de Salta\") \u00e8 la denominazione data a un itinerario turistico-tematico stradale di circa 200 km dove si pu\u00f2 vedere, capire e conoscere la storia, lo sviluppo e il funzionamento attuale del settore vitivinicolo della provincia di Salta, situata nel nord Argentina.\nIl percorso.\nLa zona di produzione del vino pi\u00f9 importante di Salta si trova nelle valli Calchaquies; essa presenta un clima secco e caldo, ideale per la coltivazione e la produzione del Torront\u00e9s (unica variet\u00e0 autoctona e vitigno ben adattato alla regione) ed altri vini da tavola.\nCon una vasta biodiversit\u00e0 geografica, la provincia di Salta ha vigneti situati tra i 1600 m in Cafayate a oltre 2.400 metri vicino a Molinos, che conferisce al vino un grande carattere, forte personalit\u00e0 e di alta qualit\u00e0 olfattiva, colori e sapori unici.\nLa strada del vino attraversa paesaggi incontaminati come la \"Quebrada de las Flechas\", \"Quebrada de las Conchas\" e antiche citt\u00e0 come Molinos e Cachi con enorme ricchezza culturale che si esprime anche nella musica e artigianato.\nSul percorso, molte cantine (\"bodegas\") possono essere visitate (e i vini assaggiati) nonch\u00e9 spazi museali dedicati alla storia della vite nella regione, come il museo della vite e del vino a Cafayate o il museo James Turrell di Colom\u00e9.\nIn provincia di Salta, negli ultimi anni, l'industria del vino ha registrato un enorme crescita, soprattutto nella produzione di vini di qualit\u00e0 riconosciuti nei mercati e concorsi internazionali."}
{"id": "5020094", "revid": "300067", "url": "https://it.wikipedia.org/wiki?curid=5020094", "title": "Club de B\u00e1squetbol Caballeros de Sinaloa", "text": ""}
{"id": "5020095", "revid": "1903739", "url": "https://it.wikipedia.org/wiki?curid=5020095", "title": "Yolandi Visser", "text": "Insieme a Ninja (Watkin Tudor Jones) e DJ Hi-Tek fa parte del gruppo rap-rave sudafricano Die Antwoord. Ha anche fatto parte dei gruppi MaxNormal.TV e The Constructus Corporation.\nBiografia.\nAnri du Toit \u00e8 nata in una piccola citt\u00e0 sudafricana chiamata Port Alfred. Fu adottata quando ancora era una bambina. Suo padre era un sacerdote e sua madre non aveva un lavoro, erano dei tradizionalisti del folklore afrikaner.\nAbbandon\u00f2 l'ambiente familiare a soli 16 anni, trasferendosi a Pretoria ed iscrivendosi in una nuova scuola, dove conobbe un ragazzo di nome Markus, molto bravo nel campo della musica elettronica. Markus decise di registrare alcuni brani mixando la voce di Anri alle sue basi. In seguito Anri rimase colpita dal lavoro e inizi\u00f2 a maturare l'idea di fare musica.\nFinita la scuola, si trasfer\u00ec a Citt\u00e0 del Capo dove incontr\u00f2 Watkin Tudor Jones (Ninja), che dopo aver sentito la voce di Anri nei precedenti lavori prodotti dal suo amico Markus, decise di creare con lei un gruppo rap. Dopo vari lavori e progetti, nel 2008, crearono con DJ Hi-Tek il loro gruppo di maggior successo, i Die Antwoord.\nMaxNormal.TV.\nDal 2001 al 2002 e dal 2007 al 2008 partecipa al gruppo rap capeggiato da Watkin Tudor Jones (allora conosciuto come Max Normal). Per questo progetto pubblicarono tre album: \"Songs from the Mall\" (2001), \"Rap Made Easy\" (2007) e \"Good Morning South Africa\" (2008)\nThe Constructus Corporation.\nDal 2002 al 2003 Yo-Landi fece parte al progetto The Constructus Corporation insieme a Watkin Tudor Jones, che nel dicembre 2002 pubblicarono un concept album/racconto grafico chiamato \"The Ziggurat\".\nDie Antwoord.\nDie Antwoord \u00e8 il progetto finale in cui prende partecipazione la cantante e rapper insieme a Ninja e DJ Hi-Tek, nel 2008. Debuttano con l'album \"$O$\", pubblicato nel 2009, rendendolo scaricabile gratuitamente sul loro sito, e grazie al video del singolo estratto dal primo album, \"Enter the Ninja\", raggiungono popolarit\u00e0 sul web attirando gli sguardi di moltissimi. Un anno dopo, tornano con l'EP \"5\" e nel 2012 procedono pubblicando il secondo album, \"Ten$Ion\", dove affermano nuovamente la loro stilistica (\"ZEF\") che mixa in un solo genere le diverse culture che si possono ritrovare in Sudafrica, riscontrando un gran successo. Il gruppo torna in gran forma con il terzo album, \"Donker Mag\", pubblicato il 3 giugno 2014 e anticipato dai singoli \"Cookie Thumper!\" (18 giugno 2013) e \"Pitbull Terrier\" (20 maggio 2014). Yo-Landi nel gruppo canta e rappa in afrikaans, inglese e xhosa.\nVita privata.\nYolandi Visser ha una figlia di nome Sixteen Jones, nata nel 2006 dalla relazione con Ninja."}
{"id": "5020098", "revid": "22475", "url": "https://it.wikipedia.org/wiki?curid=5020098", "title": "Le quindici decisive battaglie del mondo", "text": "Le Quindici decisive battaglie del mondo: Da maratona a Waterloo (\"The Fifteen Decisive Battles of the World\") \u00e8 un saggio scritto da Sir Edward Shepherd Creasy e pubblicato nel 1851.\nNel libro si racconta la storia e si esaminano le dinamiche di quindici importanti scontri militari (dalla battaglia di Maratona a quella di Waterloo) che, secondo l'autore, avrebbero avuto un impatto significativo sulla storia dell'umanit\u00e0.\nCapitoli.\nOgni capitolo del libro \u00e8 dedicato ad una diversa battaglia."}
{"id": "5020099", "revid": "486946", "url": "https://it.wikipedia.org/wiki?curid=5020099", "title": "Campionato dilettanti", "text": ""}
{"id": "5020102", "revid": "729019", "url": "https://it.wikipedia.org/wiki?curid=5020102", "title": "Stazione di Giubiasco", "text": "La stazione di Giubiasco \u00e8 una stazione ferroviaria posta alla diramazione delle linee Bellinzona-Chiasso e Bellinzona-Locarno ed \u00e8 la seconda stazione ferroviaria di Bellinzona. Serve principalmente i centri abitati e i quartieri sud di Bellinzona: Giubiasco, Sementina, Camorino, Pianezzo e Sant'Antonio.\nLa stazione \u00e8 interamente attrezzata per il sistema ERTMS.\nMovimento.\nCol cambio orario del 5 aprile 2021, la stazione \u00e8 servita dai treni delle linee S10, S20, S50 ed S90 della rete celere del Canton Ticino, effettuati da TiLo."}
{"id": "5020103", "revid": "149727", "url": "https://it.wikipedia.org/wiki?curid=5020103", "title": "Ferrovia Bellinzona-Chiasso", "text": ""}
{"id": "5020107", "revid": "124451347", "url": "https://it.wikipedia.org/wiki?curid=5020107", "title": "Unified Parkinson's Disease Rating Scale", "text": "La Unified Parkinson's Disease Rating Scale, anche nota con la sigla UPDRS, \u00e8 la scala di valutazione maggiormente utilizzata nella valutazione della prognosi della malattia di Parkinson.\nStruttura dalla valutazione.\nLa valutazione \u00e8 comprensiva di sei parti:"}
{"id": "5020111", "revid": "767487", "url": "https://it.wikipedia.org/wiki?curid=5020111", "title": "The Understudy (film 1917)", "text": "The Understudy \u00e8 un film muto del 1917 diretto da William Bertram.\nProduzione.\nIl film fu prodotto dalla Balboa Amusement Producing Company con il nome Falcon Features.\nVenne girato a Long Beach, California.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 5 ottobre 1917."}
{"id": "5020116", "revid": "1494169", "url": "https://it.wikipedia.org/wiki?curid=5020116", "title": "Polemone", "text": ""}
{"id": "5020117", "revid": "729019", "url": "https://it.wikipedia.org/wiki?curid=5020117", "title": "Aeroporto di B\u00e9ni Mellal", "text": "L'aeroporto di B\u00e9ni Mellal \u00e8 stato aperto nel 2014 e si trova a 10 km dal centro della citt\u00e0 di B\u00e9ni Mellal. In precedenza era un piccolo aerodromo da turismo."}
{"id": "5020119", "revid": "729019", "url": "https://it.wikipedia.org/wiki?curid=5020119", "title": "Stazione di Sant'Antonino (Svizzera)", "text": "La stazione di Sant'Antonino \u00e8 una stazione ferroviaria posta sulla linea Bellinzona-Locarno. Serve il centro abitato di Sant'Antonino."}
{"id": "5020121", "revid": "287204", "url": "https://it.wikipedia.org/wiki?curid=5020121", "title": "Aeroporto di Beni Mellal", "text": ""}
{"id": "5020124", "revid": "599013", "url": "https://it.wikipedia.org/wiki?curid=5020124", "title": "Joe Camilleri", "text": "Carriera.\nNazionale.\nHa collezionato 38 presenze con la propria Nazionale."}
{"id": "5020125", "revid": "318922", "url": "https://it.wikipedia.org/wiki?curid=5020125", "title": "Joseph Camilleri", "text": ""}
{"id": "5020127", "revid": "28592", "url": "https://it.wikipedia.org/wiki?curid=5020127", "title": "Europa comunista", "text": ""}
{"id": "5020129", "revid": "287204", "url": "https://it.wikipedia.org/wiki?curid=5020129", "title": "Club de B\u00e1squetbol Trigueros de Ciudad Obreg\u00f3n", "text": "I Trigueros de Ciudad Obreg\u00f3n sono stati una societ\u00e0 cestistica con sede a Ciudad Obreg\u00f3n, in Messico. Fondati nel 2001, giocavano nel Circuito de Baloncesto de la Costa del Pac\u00edfico.\nDisputavano le partite interne nel Gimnasio Manuel Lira Garc\u00eda."}
{"id": "5020132", "revid": "300067", "url": "https://it.wikipedia.org/wiki?curid=5020132", "title": "Trigueros de Ciudad Obreg\u00f3n", "text": ""}
{"id": "5020133", "revid": "599013", "url": "https://it.wikipedia.org/wiki?curid=5020133", "title": "David Camilleri", "text": "Carriera.\nNazionale.\nHa collezionato 35 presenze con la propria Nazionale."}
{"id": "5020141", "revid": "111288911", "url": "https://it.wikipedia.org/wiki?curid=5020141", "title": "Cinegiro", "text": "Biografia.\nCinegiro \u00e8 ricordato per il coraggio che dimostr\u00f2 nella battaglia di Maratona (490 a.C.) combattendo contro i Persiani. Erodoto narra che, mentre i Persiani fuggivano verso le loro navi ancorate sulla spiaggia, Cinegiro si aggrapp\u00f2 colla mano destra ad una di esse per trattenerla, morendo poi quando la mano gli venne tranciata. Risulta invece inverosimile il resoconto di Giustino, secondo il quale Cinegiro si aggrapp\u00f2 prima con la mano destra, che gli fu tranciata, poi con la sinistra, tranciata anch'essa, e infine coi denti, lottando \"come un animale selvatico rabbioso\".\nL'esemplare coraggio di Cinegiro, divenuto molto famoso, venne citato da vari autori, tra cui Plutarco, Valerio Massimo e Svetonio. Inoltre, l'unica opera superstite di Polemone \u00e8 proprio un'orazione intitolata \"Epitaffi\" dedicata ai caduti di Maratona, in particolare Cinegiro e il polemarco Callimaco. Secondo Plinio il Vecchio il pittore Paneno lo dipinse tra i generali che avevano preso parte alla battaglia (Callimaco e Milziade per parte ateniese, Dati e Artaferne per parte persiana).\nCinegiro divenne pertanto un emblema del coraggio e delle virt\u00f9 belliche, tanto che pare venisse eretta una statua in suo onore nella \"stoa poikile\" di Atene; Luciano di Samosata racconta infatti che il filosofo Demonatte, vedendo il monumento - in cui il soggetto scolpito aveva tra l'altro una mano amputata - vi riconobbe senza esitazione il fratello di Eschilo. Cinegiro fu ricordato anche da Libanio e Paolo Silenziario gli dedic\u00f2 un epigramma incluso nell'Antologia Palatina."}
{"id": "5020144", "revid": "599013", "url": "https://it.wikipedia.org/wiki?curid=5020144", "title": "Emanuel Farrugia", "text": "Carriera.\nNazionale.\nHa collezionato 31 presenze con la propria Nazionale."}
{"id": "5020148", "revid": "287204", "url": "https://it.wikipedia.org/wiki?curid=5020148", "title": "La passeggiata (racconto)", "text": ""}
{"id": "5020154", "revid": "767487", "url": "https://it.wikipedia.org/wiki?curid=5020154", "title": "The Stranger (film 1914)", "text": "The Stranger \u00e8 un cortometraggio muto del 1914. Non si conosce il nome del regista che non viene riportato nei credit del film.\nProduzione.\nIl film fu prodotto dalla White Star Film Company (Balboa Amusement Producing Company).\nVenne girato a Long Beach (California)\nDistribuzione.\nDistribuito dalla Box Office Attractions Company, il film - un cortometraggio in tre bobine presentato da William Fox - usc\u00ec nelle sale cinematografiche statunitensi nel novembre 1914."}
{"id": "5020156", "revid": "305330", "url": "https://it.wikipedia.org/wiki?curid=5020156", "title": "UPDRS", "text": ""}
{"id": "5020157", "revid": "287204", "url": "https://it.wikipedia.org/wiki?curid=5020157", "title": "Club de B\u00e1squetbol Santos Reales de San Luis", "text": "I Santos Reales de San Luis sono stati una societ\u00e0 cestistica con sede a San Luis Potos\u00ed, in Messico. Fondati nel 2003, giocavano nella Liga Nacional de Baloncesto Profesional.\nDisputavano le partite interne nel Auditorio General Miguel Barrag\u00e1n, che ha una capacit\u00e0 di 3.972 spettatori."}
{"id": "5020158", "revid": "300067", "url": "https://it.wikipedia.org/wiki?curid=5020158", "title": "Santos Reales de San Luis", "text": ""}
{"id": "5020162", "revid": "729019", "url": "https://it.wikipedia.org/wiki?curid=5020162", "title": "Ferrovia Pf\u00e4ffikon-Arth", "text": "La ferrovia Pf\u00e4ffikon-Arth \u00e8 una linea ferroviaria svizzera.\nStoria.\nLa linea venne attivata l'8 agosto 1891 dalla Schweizerische S\u00fcdostbahn (SOB), costituitasi il 5 novembre 1889, inglobando un breve tratto (da Samstagern a Biberbrugg) di una linea preesistente, attivata il 1\u00ba maggio 1877 dalla Eisenbahngesellschaft W\u00e4densweil-Einsiedeln (WE) e passata alla SOB nel 1890.\nIl 15 maggio 1939 venne attivata l'elettrificazione dell'intera linea, a corrente alternata con tensione di 15\u00a0kV e frequenza di 16,7\u00a0Hz.\nIl 28 aprile 1992 fu attivato il raddoppio del binario sulla tratta da Samstagern a Schindellegi-Feusisberg."}
{"id": "5020163", "revid": "287204", "url": "https://it.wikipedia.org/wiki?curid=5020163", "title": "Club de B\u00e1squetbol Tecolotes de la UAG", "text": "I Tecolotes de la UAG sono stati una societ\u00e0 cestistica con sede a Guadalajara, in Messico. Fondati nel 1982, giocavano nella Liga Nacional de Baloncesto Profesional.\nDisputavano le partite interne nel Gimnasio Universitario de la UAG."}
{"id": "5020164", "revid": "300067", "url": "https://it.wikipedia.org/wiki?curid=5020164", "title": "Tecolotes de la UAG", "text": ""}
{"id": "5020167", "revid": "287204", "url": "https://it.wikipedia.org/wiki?curid=5020167", "title": "Halcones Xalapa", "text": "Gli Halcones Xalapa sono stati una societ\u00e0 cestistica avente sede a Xalapa, in Messico. Fondati nel 2003, giocano nella Liga Nacional de Baloncesto Profesional.\nDisputavano le partite interne nel Gimnasio de la USBI, che ha una capacit\u00e0 di 2.789 spettatori."}
{"id": "5020168", "revid": "196390", "url": "https://it.wikipedia.org/wiki?curid=5020168", "title": "Halcones UV Xalapa", "text": ""}
{"id": "5020171", "revid": "729019", "url": "https://it.wikipedia.org/wiki?curid=5020171", "title": "PW-Sat", "text": "PW-Sat \u00e8 il primo satellite artificiale polacco. \u00c8 stato lanciato il 13 febbraio 2012 nel lancio inaugurale del vettore italo-europeo Vega. Il suo obiettivo \u00e8 di testare delle celle solari elastiche sperimentali e una \u201ccoda\u201d progettata per aumentare la velocit\u00e0 durante il rientro atmosferico.\nPW-Sat \u00e8 un satellite di tipo CubeSat realizzato dalla Facolt\u00e0 di ingegneria aeronautica del Politecnico di Varsavia in collaborazione con il Centro ricerche spaziali dell'Accademia polacca delle scienze.\nStoria.\nIl progetto PW-Sat \u00e8 stato avviato nel 2004 quando un gruppo di studenti del Politecnico di Varsavia decise di costruire un satellite secondo lo standard CubeSat. Inizialmente avrebbe dovuto essere lanciato in orbita nel 2007, ma a causa di alcuni ritardi nello sviluppo del vettore Vega, il lancio \u00e8 stato posticipato nel 2012. Il costo del progetto \u00e8 stato stimato in 200.000 z\u0142oty (circa 48.000 euro), finanziati dai fondi universitari e dall\u2018Agenzia Spaziale Europea.\nCaratteristiche tecniche.\nPW-Sat \u00e8 un cubo di 10\u00d710\u00d710\u00a0cm\u00b3 di dimensioni e 1\u00a0kg di massa. \u00c8 equipaggiato con i seguenti strumenti:\nMissione.\nPW-Sat \u00e8 stato lanciato il 13 febbraio 2012 alle 10.00 UTC dal Centre spatial guyanais nella Guyana francese insieme ai satelliti LARES e ALMASat-1 e ad altri 6 CubeSat costruiti da diverse universit\u00e0 europee. Dopo un'ora e 10 minuti \u00e8 stato dispiegato in orbita dal P-POD numero 2, con i CubeSat ROBUSTA e MaSat-1.\nIl primo segnale proveniente dal satellite \u00e8 stato ricevuto a terra intorno alle ore 12.10 UTC dai radioamatori. La prima ricezione in Polonia \u00e8 avvenuta alle 12.15 UTC a Varsavia.\nPW-Sat avrebbe dovuto rimanere in orbita fino al 2013, quando avrebbe dovuto rientrare nell'atmosfera distruggendosi, tuttavia si sono verificati dei problemi con il controllo della potenza e le condizioni orbitali sono cambiate ritardando il dispiegamento della coda."}
{"id": "5020173", "revid": "339392", "url": "https://it.wikipedia.org/wiki?curid=5020173", "title": "Legenda Maior", "text": ""}
{"id": "5020175", "revid": "66608712", "url": "https://it.wikipedia.org/wiki?curid=5020175", "title": "Legenda maior", "text": ""}
{"id": "5020180", "revid": "287204", "url": "https://it.wikipedia.org/wiki?curid=5020180", "title": "Club de B\u00e1squetbol Pioneros de Quintana Roo", "text": "I Pioneros de Quintana Roo sono una societ\u00e0 cestistica avente sede a Canc\u00fan, in Messico. Fondati nel 2006, giocano nella Liga Nacional de Baloncesto Profesional.\nDisputano le partite interne nel Poliforum Benito Ju\u00e1rez, che ha una capacit\u00e0 di 5.300 spettatori."}
{"id": "5020181", "revid": "300067", "url": "https://it.wikipedia.org/wiki?curid=5020181", "title": "Pioneros de Quintana Roo", "text": ""}
{"id": "5020182", "revid": "653210", "url": "https://it.wikipedia.org/wiki?curid=5020182", "title": "Leggenda maior", "text": ""}
{"id": "5020183", "revid": "125009919", "url": "https://it.wikipedia.org/wiki?curid=5020183", "title": "Marco D'Amore", "text": "\u00c8 principalmente noto per il ruolo di Ciro Di Marzio della serie televisiva \"Gomorra\", di cui \u00e8 divenuto poi anche regista nella quarta e nella quinta stagione.\nNel 2019 interpreta Ciro Di Marzio anche nel film \"L'immortale\", diretto da lui stesso, grazie al quale ha ottenuto il Nastro d'argento al miglior regista esordiente.\nBiografia.\nNato a Caserta da una famiglia di origine napoletana, nipote d'arte (il nonno ha recitato in compagnia con Nino Taranto e in qualche film di Nanni Loy e Francesco Rosi). Ha studiato presso il Liceo scientifico statale Armando Diaz di Caserta. Nel 2000 supera il provino ed entra nel cast dello spettacolo \"Le avventure di Pinocchio\", prodotto dalla compagnia \"Teatri Uniti\" di Toni Servillo, per la regia di Andrea Renzi.\nNel 2002 passa le selezioni per la Scuola d'arte drammatica Paolo Grassi di Milano, dove si diploma nel 2004. Seguono varie esperienze teatrali, tra cui si ricordano quella con la compagnia di Elena Bucci e Marco Sgrosso \"Le Belle Bandiere\" e quella de \"La trilogia della villeggiatura\", con Toni Servillo. Nel 2005, con Francesco Ghiaccio, fonda la compagnia di produzione teatrale e cinematografica \"La Piccola Societ\u00e0\" con la quale, nel corso degli anni, ha prodotto, diretto e interpretato quattro spettacoli teatrali (\"Solita formula\", \"Il figlio di Amleto\", \"L'albero\" e \"L'acquario\") e due cortometraggi (\"Gabiano con una sola B\" e \"Voci bianche\"), entrambi in concorso al Festival del Cinema di Torino.\nNel 2010 \u00e8 co-protagonista al fianco di Toni Servillo nel film \"Una vita tranquilla\" di Claudio Cupellini. Nel 2012 arriva la notoriet\u00e0 con la serie TV \"Benvenuti a tavola - Nord vs Sud\" e nel 2014 il grande successo grazie alla serie TV \"Gomorra\". Nel 2014 produce con la sua compagnia e Indiana Production Company il film \"Un posto sicuro\" sui disastri dell'eternit, ed \u00e8 nel cast dei film \"Perez.\", con Luca Zingaretti diretto da Edoardo De Angelis e \"Alaska\" con Elio Germano e la regia di Claudio Cupellini.\nNel 2016 dirige e interpreta il dramma \"American Buffalo\" di David Mamet (nella traduzione di Luca Barbareschi), presentandolo poi in una tourn\u00e9e protrattasi anche nel 2017 e nel 2018.\nNel 2019 debutta come regista dirigendo il quinto e il sesto episodio della quarta stagione di \"Gomorra\", serie TV di grande successo internazionale.\nInoltre interpreta Ciro Di Marzio anche nel film \"L'immortale\", diretto da lui stesso (debuttando quindi anche come regista cinematografico), che racconta le vicende del personaggio dopo la terza stagione della serie TV. La pellicola viene distribuita nel circuito cinematografico italiano il 5 dicembre del 2019, e ottiene parecchio successo tra il pubblico, superando i 6 milioni di euro d'incasso. Per questo film, D'Amore ottiene in seguito la candidatura alle edizioni 2020 dei David di Donatello e dei Nastri d'argento, in entrambi i casi nella categoria riservata al \"miglior regista esordiente\", riuscendo ad aggiudicarsi la vittoria ai Nastri d'argento.\nAudiolibri.\nPetrademone 1: il libro delle porte, 2019"}
{"id": "5020184", "revid": "287204", "url": "https://it.wikipedia.org/wiki?curid=5020184", "title": "Club de B\u00e1squetbol Ostioneros de Guaymas", "text": "Gli Ostioneros de Guaymas sono una societ\u00e0 cestistica avente sede a Guaymas, in Messico. Fondati nel 2009, giocano nel Circuito de Baloncesto de la Costa del Pac\u00edfico.\nDisputano le partite interne nel Gimnasio Municipal de Guaymas, che ha una capacit\u00e0 di 1.200 spettatori."}
{"id": "5020185", "revid": "300067", "url": "https://it.wikipedia.org/wiki?curid=5020185", "title": "Ostioneros de Guaymas", "text": ""}
{"id": "5020187", "revid": "300067", "url": "https://it.wikipedia.org/wiki?curid=5020187", "title": "Rayos de Hermosillo", "text": ""}
{"id": "5020190", "revid": "333754", "url": "https://it.wikipedia.org/wiki?curid=5020190", "title": "Claudia Ferr\u00e8", "text": "\u00c8 una degli allenatori della nazionale italiana di ginnastica artistica. Fino al 2018 allenatore del settore femminile della GAL Lissone, poi Tecnica responsabile dell'Accademia Nazionale di Lissone.\n\u00c8 specializzata nell'insegnamento della trave di equilibrio.\nNel 1979, proveniente dalla Pro Lissone Ginnastica, \u00e8 stata una delle prime ginnaste ad approdare alla GAL. \nIl 20 giugno 2018 dopo 34 anni alla GAL, decide di lasciare le brianzole. "}
{"id": "5020194", "revid": "1305772", "url": "https://it.wikipedia.org/wiki?curid=5020194", "title": "Stazione di Sant'Antonino", "text": ""}
{"id": "5020206", "revid": "729019", "url": "https://it.wikipedia.org/wiki?curid=5020206", "title": "Ferrovia Zugo-Arth", "text": "La ferrovia Zugo-Arth \u00e8 una linea ferroviaria svizzera posta sull'asse nord-sud del Gottardo. \u00c8 il solo tratto a binario unico di questo asse ferroviario.\nStoria.\nLa linea venne attivata il 1\u00ba giugno 1897 dalla Gotthardbahn (GB); il 1\u00ba maggio 1909 pass\u00f2 alle Ferrovie Federali Svizzere (FFS).\nIl 22 giugno 1922 venne attivata l'elettrificazione dell'intera linea, a corrente alternata con tensione di 15\u00a0kV e frequenza di 16,7\u00a0Hz.\nNel marzo 2019, in occasione del potenziamento dell'asse nord-su del Gottardo, la linea viene chiusa al traffico per la costruzione del secondo binario. La linea resta infatti l'unico tratto di ferrovia a semplice binario tra Chiasso e Zurigo. La realizzazione del doppio binario permetter\u00e0 di potenziare sia il traffico locale, S-Bahn, sia il traffico a lunga percorrenza domestico, IC, e internazionale, EC. I lavori dovrebbero terminare, salvo ritardi, entro dicembre 2020, contestualmente con la riapertura della linea."}
{"id": "5020214", "revid": "92723", "url": "https://it.wikipedia.org/wiki?curid=5020214", "title": "Ernst Ludwig Julius von Lenthe", "text": "Biografia.\nErnst Ludwig Julius Lenthe era figlio del barone Otto Christian von Lenthe (1706-1750) e dal 15 aprile 1763 sino al 1766 studi\u00f2 legge presso l'Universit\u00e0 di Gottinga, incontrando per la prima volta il duca di York il 22 agosto di quello stesso anno a Gottinga, cogliendo l'occasione per scrivere una relazione sull'evento. Dopo la laurea, entr\u00f2 nel servizio governativo dell'Hannover, dove collabor\u00f2 con Karl August von Hardenberg, giungendo nel 1784 ad essere ammesso segretamente al Consiglio di Guerra nazionale. Nel 1787 rappresent\u00f2 gli interessi dell'elettorato di Hannover come ambasciatore alla corte prussiana di Berlino e dal 1795 venne assunto come presidente della \"German Chanchery\" di Londra, rimanendo in carica sino al 1805.\nNel 1772 aveva sposato Sophia Wilhelmine Louise di Hasberg, dalla quale divorzi\u00f2 poi nel 1788, lasciando una sola figlia. Sua moglie si rispos\u00f2 in quello stesso 1788 col compagno di lavoro dell'ex marito, Karl August von Hardenberg, dal quale divorzi\u00f2 a sua volta nel 1801.\nIl compositore Augustus Frederick Christopher Kollmann gli dedic\u00f2 nel 1796 la sua opera \"Il naufragio\" (op. 6). Il suo carteggio politico \u00e8 oggi conservato presso l'Archivio di Stato della Bassa Sassonia di Hannover e nell'archivio della famiglia von Lenthe a Lenthe appunto."}
{"id": "5020219", "revid": "767487", "url": "https://it.wikipedia.org/wiki?curid=5020219", "title": "Ludwig Karl Konrad Georg von Ompteda", "text": "Biografia.\nLudwig Karl Konrad Georg era figlio di Johann Heinrich von Ompteda e di sua moglie, Sophie Dorothea von Bonar de Rossie. Egli frequent\u00f2 la \"Rittersakademie\" di L\u00fcneburg sino al 1787 quando pass\u00f2 all'Universit\u00e0 di G\u00f6ttingen per studiare legge. Nel 1790 fu uditore della corte di giustizia di Hannover e nel 1791 divenne Segretario di Legazione a Dresda, passando poi come segretario finanziario a Berlino.\nNel 1800 venne nominato membro del consiglio di guerra nazionale e direttore generale delle poste dell'Hannover. Nel 1803 divenne ambasciatore alla corte prussiana di Berlino e dal 1806 fu ambasciatore alla corte di Sassonia, per poi tornare a quella di Berlino dal 1813, tornando poi a Dresda dal 1817.\nIl 19 dicembre 1800 spos\u00f2 la contessa Christiane von Schlippenbach. Nel 1823 divenne ministro di stato nell'Hannover e dal 13 febbraio 1831 sino al 20 giugno 1837 fu presidente della \"German Chancery\" di Londra. Con l'ascesa del re Ernesto Agusto sul trono dell'Hannover, il suo ruolo divenne superfluo e per questo venne messo a riposo e pensionato sino alla sua morte, che lo colse a Celle nel 1854."}
{"id": "5020220", "revid": "1543377", "url": "https://it.wikipedia.org/wiki?curid=5020220", "title": "BMW Turbo", "text": "La BMW E25 Turbo \u00e8 una Concept car prodotta dalla casa automobilistica tedesca BMW come celebrazione dei giochi olimpici tenutesi a Monaco di Baviera nel 1972.\nIl contesto.\nDisegnata da Paul Bracq la \"BMW Turbo\" era dotata di porte ad ala di gabbiano. Il motore era centrale ed il telaio su cui si basava era quello modificato della BMW Neue Klasse.\nEra dotata di un propulsore 4 cilindri turbo da 280 cavalli e la velocit\u00e0 massima raggiungeva i 250 km/h.\nNe furono costruiti solo due esemplari. Il suo design influenz\u00f2 in seguito le linee dei modelli BMW M1, della BMW Serie 8, della BMW Z1 e della concept car \"M1 homage\" del 2008."}
{"id": "5020221", "revid": "31886", "url": "https://it.wikipedia.org/wiki?curid=5020221", "title": "In Spite of All the Danger", "text": "In Spite of All the Danger \u00e8 un brano dei Quarrymen; unico brano originale di questa \"band\" pre-Beatles, venne accreditato a Paul McCartney e George Harrison. Venendo incisa su un 78 giri assieme alla \"cover\" di \"That'll Be the Day\" di Buddy Holly nel 1958, rappresenta la prima registrazione del gruppo.\nIl brano.\nComposizione.\nIl brano venne composto dal solo Paul McCartney, all'et\u00e0 di 14 anni, ma, sul 78 giri, venne indicato come coautore, assieme a George Harrison. Il suo unico autore ha ricordato che all'epoca non sapevano niente dei diritti d'autore, per cui non si interessarono molto circa i compositori ufficiali; comunque, ha affermato che gli addetti alla registrazione l'hanno inserito nei crediti perch\u00e9 lui suona l'assolo di chitarra. Ugualmente, \u00e8 l'unico brano della formazione a essere accreditato a \"McCartney-Harrison\". Il pezzo venne ispirato dal \"sound\" di Elvis Presley.\nRegistrazione.\nPrima di incidere \"In Spite of All the Danger\", ci furono svariate prove a casa McCartney a Forthlin Road, dove vennero indicate esattamente le parti da suonare a ogni componente del gruppo. Oltre a Paul, George e John, nel pezzo suonavano anche John \"Duff\" Lowe al pianoforte e Colin Hanton alla batteria; il primo entr\u00f2 nei Quarrymen grazie alla sua capacit\u00e0 di suonare l'arpeggio di piano iniziale del brano \"Mean Woman Blues\" di Jerry Lee Lewis.\nIl pezzo, assieme a \"That'll Be the Day\", venne registrato il 12 luglio 1958 ai Phillips Sound Recording Service, che altro non era che il retrobottega del negozio di materiale elettrico gestito da Percy F. Phillips, una saletta attrezzata con delle rudimentali apparecchiature per registrare e un unico microfono posto al centro della stanza, luogo che si trovava nel quartiere di Kensington a Liverpool. I musicisti presero l'autobus, portandosi dietro le chitarre e gli amplificatori, mentre il \"drummer\" venne in un altro modo. Dopo essere rimasti ad aspettare in una sala d'attesa, il gruppo che stava registrando prima di loro fin\u00ec, per cui entrarono e incisero il 78 giri in un quarto d'ora. Il prezzo della sedute era di 17 scellini e 3 pence, ma, dato che il gruppo aveva con s\u00e9 solo 15 scellini, Phillips dovette conservare il nastro fino a quando non tornarono con l'intera somma; solitamente il nastro, dopo essere stato trasferito sul vinile di 10\", veniva cancellato.\nVendita &amp; pubblicazione.\nI membri dei Quarrymen decisero che avrebbero tenuto il vinile con turni di una settimana; si inizi\u00f2 da Lennon, poi pass\u00f2 nelle mani, nell'ordine, di McCartney, di Harrison, di Hanton e infine di Lowe, che per\u00f2 lo tenne per circa ventitr\u00e9 anni fino a quando, nel 1981, lo fece valutare da Sotheby's. Contattato da McCartney, il pianista lo vendette alla \"star\"; i due non si incontrarono: il vinile venne depositato in una ventiquattrore in un locale di Worcester, e da l\u00ec venne preso da Paul. Non si conosce esattamente la cifra pagata, si sa solo che Lowe rifiut\u00f2 la prima offerta di McCartney di 5.000 sterline.\nRicevuto il 78 giri, McCartney gli fece migliorare il suono, e ne fece realizzare una cinquantina di copie, donate a parenti e amici. Nel 1995, assieme a \"That'll Be the Day\", venne incluso sull'\"Anthology 1\" in una versione ridotta; non \u00e8 certo, ma circola la voce che una strofa ripetuta e un ritornello siano stati tagliati. Tra il 2004 e il 2005, nel corso del suo \"tour\" mondiale, Paul McCartney esegu\u00ec il pezzo dal vivo.\nLa copia vinile \u00e8 valutata 100.000 sterline, mentre la ristampa in 50 copie del 1981 nel vale 10.000; questo lo rende il vinile pi\u00f9 raro e con il pi\u00f9 alto valore in assoluto."}
{"id": "5020223", "revid": "363629", "url": "https://it.wikipedia.org/wiki?curid=5020223", "title": "Pro Patria 1883", "text": ""}
{"id": "5020225", "revid": "115374755", "url": "https://it.wikipedia.org/wiki?curid=5020225", "title": "Yoseikan", "text": " \u00e8 il nome attribuito alla costruzione di un dojo nel novembre 1931 a Shizuoka in Giappone.\nIl Dojo.\nIl fratello e gli amici del Maestro Minoru Mochizuki costruirono il dojo per lui mentre era convalescente a seguito di una pleurite ed una tubercolosi. Quando il dojo fu edificato, un amico della famiglia Mochizuki (insegnante di filosofia) lo chiam\u00f2 Y\u014dseikan. Mochizuki adott\u00f2 immediatamente il nome in quanto significava \"il luogo per coltivare la verit\u00e0/giustizia\". Esso rifletteva gli ideali del suo insegnante e rinforzava l'atteggiamento positivo del \"Benessere reciproco e prosperit\u00e0\" che aveva sempre promosso. L'apertura ufficiale del dojo si tenne nel novembre 1931 e molti dignitari provenienti da Tokyo, inclusi: Morihei Ueshiba, l'Ammiraglio Isamu Takeshita ed il Generale Makoto Miura parteciparono. Dovette essere ricostruito dopo Seconda Guerra Mondiale durante la quale fu incendiato."}
{"id": "5020226", "revid": "767487", "url": "https://it.wikipedia.org/wiki?curid=5020226", "title": "The Silver Lining (film 1914)", "text": "The Silver Lining \u00e8 un cortometraggio muto del 1914.\nProduzione.\nIl film fu prodotto dalla Balboa Amusement Producing Company. Venne girato a Long Beach, in California.\nDistribuzione.\nDistribuito dalla Box Office Attractions Company, il film - un cortometraggio in tre bobine presentato da William Fox - usc\u00ec nelle sale cinematografiche statunitensi il 1\u00ba agosto 1914."}
{"id": "5020231", "revid": "92723", "url": "https://it.wikipedia.org/wiki?curid=5020231", "title": "Lago Merced", "text": "Il Lago Merced (in inglese \"Lake Merced\") \u00e8 un lago d'acqua dolce che si trova nell'angolo sud-ovest della citt\u00e0 di San Francisco in California. \u00c8 circondato da tre campi da golf e da aree residenziali. Nelle vicinanze si trova la San Francisco State University, la \"Lakeshore Alternative Elementary School\", il \"Fort Funston\" e l'Oceano Pacifico.\nIl Lago Merced fu in origine battezzato con il nome di \"Laguna de Nuestra Se\u00f1ora de la Merced\" nel 1775 dal capitano ed esploratore Bruno de Heceta."}
{"id": "5020233", "revid": "1543377", "url": "https://it.wikipedia.org/wiki?curid=5020233", "title": "Bruno Vella", "text": " \u00c8 stato presidente della provincia di Rieti dal 1975 al 1982, sindaco di Rieti dal 10 marzo 1982 al 13 settembre 1983 e senatore dal 1983 al 1992."}
{"id": "5020240", "revid": "481666", "url": "https://it.wikipedia.org/wiki?curid=5020240", "title": "Notte di nozze (1917)", "text": ""}
{"id": "5020247", "revid": "119190414", "url": "https://it.wikipedia.org/wiki?curid=5020247", "title": "Searchin'", "text": "Searchin' \u00e8 un brano musicale del duo Leiber-Stoller registrato dai Coasters, e da essi pubblicato su un 45 giri, assieme a \"Young Blood\"; il singolo giunse alla terza posizione di Billboard Hot 100 ed alla prima della classifica R&amp;B.\nReinterpretazioni del brano.\nThe Beatles.\n\"Searchin'\" era nel repertorio dei Quarrymen, la band pre-Beatles, per cui il gruppo la eseguiva dal vivo fra la fine degli anni cinquanta e l'inizio dei \"Sixties\". A Liverpool era arrivata la voce che un uomo, \"oltre le colline\", aveva una copia del 45 giri; quella persona, conosciuta dal batterista Colin Hanton, \"prest\u00f2\" l'SP a John e Paul, che per\u00f2 non glielo restituirono mai. Nel Cavern Club c'erano due \"abitu\u00e8es\", chiamate Chris e Val, che chiedevano frequentemente a McCartney di cantare \"Searchin'\". I Fab Four la eseguirono alla fine della loro audizione (fallita) per la Decca Records del 1\u00ba gennaio 1962; di questa versione, l'unica registrata dal gruppo, un \"edit\", dove venne omessa l'introduzione, apparve sull'\"Anthology 1\". La versione completa inizi\u00f2 a circolare su \"bootlegs\", come \"The Decca Tapes\", a partire dagli anni settanta."}
{"id": "5020248", "revid": "1990984", "url": "https://it.wikipedia.org/wiki?curid=5020248", "title": "On the Way", "text": "La terza traccia dell'album \"McCartney II\" di Paul McCartney \u00e8 intitolata \"On the Way\". Il pezzo ha uno stile molto blues, tipico per l'ex-\"beatle\".\nIl brano.\nLa registrazione di \"On the Way\" inizi\u00f2 nel giugno 1979, con l'incisione del basso elettrico e della batteria, ma McCartney poi abbandon\u00f2 il pezzo per un mese. Ritorn\u00f2 a lavorarci sopra dopo aver visto tutte le quattro puntate della serie televisiva britannica \"The Devil's Music\", incentrata sulla \"blues music\", condotta dal musicista Alexis Korner. Prima di aver visto la trasmissione, il pezzo non aveva nessuna direzione musicale, dato che si trattava di sola base ritmica. Paul quindi registr\u00f2 la chitarra e la voce, ma non corresse gli errori commessi sul basso, in quanto \"McCartney II\" doveva essere un LP \"spontaneo\". Nei piani originari del polistrumentista, \"On the Way\" doveva essere la seconda traccia del lato B dell'album, che all'inizio era stato concepito come doppio; dopo che la EMI aveva scartato questa proposta, McCartney tagli\u00f2 varie canzoni e pubblic\u00f2 un singolo LP."}
{"id": "5020249", "revid": "481666", "url": "https://it.wikipedia.org/wiki?curid=5020249", "title": "Siegfried Rumann", "text": ""}
{"id": "5020253", "revid": "767487", "url": "https://it.wikipedia.org/wiki?curid=5020253", "title": "Tiziana Di Pilato", "text": "Negli anni delle competizioni in Serie A (1992-1995), la Di Pilato \u00e8 stata riconosciuta come l'eccellenza della propria squadra, la Pro Patria 1883.\nHa fatto parte, dal 1998 al 2003, della compagnia di danza acrobatica Katakl\u00f2.\nAttualmente allena come tecnico e coreografa il settore femminile della Accademia Nazionale Milano e Docente di Acrobatica nella Scuola Professionale Italiana Danza (SPID); inoltre affianca Paolo Bucci all'Accademia Nazionale di Milano.\nCarriera sportiva.\nLa Di Pilato, con l'intenzione di fare attivit\u00e0 sportiva, comincia a fare ginnastica presso la Olimpia Segrate, a 7 anni. Questa societ\u00e0 non gareggiava nel settore agonistico, per cui le viene consigliato di spostarsi alla Pro Patria 1883.\nGli esordi.\nAd aprile 1990 la Di Pilato vince, a Gorizia, il titolo italiano di categoria Under 13, con 36,0735 punti.\nNel 1991 ottiene il 6\u00ba posto, con 72,05 punti, ai campionati italiani Juniores, ed il 19\u00ba posto, con 36,600 punti, al Trofeo Internazionale Citt\u00e0 di Catania di novembre. Inoltre vincendo la Serie B, la squadra della Pro Patria, composta anche da Ramona Rotta, Ilaria Facchinetti, Maria Misuriello e Sara Conti, conquista la Serie A.\nIl 1992: campionessa italiana al corpo libero.\nNel 1992, con la nazionale juniores, ottiene il 7\u00ba posto nell'incontro internazionale Italia-Cecoslovacchia a Fano, il 29 marzo, con 36,832 punti: al volteggio 9,183, alle parallele 9,350, alla trave 9,116, al corpo Libero 9,183.\nA maggio vince prima, con 37,420 punti, il XXIV Trofeo Citt\u00e0 di Tunisi, poi, a Rimini, il titolo al corpo libero agli Assoluti, con 9,650 punti.\nA settembre, in un incontro Italia-Svizzera juniores a Teramo, vince alle parallele asimmetriche con 9,650 punti; alla Peace Cup di Tel Aviv, il 28 novembre, ottiene il quarto posto, con 38,135 punti.\nCon la squadra nazionale juniores, composta da Marianna Crisci, Valentina Rubinetti, Erika Sella, Veronica Servente, Ketty Titon, partecipa alla Coppa Europa juniores ad Arezzo, il 12 e 13 dicembre 1992: la nazionale ottiene il 4\u00ba posto con 152,785 punti; la Di Pilato ottiene 9,650 punti al volteggio, 9,600 alle parallele, 9,525 alla trave, 9,687 al corpo libero.\nLa stagione di Serie A con la squadra della Pro Patria termina al 4\u00ba posto.\nIl 1993: i campionati assoluti di Mestre.\nNel 1993, vince il titolo Italiano assoluto alla trave e al corpo libero\nIl 1993: i Giochi del Mediterraneo.\nNel 1993, partecipa ad una gara internazionale a Chiasso, contro Svizzera e Germania, in cui vince davanti a Tanja Pechstein con un totale di 36,550 punti (volteggio: 9,125; parallele: 9,300; trave: 8,850; corpo libero: 9,275).\nA maggio partecipa alla Coppa Europa juniores a Ginevra, ottenendo il 15 \u00ba posto, prima tra le italiane, con 37,112 punti: 9,350 al volteggio, 9,125 alla trave, 9,012 al corpo libero, 9,625 alle parallele.\nLa Serie A termina con la Pro Patria al quinto posto.\nPartecipa poi ai Giochi del Mediterraneo di Linguadoca-Rossiglione 1993; le gare di ginnastica si svolgono a N\u00eemes. Nonostante una preparazione non ideale, si piazza al 5\u00ba posto alla trave (9,250) e al 6\u00ba al corpo libero (8,975), chiudendo il concorso generale in sesta posizione (37,125). Ottiene la medaglia di bronzo nel concorso a squadre con Veronica Servente, Chiara Ferrazzi, Francesca Santoni e Ketty Titon.\nIl 30 e 31 ottobre, a Cesena, partecipa ad un incontro Italia-Russia, dove ottiene due esecuzioni da 9,550 punti (al volteggio e alle parallele). La gara termina con la vittoria della Russia (380,350) sull'Italia (365,375).\nA novembre, al torneo Trinacria d'Oro di Catania, si piazza al 2\u00ba posto, con 38,400 punti, dietro ad Elena Lebdeva, con punteggi tutti superiori a 9: 9,625 al volteggio, 9,500 alle parallele, 9,650 alla trave, 9,625 al corpo libero.\nGli ultimi anni.\nLa stagione 1994 viene considerata sotto tono, senza grandi successi; il campionato di serie A termina per\u00f2 con il migliore risultato della sua carriera, il terzo posto.\nAd aprile 1995, agli Internazionali sloveni di Lubiana, ottiene l'ottavo posto con 35,95 punti: volteggio 9,10, parallele 9,35, trave 8,75, corpo libero 8,75. A maggio partecipa al campionato nazionale di categoria Seniores a Varazze, piazzandosi al quarto posto, con 36,100 punti. In Serie A la Pro Patria termina al 5\u00ba posto.\nSi ritira dall'attivit\u00e0 agonistica nell'aprile 1996, a causa di motivi fisici, che non le \u00abpermettevano pi\u00f9 di dare tutta se stessa alla ginnastica\u00bb."}
{"id": "5020258", "revid": "235890", "url": "https://it.wikipedia.org/wiki?curid=5020258", "title": "Compattezza locale", "text": ""}
{"id": "5020260", "revid": "163662", "url": "https://it.wikipedia.org/wiki?curid=5020260", "title": "Kuttsukiboshi", "text": " \u00e8 un original anime video in due parti, scritto, diretto ed animato da Naoya Ishikawa. \u00c8 prodotto dalla Primastea (Isshoni Training, Isshoni Sleeping), con musica composta da Shunsuke Morita e la colonna sonora prodotta da Dax Production. Il primo OVA, ufficialmente pubblicato il 16 agosto 2010, \u00e8 stato venduto da Primastea al loro Comiket78 stand; mentre il secondo episodio, seppure previsto per l'estate 2011, \u00e8 stato pubblicato il 11 maggio 2012..La sigla finale per la prima parte \u00e8 di Asami Imai mentre la sigla finale per la seconda parte \u00e8 di Ikumi.\nTrama.\nParte 1.\nKiiko Kawakami \u00e8 una ragazza del liceo che ha ottenuto poteri paranormali da un incidente stradale. L'unica persona a conoscenza di ci\u00f2 \u00e8 la sua compagna di classe Aaya Saito, per la quale ha una cotta. Un giorno Aaya dopo che aveva osservato i poteri di Kiiko, cosa di cui si interessava particolarmente, dice a Kiiko di stendersi con lei sotto un albero per poi addormentarsi. Dopo averla osservata, Kiiko si china per baciare Aaya mentre sta dormendo, e quando \u00e8 ormai prossima a realizzare il suo desiderio, esita e quindi Aaya la trascina a s\u00e9 baciandola. Le due decidono di avere un appuntamento rischioso all'interno della scuola vuota, e trascorrere le vacanze estive insieme a fare sesso in luoghi diversi. Un giorno Kiiko, tornando da Aaya per riprendere il cellulare dimenticato, la scopre a fare sesso col proprio fratello, Kota, un famoso artista.\nParte 2.\nAaya rapisce Kiiko, la trattiene in palestra, la violenta e se ne prende cura per alcuni giorni. Dopo essere stata lasciata andare, Kiiko ancora si rifiuta di perdonare Aaya, la quale intanto riceve la notizia che Kota \u00e8 morto. Qualche tempo dopo Aaya invita Kiiko a casa sua, chiedendole di fare l'amore con lei un'ultima volta prima che lei lasci il Giappone. Quella notte Kiiko legge i ricordi di Aaya, e scopre quindi che Kota aveva una malattia terminale e che aveva fatto leva sulla piet\u00e0 della sorella per fare l'amore con lei prima di subire l'operazione in cui, alla fine, \u00e8 morto. Quando Kiiko, la mattina successiva si sveglia, Aaya \u00e8 gi\u00e0 andata via e allora concentra a tal punto i suoi poteri da riuscire a teletrasportarsi sull'aereo dove si trova Aaya. Conciliati i loro sentimenti, le due si teletrasportano fuori dall'aereo e poi su un pianeta ignoto, dove si giurano amore eterno."}
{"id": "5020262", "revid": "767487", "url": "https://it.wikipedia.org/wiki?curid=5020262", "title": "Gli adoratori del diavolo", "text": "Gli adoratori del diavolo (\"The Devil's Claim\") \u00e8 un film muto del 1920 diretto da Charles Swickard. Prodotto dalla Haworth Pictures Corporation, la compagnia fondata da Sessue Hayakawa, ha come protagonisti lo stesso Hayakawa, Rhea Mitchell e Colleen Moore. Di genere drammatico, fu sceneggiato da J. Grubb Alexander, basato su un soggetto dello stesso scrittore.\nTrama.\nPer i suoi romanzi, Akbar Khan, uno scrittore ind\u00f9 che vive nel Greenwich Village, si ispira alle storie d'amore che vive in prima persona. Esaurisce per\u00f2 il proprio interesse per le sue \"muse\" quando alla fine riesce a conquistarle. Indora, una giovane persiana, non accetta il suo destino di donna abbandonata e cerca di uccidere, senza riuscirci, Akbar. Un'assistente sociale, Virginia Crosby, prende a cuore la situazione della ragazza e si mette in testa di conquistare per lei lo scrittore. Cos\u00ec, la donna finge di innamorarsi di Akbar e lo coinvolge in una serie di storie avventurose, ispirandogli dei racconti che hanno come protagonista un gruppo di adoratori del diavolo avversati dall'eroe della storia, Hassa, accompagnato da una bella donna ind\u00f9. Prima che l'ultima puntata della storia sia scritta, Virginia manda da Akbar indora, che prende il suo posto. Lo scrittore, finalmente, si rende conto di amare la giovane persiana.\nProduzione.\nIl film fu prodotto dalla Haworth Pictures Corporation con il titolo di lavorazione \"The Devil's Trade-Mark\".\nDistribuzione.\nIl copyright del film, richiesto dalla Haworth Pictures Corp., fu registrato l'8 giugno 1920 con il numero LU15399.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 2 maggio 1920. A Los Angeles, il film fu presentato a inizio agosto 1920. In Italia, ottenne nel 1924 il visto di censura numero 19575.\nCopie incomplete della pellicola sono conservate negli archivi del George Eastman Museum."}
{"id": "5020266", "revid": "263989", "url": "https://it.wikipedia.org/wiki?curid=5020266", "title": "Andrey Galabinov", "text": ""}
{"id": "5020269", "revid": "161273", "url": "https://it.wikipedia.org/wiki?curid=5020269", "title": "Catalogo NGC completo - 5000-5999", "text": "Tabelle per gli oggetti del Catalogo NGC\nLe tabelle sono divise in pi\u00f9 sezioni:"}
{"id": "5020275", "revid": "104458", "url": "https://it.wikipedia.org/wiki?curid=5020275", "title": "Ullrich Spie\u00df", "text": ""}
{"id": "5020276", "revid": "104458", "url": "https://it.wikipedia.org/wiki?curid=5020276", "title": "Ullrich Spiess", "text": ""}
{"id": "5020294", "revid": "116764530", "url": "https://it.wikipedia.org/wiki?curid=5020294", "title": "Organo della chiesa di San Giovanni Battista a Fezzano", "text": "Con organo della chiesa di San Giovanni Battista ci si riferisce a un organo a canne monumentale presente a Fezzano, frazione di Porto Venere.\nStoria.\nL'organo venne costruito da Filippo Piccaluga intorno al 1750 e fu inizialmente destinato alla chiesa di San Filippo Neri a Genova. Secondo alcuni documenti del tempo pare che lo strumento, in origine, disponesse di due manuali e avesse il principale da 16'. Nel 1793 venne acquistato per 1.800 lire genovesi dalla parrocchia di Fezzano, dove giunse l'anno seguente. Il trasporto, il rimontaggio e l'adattamento furono curati da Angelo Luigi Ciurlo.\nDiversi interventi di manutenzione si susseguirono nel corso degli anni finch\u00e9 lo strumento venne pesantemente modificato nel 1907 dall'organaro Luigi Tognotti di Torino, il quale alter\u00f2 radicalmente la concezione originaria cambiando la disposizione fonica, sostituendo l'intera consolle, la meccanica, i mantici, i somieri e parecchie canne.\nNel 2006, grazie alla Fondazione Cassa di Risparmio della Spezia, alla Conferenza Episcopale Italiana, al comune di Portovenere e alla proloco di Fezzano, l'organo venne restaurato filologicamente dalla ditta Dell'Orto e Lanzini di Dormelletto, la quale preserv\u00f2 il materiale fonico antico e ricostru\u00ec quello andato perduto, cercando di riportare lo strumento alle sue condizioni originarie del XVIII secolo. La cassa, unico elemento storico certo, venne restaurata da Piero Donati di Pietrasanta. Il concerto inaugurale si tenne il 15 dicembre 2006.\nCaratteristiche tecniche.\nL'organo si trova su una cantoria posta in controfacciata, decorata con fregi e strumenti musicali realizzati a bassorilievo. Il prospetto, costituito da canne di principale in stagno, \u00e8 suddiviso in cinque campate secondo lo schema 7-9-7-9-7. Le parti superiori della seconda e la quarta campata sono costituite da organetti morti in schema 7-7. La cassa curvilinea, realizzata a met\u00e0 del XVIII secolo da un autore anonimo, si ispira a quella dell'organo della basilica di Santa Maria Assunta a Genova. Come quest'ultimo, inoltre, l'organo \u00e8 dotato di due portelle laterali dipinte di forma concava-convessa.\nLa consolle di Luigi Tognotti, realizzata nel 1907 in sostituzione di quella originale, comprendeva un manuale da 58 tasti con estensione Do1-La5 e una pedaliera non indipendente da 17 tasti con estensione Do1-Mi2. I registri erano azionabili mediante tiranti disposti orizzontalmente in fila sopra il manuale. Un pedalone, accanto alla pedaliera, attivava il ripieno. La disposizione fonica era la seguente:\nDopo il restauro del 2006, invece, la consolle dispone di due manuali da 51 note ciascuno con estensione Do1-Re5. I tasti diatonici sono in ebano mentre quelli cromatici sono ricoperti d'osso. I registri sono azionabili mediante tiranti a pomolo disposti verticalmente alla destra e alla sinistra dei manuali. La pedaliera \u00e8 dritta, indipendente e dispone di 27 note (Do1-Re3). Il temperamento \u00e8 il Werckmeister III e la disposizione fonica, ricostruita prendendo come modello alcuni organi di scuola ligure coevi, \u00e8 la seguente:"}
{"id": "5020295", "revid": "838137", "url": "https://it.wikipedia.org/wiki?curid=5020295", "title": "Molly Kreklow", "text": "Giocava nel ruolo di palleggiatrice. \u00c8 assistente allenatrice volontaria della University of Missouri.\nCarriera.\nGiocatrice.\nLa carriera di Molly Kreklow inizia a livello giovanile con la formazione del Thunder Volleyball. Contemporaneamente gioca anche a livello scolastico, vestendo prima la maglia della Blaine High School e poi quella della Delano High School, mentre a livello di club passa alla formazione del Northern Lights Junior Volleyball; in questi anni entra a far parte delle selezioni giovanili statunitensi, vincendo la medaglia d'oro al campionato nordamericano Under-18 2008 ed al campionato nordamericano Under-20 2010. Gioca poi nella NCAA Division I con la University of Missouri dal 2010 al 2013, senza per\u00f2 ottenere grandi risultati; nell'estate del 2014 fa il suo esordio con la nazionale statunitense maggiore in occasione della Coppa panamericana, torneo nel quale vince la medaglia d'argento.\nNella stagione 2014-15 fa il suo esordio da professionistica, giocando nella 1. Bundesliga tedesca col Dresdner, aggiudicandosi lo scudetto; con la nazionale vince la medaglia d'oro al World Grand Prix, dove viene eletta miglior palleggiatrice, quella di bronzo alla Coppa del Mondo ed un altro oro al campionato nordamericano 2015. Nella stagione successiva si trasferisce all'Eczac\u0131ba\u015f\u0131, nella Voleybol 1. Ligi turca.\nNel campionato 2016-17 approda nel massimo campionato italiano, ingaggiata dal River di Piacenza per ovviare all'infortunio occorso a Francesca Ferretti; il 30 novembre 2016, tuttavia, in seguito all'assenza ingiustificata dell'atleta statunitense a partire dal 22 novembre, il contratto fra la stessa e la formazione emiliana si interrompe, sancendo il ritiro dell'atleta dalla pallavolo giocata.\nAllenatrice.\nNel 2017 torna alla University of Missouri come assistente allenatrice volontaria, seguendo suo marito, nominato assistente allenatore.\nVita privata.\nProviene da una famiglia legata alla pallavolo e alla pallacanestro: i suoi zii, Susan e Wayne Kreklow, anche ex cestista, allenano la University of Missouri dove ha giocato insieme a sua cugina Ali, mentre i suoi cugini Ricky e Ryan sono cestisti; \u00e8 sposata con l'ex pallavolista Joshua Taylor ed \u00e8 cognata della pallavolista Nikki Taylor."}
{"id": "5020299", "revid": "729019", "url": "https://it.wikipedia.org/wiki?curid=5020299", "title": "Maria Perosino", "text": "Biografia.\nMaria Perosino fu storica dell'arte, giornalista, scrittrice, editrice, curatrice di mostre e responsabile della realizzazione dei numerosi cataloghi.\nSi laure\u00f2 nel 1986 presso l'Universit\u00e0 degli Studi di Torino in storia dell'arte,\nalla quale seguono contributi in diverse pubblicazioni.\nDivenne responsabile dell'ufficio iconografico presso Giulio Einaudi Editore e nel 2002 fond\u00f2 con Vittorio Bo la societ\u00e0 \"Codice\" per l'organizzazione di iniziative culturali.\nNel 2012 inizi\u00f2 la sua carriera letteraria con il libro \"Io viaggio da sola\", vincendo nel 2013 la sezione opera prima del Premio Rapallo Carige per la donna scrittrice.\nL'ultimo suo libro fu \"Le scelte che non hai fatto\", uscito in libreria il giorno successivo alla sua scomparsa,\navvenuta all'et\u00e0 di 52 anni a seguito di un tumore.\nMostre.\nTra le principali iniziative seguite da Maria Perosino si ricordano:"}
{"id": "5020301", "revid": "1935274", "url": "https://it.wikipedia.org/wiki?curid=5020301", "title": "\u02bfAbd al-Ra\u1e25m\u0101n ibn Ab\u012b Bakr", "text": "Figlio primogenito di Ab\u016b Bakr, il primo califfo della storia islamica, era figlio anche di Zaynab bt. \u02bf\u0100mir, detta Umm Rum\u0101n ed era fratello germano di \u02bf\u0100\u02beisha. Con altri tre figli di Ab\u016b Bakr, vale a dire \u02bfAbd All\u0101h, \u02bf\u0100\u02beisha e Asm\u0101\u02be, nacque tra il 595 e il 609. Si dice che avesse un accentuato senso dell'umorismo.\nRimase pagano, col suo nome originario di \u02bfAbd al-Ka\u02bfba (che gli sar\u00e0 cambiato pi\u00f9 tardi da Maometto) fino all'Accordo di al-Hudaybiyya del 628.\nPartecipazione a battaglie.\nCombatt\u00e9 da pagano con i guerrieri della sua trib\u00f9 dei Quraysh, a Badr e sotto l'U\u1e25ud\nA Badr ebbe l'occasione di uccidere suo padre, ma non volle farlo. Anni dopo, diventato musulmano, ne inform\u00f2 Il genitore. Suo padre replic\u00f2: \"Se ne avessi avuto io l'opportunit\u00e0, non avrei risparmiato \"te\".\"\nNella battaglia di Uhud, prima che il combattimento iniziasse, s'avanz\u00f2 verso le file islamiche avversarie e sfid\u00f2 a singolar tenzone il padre. Ab\u016b Bakr accett\u00f2 la sfida ma Maometto lo ferm\u00f2, dicendo: \"Rinfodera la spada, e lascia che noi possiamo seguitare a fruire dei tuoi saggi consigli\".\nDopo essersi convertito, \u02bfAbd al-Ra\u1e25m\u0101n prese parte a tutte le restanti battaglie combattute dai musulmani e divenne famoso come un prode guerriero, specialmente nella Conquista musulmana della Siria. Fu uno dei \"mub\u0101riz\u016bn\", ossia campioni in combattimento armato, e partecip\u00f2 a un gran numero di duelli. Le formazioni di \"mub\u0101riz\u016bn\" dell'esercito califfale erano composte da guerrieri provetti, abili spadaccini, lancieri e arcieri. Sui campi di battaglia, essi avevano lo scopo precipuo di demoralizzare l'esercito nemico prima dell'inizio della battaglia, sfidando i campioni del campo avverso in combattimento.\nNella battaglia della Yamama uccise Mu\u1e25akkam b. al-\u1e6cufayl al-\u02bfAql, detto \"Mu\u1e25akkam al-Yam\u0101ma\", comandante in capo delle forze di Musaylima.\nNella battaglia del Yarmuk, il comandante in capo delle forze bizantine scelse cinque guerrieri selezionati tra le sue truppe e fece loro sfidare a duello un numero equivalente di musulmani. Ad accettare fu \u02bfAbd al-Ra\u1e25m\u0101n che, a uno a uno, uccise i suoi avversari.\nNella battaglia di Bosra in Siria, entr\u00f2 in citt\u00e0 attraverso un passaggio sotterraneo, aprendo le porte della citt\u00e0 per farvi entrare il grosso delle forze musulmane.\nCaliffato di Mu\u02bf\u0101wiya.\n\u02bfAbd al-Ra\u1e25m\u0101n si oppose alla designazione da parte di Mu\u02bf\u0101wiya b. Ab\u012b Sufy\u0101n del figlio Yaz\u012bid a nuovo califfo dopo la sua morte. Quando Marw\u0101n b. al-\u1e24akam annunci\u00f2 questa notizia alla popolazione di Medina, prov\u00f2 a legittimare la designazione dicendo che quella era stata la consuetudine (\"sunna\") messa in atto da Ab\u016b Bakr e \u02bfUmar. \u02bfAbd al-Ra\u1e25m\u0101n lo sment\u00ec, affermando che quella era la consuetudine dei Bizantini e dei Persiani, non dei primi due califfi, e che n\u00e9 Ab\u016b Bakr n\u00e9 \u02bfUmar avevano indicato la loro progenie alla loro successione. Marw\u0101n prov\u00f2 a imprigionare \u02bfAbd al-Ra\u1e25m\u0101n ma questi si mise in salvo nella casa di sua sorella \u02bf\u0100\u02beisha, vedova del Profeta. Marw\u0101n tent\u00f2 allora di calunniare \u02bfAbd al-Ra\u1e25m\u0101n citando il versetto 17 della S\u016bra XLVI\naffermando falsamente che esso era stato rivelato per deprecare proprio \u02bfAbd al-Ra\u1e25m\u0101n.\nFu inumato alla Mecca. Non mancarono voci che indicarono nel califfo omayyade l'autore della sua morte, che sarebbe stata procurata col veleno."}
{"id": "5020307", "revid": "247222", "url": "https://it.wikipedia.org/wiki?curid=5020307", "title": "Top secret (programma televisivo)", "text": ""}
{"id": "5020308", "revid": "247222", "url": "https://it.wikipedia.org/wiki?curid=5020308", "title": "Il piattoforte", "text": ""}
{"id": "5020310", "revid": "729019", "url": "https://it.wikipedia.org/wiki?curid=5020310", "title": "Sci alpino ai V Giochi olimpici invernali - Slalom speciale femminile", "text": "Tra le competizioni dello sci alpino che si sono tenute ai V Giochi olimpici invernali di Sankt Moritz c'\u00e8 stata lo slalom speciale femminile. L'evento si \u00e8 svolto il 5 febbraio in Sankt Moritz."}
{"id": "5020311", "revid": "298229", "url": "https://it.wikipedia.org/wiki?curid=5020311", "title": "Italia alle Universiadi nell'atletica leggera", "text": ""}
{"id": "5020312", "revid": "287204", "url": "https://it.wikipedia.org/wiki?curid=5020312", "title": "Jal\u0101l T\u0101lab\u0101n\u012b", "text": ""}
{"id": "5020313", "revid": "287204", "url": "https://it.wikipedia.org/wiki?curid=5020313", "title": "N\u016br\u012b al-M\u0101lik\u012b", "text": ""}
{"id": "5020314", "revid": "287204", "url": "https://it.wikipedia.org/wiki?curid=5020314", "title": "Mas\u02bf\u016bd B\u0101rz\u0101n\u012b", "text": ""}
{"id": "5020315", "revid": "287204", "url": "https://it.wikipedia.org/wiki?curid=5020315", "title": "Charvel Guitars", "text": ""}
{"id": "5020318", "revid": "287204", "url": "https://it.wikipedia.org/wiki?curid=5020318", "title": "James P. Hoffa", "text": ""}
{"id": "5020319", "revid": "834", "url": "https://it.wikipedia.org/wiki?curid=5020319", "title": "Bonzo Dog Band", "text": ""}
{"id": "5020320", "revid": "287204", "url": "https://it.wikipedia.org/wiki?curid=5020320", "title": "3\u00ba Reggimento Artiglieria Alpini", "text": ""}
{"id": "5020321", "revid": "339392", "url": "https://it.wikipedia.org/wiki?curid=5020321", "title": "RV i PVO Vojske Jugoslavije", "text": ""}
{"id": "5020322", "revid": "339392", "url": "https://it.wikipedia.org/wiki?curid=5020322", "title": "RV i PVO VSCG", "text": ""}
{"id": "5020325", "revid": "729019", "url": "https://it.wikipedia.org/wiki?curid=5020325", "title": "Sci alpino ai V Giochi olimpici invernali - Combinata femminile", "text": "Tra le competizioni dello sci alpino che si sono tenute ai V Giochi olimpici invernali di Sankt Moritz c'\u00e8 stata la combinata femminile.\nRisultati.\nDiscesa Libera.\nLa prova di discesa libera si \u00e8 svolta il 2 febbraio.\nSlalom speciale.\nLa prova si \u00e8 svolta il 4 febbraio."}
{"id": "5020327", "revid": "287204", "url": "https://it.wikipedia.org/wiki?curid=5020327", "title": "Lista delle nazionali di calcio maggiormente influenzate da un solo club durante il campionato mondiale", "text": ""}
{"id": "5020328", "revid": "287204", "url": "https://it.wikipedia.org/wiki?curid=5020328", "title": "J\u01d0ngj\u01d0ng e Ch\u00e1ch\u00e1", "text": ""}
{"id": "5020329", "revid": "339392", "url": "https://it.wikipedia.org/wiki?curid=5020329", "title": "Forza di Polizia Armata del Popolo", "text": ""}
{"id": "5020330", "revid": "287204", "url": "https://it.wikipedia.org/wiki?curid=5020330", "title": "Ministero della Pubblica Sicurezza della Repubblica Popolare Cinese", "text": ""}
{"id": "5020331", "revid": "287204", "url": "https://it.wikipedia.org/wiki?curid=5020331", "title": "KDE 2", "text": ""}
{"id": "5020332", "revid": "287204", "url": "https://it.wikipedia.org/wiki?curid=5020332", "title": "KDE 3", "text": ""}
{"id": "5020333", "revid": "287204", "url": "https://it.wikipedia.org/wiki?curid=5020333", "title": "KDE 1", "text": ""}
{"id": "5020334", "revid": "287204", "url": "https://it.wikipedia.org/wiki?curid=5020334", "title": "K-141", "text": ""}
{"id": "5020335", "revid": "287204", "url": "https://it.wikipedia.org/wiki?curid=5020335", "title": "K-278", "text": ""}
{"id": "5020337", "revid": "287204", "url": "https://it.wikipedia.org/wiki?curid=5020337", "title": "Kai-Ro", "text": ""}
{"id": "5020338", "revid": "287204", "url": "https://it.wikipedia.org/wiki?curid=5020338", "title": "Guaira (disambigua)", "text": ""}
{"id": "5020339", "revid": "1123126", "url": "https://it.wikipedia.org/wiki?curid=5020339", "title": "Vesti ecclesiastiche", "text": ""}
{"id": "5020344", "revid": "181699", "url": "https://it.wikipedia.org/wiki?curid=5020344", "title": "Battaglia di Kletsk", "text": "La battaglia di Kletsk (bielorusso \u0411\u0456\u0442\u0432\u0430 \u043f\u0430\u0434 \u041a\u043b\u0435\u0446\u043a\u0430\u043c; lituano Klecko m\u016b\u0161is) fu combattuta il 6 agosto 1506 nei pressi di Kletsk (nell'attuale territorio della Bielorussia) tra l'esercito del Granducato di Lituania, guidato dal Marsza\u0142ek (Maresciallo) Michail Glinskij e l'esercito del Khanato di Crimea, guidato da Fetih I Giray e Burna\u015f I Giray, entrambi figli del Khan di Crimea Me\u00f1li I Giray. La battaglia fu una delle vittorie pi\u00f9 importanti dell'esercito lituano su quello tataro.\nLo scenario.\nI lituani si erano alleati con Hac\u0131 I Giray, Khan di Crimea e fondatore della dinastia dei Tatari. Tuttavia, successivamente, il figlio di Haci, Me\u00f1li I Giray, aveva stretto un patto di alleanza con il Granducato di Mosca, che era gi\u00e0 da lungo tempo avversario dei lituani. Nel corso della seconda guerra lituano-moscovita del 1503, l'esercito tataro aveva saccheggiato le citt\u00e0 meridionali del Granducato di Lituania, in particolare Sluck, Kletsk e Njasvi\u017e, arrivando a minacciare persino la capitale Vilnius. Fu in questa occasione che l'allora Granduca di Lituania Alessandro Jagellone ordin\u00f2 la costruzione delle mura difensive della citt\u00e0 che vennero completate nel 1552.\nIn quello stesso periodo, a causa del deteriorarsi del suo stato di salute, e di una feroce rivalit\u00e0 sorta all'interno del Consiglio Lituano tra i due nobili Michael Glinski e Jan Zabrzezi\u0144ski, il granduca Alessandro decise di riunire il Seimas, ovvero il corrispettivo dell'epoca del Parlamento lituano, presso Lida dove avrebbe annunciato il passaggio della corona a suo fratello Sigismondo. Tuttavia la situazione precipit\u00f2 quando il 25 luglio 1506, alcune avanguardie avevano avvistato l'approssimarsi minaccioso di un esercito tataro d'invasione di circa 20.000 uomini, nei pressi di Sluck, ed in rapida avanzata verso Navahrudak e la stessa Lida. Alessandro lasci\u00f2 la citt\u00e0, non prima di aver nominato Stanis\u0142aw Kiszka, Grande atamano di Lituania e Michael Glinski comandanti dell'esercito di difesa contro il nemico.\nLa battaglia.\nDietro ordine dei nuovi comandanti, le forze lituane radunarono circa 7.000 uomini a Navahrudak, mentre l'esercito tataro si era accampato nei pressi di Kletsk, inviando met\u00e0 delle sue forze a saccheggiare le cittadine ed i villaggi del circondario. Il 3 agosto, essendo venuti a conoscenza dell'esatta collocazione dell'accampamento nemico, i lituani con una marcia forzata notturna di circa 80 kilometri raggiunsero il nemico; la marcia estenuante caus\u00f2 ad uno dei comandanti lituani, Stanis\u0142aw Kiszka, una grave malattia, e cos\u00ec Michael Glinski rimase l'unico comandante in carica. L'accampamento tataro si trovava lungo una buona linea difensiva, tra il fiume Lan ed il suo affluente lo Tsapra. I tatari erano gi\u00e0 a conoscenza dell'avvicinarsi dell'esercito lituano ed erano quindi gi\u00e0 pronti allo scontro. Uno degli ostacoli per i lituani era rappresentato dal fondale fangoso del fiume che non permetteva alla cavalleria pesante di attraversarlo. Glinski quindi decise di dividere l'esercito in due cos\u00ec da poter attaccare l'accampamento tataro su due fronti ed ordin\u00f2 di costruire due ponti di barche per far attraversare le sue forze. \nMa prima che Glinski poter attuare la propria strategia per intero, il suo rivale nel Seimas lituano, Jan Zabrzezi\u0144ski, non attese gli ordini di Glinski e non appena i ponti furono pronti ordin\u00f2 l'attacco da parte dello schieramento sotto il suo comando. Il drappello troppo esiguo di Zabrzezi\u0144ski venne facilmente sconfitto dai tatari che, per oltraggiare il nemico, espose le teste mozzate dei soldati. Ci\u00f2 scaten\u00f2 le ire dell'ala destra dell'esercito lituano che si scagli\u00f2 rabbiosamente contro i nemici costringendoli a concentrare le proprie forze su quell'unico fronte, lasciando sguarnito il fronte che si opponeva all'ala sinistra del nemico. Quando Glinski, che aveva ritardato il proprio attacco avanz\u00f2 con l'ala sinistra dell'esercito lituano, trov\u00f2 il nemico impreparato e le sue truppe vennero divise in due, una accerchiata e sconfitta, l'altra costretta alla ritirata ed alla fuga.\nConseguenze.\nIl 12 agosto 1506 Michael Glinski fece il suo ingresso trionfante a Vilnius, lo statista e magnate Miko\u0142aj II Radziwi\u0142\u0142, per celebrare la vittoria, ordin\u00f2 la costruzione della Chiesa di San Giorgio sulle rive del fiume Neris. Tuttavia il trionfo di questo condottiero lituano fu di breve durata, quando il 19 agosto 1906 Alessandro Jagellone mor\u00ec, il suo rivale politico Zabrzezi\u0144ski lo accus\u00f2 di aver complottato alle spalle del sovrano morto. Dal momento che il nuovo sovrano lituano, Sigismondo I non difese il suo nome la reazione di Glinski fu terribile: dopo aver organizzato una vera e propria ribellione, ottenne l'omicidio del suo rivale Zabrzezi\u0144ski presso la fortezza di Hrodna, grazie anche all'alleanza stretta con il Granducato di Mosca. L'omicidio di Zabrzezi\u0144ski viene storicamente considerato l'inizio della Terza guerra lituano-moscovita."}
{"id": "5020351", "revid": "154893", "url": "https://it.wikipedia.org/wiki?curid=5020351", "title": "Costellazione del Pavone", "text": ""}
{"id": "5020357", "revid": "196390", "url": "https://it.wikipedia.org/wiki?curid=5020357", "title": "Monte Calvario di Domodossola", "text": ""}
{"id": "5020358", "revid": "287204", "url": "https://it.wikipedia.org/wiki?curid=5020358", "title": "75\u00ba Reggimento Rangers", "text": ""}
{"id": "5020359", "revid": "339392", "url": "https://it.wikipedia.org/wiki?curid=5020359", "title": "Nazionale inglese di rugby", "text": ""}
{"id": "5020360", "revid": "22475", "url": "https://it.wikipedia.org/wiki?curid=5020360", "title": "Economia di guerra", "text": "L\u2019economia di guerra sono le azioni intraprese da uno Stato per mobilitare la sua economia nella produzione durante il periodo bellico. Philippe Le Billon descrive cos\u00ec l'economia di guerra: Le misure includono l'aumento delle valori di Taylor cos\u00ec come l'introduzione di programmi di allocazione delle risorse.\nAlcuni Stati aumentano i livelli di pianificazione nella loro economia durante la guerra; in tanti casi ci\u00f2 significa razionamento, e in alcuni coscrizione per la difesa civile, come Women's Land Army e Bevin Boys nel Regno Unito durante la seconda guerra mondiale.\nDurante situazioni da guerra totale, alcuni edifici e postazioni sono ritenuti obiettivi strategici. Ad esempio il generale William Tecumseh Sherman durante la sua omonima marcia verso il mare durante la guerra civile americana e i bombardamenti strategici durante la seconda guerra mondiale, sono esempi di guerra totale.\nRiguardo alla domanda aggregata, questo concetto \u00e8 stato legato al \"Keynesismo militare\", dove il budget di difesa di un Governo stabilizza il ciclo economico e le fluttuazioni, usato anche per la recessione.\nDal lato dell'offerta, \u00e8 dimostrato che in alcuni periodi bellici c'\u00e8 una accelerazione del progresso tecnologico che rende forte la societ\u00e0 al termine del conflitto, se non vi \u00e8 stata distruzione estesa causa la guerra stessa. Questo \u00e8 il caso degli USA nella prima e seconda guerra mondiale. Alcuni economisti come Seymour Melman argomentano che pu\u00f2 anche risultare controproducente il dispendio di risorse a discapito di ricerca e sviluppo tecnologico in ambito civile.\nLa guerra \u00e8 spesso usata preventivamente contro il deterioramento di una situazione da crisi monetaria, in particolare espandendo servizi e impiego in ambito militare, e contemporaneamente depopolando segmenti della societ\u00e0 liberando risorse e attuando un riordino sociale e economico.\nNella prima guerra mondiale.\nU.S.A..\nNella mobilitazione durante la prima guerra mondiale gli Stati Uniti d'America crearono il War Industries Board (WIB) per aiutare la produzione militare. Altri organi governativi come il Federal Fuel Administration, introdussero risparmi di tempo per il rifornimento di carbone e petrolio mentre il United States Food Administration incoraggi\u00f2 la produzione di grano \u201cmobilized a spirit of self-sacrifice rather than mandatory rationing.\u201d La propaganda inizi\u00f2 a persuadere le persone a pagare tasse e conservare cibo. I discorsi dei Four Minute Men, volontari nella pubblica massa, permisero di arruolare migliaia di persone nelle forze armate.\nGermania.\nNella prima guerra mondiale la Germania ebbe carenza nel settore agricolo. Non solo molti agricoltori vennero arruolati ma anche la richiesta di cibo da parte delle truppe al fronte era notevole. le autorit\u00e0 tedesche ebbero estrema difficolt\u00e0 a risolvere la richiesta di cibo e introdussero un razionamento e un calmiere dei prezzi.\nNella seconda guerra mondiale.\nU.S.A..\nNella seconda guerra mondiale gli USA vennero costretti a una economia di guerra dopo l'attacco di Pearl Harbor giapponese. Dopo l'evento il Governo di Washington cap\u00ec che si rendeva necessario una notevole burocratizzazione per la mobilitazione. Il Governo aument\u00f2 le tasse e emise denaro sotto forma di \"war bond\" per coprire il bilancio, nella misura della met\u00e0. \u201cCommercial institutions like banks also bought billions of dollars of bonds and other treasury paper, holding more than $24 billion at the war\u2019s end.\" The creation of a handful of agencies helped funnel resources towards the war effort. One prominent agency was the War Production Board (WPB), which \u201cawarded defense contracts, allocated scarce resources \u2013 such as rubber, copper, and oil \u2013 for military uses, and persuaded businesses to convert to military production.\" Due terzi della economia degli Stati Uniti d'America venne occupata dallo sforzo bellico al 1943. Questo anche dal fatto che vennero aiutati gli Alleati della seconda guerra mondiale.\nGermania.\nLa seconda guerra mondiale inizi\u00f2 dal fatto che il Nazismo introdusse una nuova politica di riarmo in violazione del Trattato di Versailles (1919). Il Terzo Reich implement\u00f2 una espansione militare aumentando il numero di fabbriche. Questo permise di ridurre la disoccupazione creatasi dopo la prima guerra mondiale. Di conseguenza si ebbe l'aumento del debito pubblico oltre i 40 miliardi di Reichsmark. Dopo la fine della guerra si ebbe, secondo Boldorf e Scherner, l'esplosione dell'economia francese.\u201d Questo dato \u00e8 supportato dal fatto che la Francia forn\u00ec con la sua economia l'11% del PIL della Germania nazista, durante l'occupazione, coprendo il bilancio tedesco per cinque mesi. Durante l'occupazione il Governo francese pag\u00f2 20 milioni di Reichmark al giorno."}
{"id": "5020361", "revid": "767487", "url": "https://it.wikipedia.org/wiki?curid=5020361", "title": "Non ci penso mai", "text": "Non ci penso mai \u00e8 il primo EP del gruppo musicale italiano I Moderni, pubblicato il 6 gennaio 2012 dalla Sony Music."}
{"id": "5020362", "revid": "287204", "url": "https://it.wikipedia.org/wiki?curid=5020362", "title": "Marketing dei motori di ricerca", "text": ""}
{"id": "5020363", "revid": "6923", "url": "https://it.wikipedia.org/wiki?curid=5020363", "title": "Cingolato", "text": ""}
{"id": "5020373", "revid": "1805885", "url": "https://it.wikipedia.org/wiki?curid=5020373", "title": "La casa disabitata", "text": "La casa disabitata (\"Das \u00f6de Haus\") \u00e8 un racconto di Ernst Theodor Amadeus Hoffmann che venne pubblicato nel secondo volume dei suoi \"Nachtst\u00fccke\" (novembre 1817).\n\"La casa disabitata\" \u00e8 una storia ricca di riferimenti ai numerosi interessi scientifici e pseudoscientifici dell'autore (il mesmerismo, gli studi sul sonno e il sonnambulismo, le teorie riguardanti le regioni estreme e oscure della psiche) e vi ricorrono molti dei temi tipici della sua narrativa: la follia, lo sdoppiamento della personalit\u00e0, il senso del mistero e dell'occulto, le visioni fugaci e ingannevoli. La casa descritta da Hoffmann nel suo racconto \u00e8 realmente esistita e si trovava al n. 9 dell'Unter den Linden, nella citt\u00e0 di Berlino.\nTrama.\nUna piccola casa affacciata su di un viale berlinese, all'apparenza deserta, suscita una crescente curiosit\u00e0 nel giovane Teodoro, che un giorno crede di scorgere un volto di donna alla finestra del primo piano. In seguito la sua attrazione per la casa e la fanciulla che vi starebbe nascosta diventa una vera e propria ossessione, tanto che Teodoro inizia a vedere quell'immagine femminile riflessa dentro a uno specchietto da tasca. Dopo essersi confidato con il dottor K. e aver partecipato a una serata con alcuni esperti di magnetismo, Teodoro si risolve a penetrare nella casa per svelare il mistero che lo tormenta; ma una volta entrato non trova la giovane donna apparsagli nelle sue visioni e gli si presenta invece un'orrida vecchia completamente folle. L'enigma inizia a chiarirsi soltanto dopo il casuale incontro di Teodoro con una ragazza identica alla fanciulla vista nei sogni e nello specchio."}
{"id": "5020380", "revid": "1305772", "url": "https://it.wikipedia.org/wiki?curid=5020380", "title": "Smart As...", "text": "Smart As... \u00e8 un videogioco sviluppato da Climax Group per la piattaforma PlayStation Vita. Pubblicato da Sony Computer Entertainment, \u00e8 stato pubblicato il 30 ottobre 2012 in America del Nord ed il giorno successivo in Europa.\nModalit\u00e0 di gioco.\n\"Smart As...\" \u00e8 sviluppato, come molti altri giochi dello stesso genere, per mantenere in allenamento la mente del giocatore. Il giocatore viene cos\u00ec messo alla prova nelle quattro aree previste dal gioco: aritmetica, logica, osservazione e linguaggio. Ogni gioco d\u00e0 un punteggio, la cui media stabilisce il risultato quotidiano. Questo punteggio pu\u00f2 essere sincronizzato con quello degli altri giocatori in giro per il mondo, per compilare delle classifiche globali. Ad ogni giornata d'allenamento completata, il giocatore sbloccher\u00e0 un esercizio nell'area di gioco libero, selezionabile in ogni momento.\nOltre alle aree di Allenamento quotidiano e Gioco libero, \"Smart As...\" presenza una sezione dedicata a classifiche e statistiche. Ogni giorno, il giocatore viene interrogato su una domanda sulle proprie abitudini, la cui risposta \u00e8 utilizzata per elaborare altre classifiche. \u00c8 infine presente una modalit\u00e0 Viaggiatore, in cui il giocatore potr\u00e0 essere sottoposto ad una sfida diverse in base alla citt\u00e0 in cui si trova.\nTipologie dei giochi.\n\"Smart As...\" contiene cinque giochi per ognuna delle quattro aree. Per le soluzioni di questi rompicapi, vengono utilizzate tutte le funzioni del sistema PlayStation Vita, inclusi touchpad e camera. La gi\u00e0 citata modalit\u00e0 Viaggiatore utilizza la funzione GPS del dispositivo.\nAl primo avvio del gioco, nella modalit\u00e0 gioco libero, \u00e8 disponibile un solo rompicapo per area: i rimanenti sedici verranno sbloccati al termine delle successive sedici sedute d'allenamento quotidiano. Ogni gioco prevede quattro livelli di difficolt\u00e0, ognuno dei quali con una valutazione che va da zero a tre stelline.\nLa maggior parte dei rompicapi si divide in turni, da tre a cinque. Per alcuni, \u00e8 prevista una penalit\u00e0 in caso di errore."}
{"id": "5020381", "revid": "164044", "url": "https://it.wikipedia.org/wiki?curid=5020381", "title": "Smart As", "text": ""}
{"id": "5020382", "revid": "599013", "url": "https://it.wikipedia.org/wiki?curid=5020382", "title": "John Bonello", "text": "Carriera.\nNazionale.\nHa collezionato 29 presenze con la propria Nazionale."}
{"id": "5020388", "revid": "599013", "url": "https://it.wikipedia.org/wiki?curid=5020388", "title": "Reginald Cini", "text": "Carriera.\nNazionale.\nHa collezionato 26 presenze con la propria Nazionale."}
{"id": "5020389", "revid": "318922", "url": "https://it.wikipedia.org/wiki?curid=5020389", "title": "Reggie Cini", "text": ""}
{"id": "5020392", "revid": "256896", "url": "https://it.wikipedia.org/wiki?curid=5020392", "title": "Premio Enrico Fermi", "text": "Esistono due premi Enrico Fermi:"}
{"id": "5020395", "revid": "1543377", "url": "https://it.wikipedia.org/wiki?curid=5020395", "title": "Marmo Bianconeve Ziche", "text": "Marmo Bianconeve Ziche \u00e8 il nome commerciale di un calcare micritico compatto (puro) dal colore bianco. Il marmo Bianconeve Ziche, conosciuto anche come \"Bianconeve\" o \"Bianco Neve\" viene estratto nelle cave di Nuvolera in provincia di Brescia.\nDescrizione macroscopica.\nIl marmo Bianconeve Ziche \u00e8 un litotipo sedimentario di colore di insieme bianco avorio. Il materiale \u00e8 eterogeneo per la presenza di locali plaghe sub centimetriche leggermente pi\u00f9 scure, fratture micrometriche e giunti stilolitici entrambi ricementati da calcite. I giunti stilolitici presentano una colorazione bruno rossastra. Rari bioclasti millimetrici. Il materiale \u00e8 molto compatto, ha aspetto sano ed \u00e8 privo di porosit\u00e0 superficiali.\nSi riga difficilmente con una lama metallica e reagisce blandamente in presenza di acido cloridrico.\nDescrizione microscopica.\nLitotipo cristalloblastico afanitico, con blasti subedrali \u2013 anedrali, dimensionalmente inequigranulari con bordi tendenzialmente poligonali ed in subordine interlobati. I costituenti fondamentali della roccia sono dati da Dolomite, Calcite, Minerali opachi. La dolomite \u00e8 il costituente fondamentale, \u00e8 costituito da un mosaico cristallino di individui con dimensioni variabili tra 30 e 200 micron e le misure maggiori si osservano in coincidenza dei blasti cristallizzati all'interno di porosit\u00e0 in fase di ricristallizzazione. La dolomite \u00e8 nella maggior parte dei casi limpida, anche se non mancano individui intorbiditi da microgranulazioni di opachi. I minerali opachi sono i componenti minori, sono presenti come minuta granulazione dispersa all'interno di alcuni individui cristallini e nella sezione, ma le loro dimensioni medie non ne consentono il riconoscimento. Il colore macroscopico dei giunti stilolitici lascia ipotizzare la presenza di tracce di magnetite ed ematite. Diverso il discorso per quanto riguarda la calcite, presente come clasti micritici relitti dell'evento metamorfico che ha trasformato la micrite in dolomite, Verosimilmente altra calcite \u00e8 presente anche tra i blasti costituenti il materiale, ma date le dimensioni molto piccole di una parte dei blasti medesimi, ci\u00f2 non \u00e8 otticamente verificabile. Calcite \u00e8 presente anche come fase di ricristallizzazione all'interno di alcune fratture presenti, assieme alla dolomite.\nOrigini e storia.\nLe cave in cui \u00e8 estratto fanno parte del giacimento di pietra calcarea a est di Brescia, la cui formazione risale ai periodi Giurassico e Cretacico tra 190 e 70 milioni di anni fa. L'origine del giacimento \u00e8 dovuta alla sedimentazione, cementazione e ricristallizzazione di fanghi calcarei in un \"mare lagunare\" di et\u00e0 mesozoica. \n\u00c8 un marmo di recente lavorazione e commercializzazione, la cui estrazione ha avuto inizio nel corso del XX secolo."}
{"id": "5020396", "revid": "599013", "url": "https://it.wikipedia.org/wiki?curid=5020396", "title": "Ernest Barry", "text": "Carriera.\nClub.\nHa trascorso tutta la sua carriera in patria. Ha ottenuto le maggiori soddisfazioni con la maglia dello Sliema Wanderers, con cui ha vinto due campionati e una coppa nazionale.\nNazionale.\nHa collezionato 23 presenze con la propria Nazionale, tutte nel periodo in cui militava nello Sliema Wanderers.\nHa esordito il 14 agosto 1996, nell'amichevole contro l', entrando nel quarto d'ora finale al posto di Reginald Cini"}
{"id": "5020415", "revid": "599013", "url": "https://it.wikipedia.org/wiki?curid=5020415", "title": "Ian Ciantar", "text": "Carriera.\nNazionale.\nHa collezionato 23 presenze con la propria Nazionale."}
{"id": "5020423", "revid": "767487", "url": "https://it.wikipedia.org/wiki?curid=5020423", "title": "Martin Scicluna", "text": "Carriera.\nNazionale.\nHa collezionato 22 presenze con la propria Nazionale."}
{"id": "5020426", "revid": "400694", "url": "https://it.wikipedia.org/wiki?curid=5020426", "title": "Fidel Valdez Ramos", "text": ""}
{"id": "5020432", "revid": "92723", "url": "https://it.wikipedia.org/wiki?curid=5020432", "title": "Concattedrale di San Pietro apostolo (Spalato)", "text": "La concattedrale di San Pietro (in croato: \"Konkatedrala Svetog Petra\") si trova a Spalato, in Croazia, ed \u00e8 concattedrale dell'arcidiocesi di Spalato-Macarsca.\nStoria.\nLa costruzione della concattedrale di San Pietro ha avuto inizio nel dicembre del 1979 con la benedizione della prima pietra, portata dalla vecchia chiesa croata di San Pietro a Salona, ed \u00e8 stata completata nel 1980. La benedizione del centro pastorale \u00e8 stata celebrata nel 1983. La chiesa \u00e8 stata elevata a concattedrale l'11 maggio 1987 per decisione della Santa Sede. Il 27 luglio dello stesso anno la chiesa \u00e8 stata dedicata."}
{"id": "5020443", "revid": "767487", "url": "https://it.wikipedia.org/wiki?curid=5020443", "title": "Jesmond Zerafa", "text": "Carriera.\nGiocatore.\nNazionale.\nHa collezionato 21 presenze con la propria Nazionale.\nAllenatore.\nNel febbraio 2019 \u00e8 subentrato a Darren Abdilla come allenatore della squadra maltese dello Gzira United, che ha condotto al terzo posto in campionato.\nDopo pi\u00f9 di un anno di inattivit\u00e0, ha assunto il ruolo di guida tecnica del , da lui gi\u00e0 guidato in precedenza nel periodo 2010-2012. La sua nuova esperienza alla guida dei \"Citizens\" dura tuttavia poco pi\u00f9 di cinque mesi: l'allenatore si dimette infatti dall'incarico il 30 novembre, dopo una sconfitta per 3-1 contro il , in forte polemica con la dirigenza della societ\u00e0."}
{"id": "5020455", "revid": "253269", "url": "https://it.wikipedia.org/wiki?curid=5020455", "title": "Alan Curtis (attore 1909)", "text": "Biografia.\nNato Harry Ueberroth a Chicago nel 1909, Alan Curtis inizi\u00f2 a lavorare come modello pubblicitario, per approdare poi alla carriera di attore. Esord\u00ec sul grande schermo nella seconda met\u00e0 degli anni trenta con brevi ruoli non accreditati in film quali \"Follie d'inverno\" (1936), \"Sotto i ponti di New York\" (1936), e \"I demoni del mare\" (1937). L'attore non riusc\u00ec mai a diventare un divo di primo piano e interpret\u00f2 prevalentemente ruoli di supporto, come quello di Nicky Haiden in \"Hollywood Cavalcade\" (1939), accanto a Don Ameche e Alice Faye, e quello di \"Babe\" in \"Una pallottola per Roy\" (1941), film che lanci\u00f2 definitivamente Humphrey Bogart nei panni di Roy Earle, il rapinatore di cui \"Babe\" \u00e8 uno dei complici. Nello stesso anno Curtis fu coprotagonista con Lee Bowman della commedia \"Gianni e Pinotto reclute\" (1941), primo film interpretato dalla celebre coppia di comici Bud Abbott e Lou Costello, mentre nel melodramma \"L'incompiuta\" (1941) imperson\u00f2 il grande musicista Franz Schubert.\nNella prima met\u00e0 degli anni quaranta, Curtis partecip\u00f2 ad altri film di rilievo come \"Il pazzo di Hitler\" (1943), nel ruolo di Karel Vavra, un partigiano cecoslovacco, il noir \"La donna fantasma\" (1944), in cui imperson\u00f2 Scott Henderson, un uomo che viene ingiustamente condannato per l'omicidio della moglie e che viene aiutato dalla propria segretaria a scoprire il vero colpevole, e \"La rivincita dell'uomo invisibile\" (1944), in cui interpret\u00f2 il ruolo del giornalista Mark Foster. Nel 1947 gli fu affidato il personaggio del detective Philo Vance in due pellicole, \"Philo Vance's Gamble\" e \"Philo Vance's Secret Mission\". Nel 1949 prese parte, nel ruolo del commodoro Van Diel, al film in costume \"I pirati di Capri\", girato in Italia e diretto da Edgar G. Ulmer con un budget ridottissimo, interpretato anche da Louis Hayward, Binnie Barnes e Massimo Serato. Sempre in Italia, Curtis apparve nel drammatico \"Amore e sangue\" (1951).\nVita privata e morte.\nSposato quattro volte, le prime due mogli di Curtis furono le attrici Priscilla Lawson (dal 1937 al 1940) e Ilona Massey (dal 1941 al 1942). Anche i successivi matrimoni con Sandy Cromwell e con Betty Dodero (dal 1950 al 1951) terminarono con il divorzio.\nAlan Curtis mor\u00ec prematuramente il 2 febbraio 1953, all'et\u00e0 di 43 anni, dopo aver subito un intervento chirurgico di routine ai reni. Poche ore dopo l'operazione ebbe un arresto cardiaco per alcuni minuti, dal quale si riprese miracolosamente, ma la morte lo colse cinque giorni pi\u00f9 tardi.\n\u00c8 sepolto presso il Memorial Park Cemetery and Crematorium di Skokie, Contea di Cook (Illinois)."}
{"id": "5020462", "revid": "287204", "url": "https://it.wikipedia.org/wiki?curid=5020462", "title": "Paris la Defense", "text": ""}
{"id": "5020467", "revid": "1772257", "url": "https://it.wikipedia.org/wiki?curid=5020467", "title": "Company of Heroes 2", "text": "Company of Heroes 2 \u00e8 un videogioco strategico in tempo reale sviluppato dalla Relic Entertainment e commercializzato nel 2013 dalla SEGA. L'espansione \"Company of Heroes 2: The Western Fronts Armies \"\u00e8 stato pubblicato il 24 giugno 2014.\nModalit\u00e0 di gioco.\nRisorse.\nRispetto al primo capitolo dove, per far affluire risorse, bisognava catturare e mantenere i punti strategici sulla mappa che fornivano determinati tipi di risorse (Munizioni, Carburante, Mano d'Opera), in questo nuovo capitolo, ogni punto strategico fornisce una certa quantit\u00e0 di munizioni e carburante, mentre la Mano d'Opera \u00e8 prestabilita a un'affluenza di +300 unit\u00e0 che diminuir\u00e0 di un certo numero ogni volta che recluteremo nuove truppe.\nIn tutti i casi sempre presenti i punti Munizioni e i punti Carburante, ma sono limitati a un numero predefinito a seconda della mappa giocata.\nInoltre, mentre nel primo capitolo si poteva incrementare la produzione di risorse mediante la costruzione dei punti di osservazione, nel nuovo capitolo \u00e8 possibile aumentare la produzione di carburante o munizioni costruendo sul punto in questione un Deposito di Carburante o una Scorta di Munizioni, che aumenteranno l'affluenza di una o dell'altra risorsa.\nPunti Strategici Speciali.\nCon il nuovo capitolo, sono stati introdotti anche alcuni punti strategici speciali.\nPossono essere di tre tipi:\nPopolazione Massima.\nA differenza del primo capitolo, dove il limite di popolazione aumentava o diminuiva in base al numero di territori conquistati o persi, nel nuovo sistema, la popolazione massima \u00e8 gi\u00e0 prestabilita ad un massimo di 100 unit\u00e0, dato che potr\u00e0 variare da mappa a mappa.\nComandanti.\nLa nuova interfaccia di gioco, non consente pi\u00f9 la scelta delle dottrine, che consentivano, a seconda della scelta, abilit\u00e0, truppe e mezzi particolari. Questo sistema \u00e8 stato sostituito da uno pi\u00f9 completo e personalizzabile dei comandanti. Ogni giocatore, potr\u00e0 scegliere un massimo di 3 comandanti, tra gli svariati a disposizione, ognuno dei quali fornir\u00e0 al giocatore delle abilit\u00e0 o truppe speciali.\nAll'inizio verr\u00e0 fornito un numero finito di comandanti che aumenteranno avanzando di livello\nBollettini.\nOgni giocatore, oltre ai tre comandanti, potr\u00e0 scegliere anche 3 bollettini. Questi sono dei bonus messi a disposizione per il giocatore, che applicati all'unit\u00e0 a cui si riferiscono ne migliorano uno o pi\u00f9 caratteristiche.\nColorazioni dei mezzi.\nOltre ai comandanti e ai bollettini, si pu\u00f2 anche scegliere una colorazione mimetica per abbellire i propri mezzi. Esse potranno essere colorazioni primaverili o invernali.\nAll'inizio del gioco non verr\u00e0 fornito alcun motivo, che verranno in seguito sbloccati avanzando di livello.\nEdifici.\nA differenza del primo capitolo, gli edifici non potranno pi\u00f9 essere trasformati in caserme o avamposti, ma potranno solo essere presidiati dalla fanteria e da alcune armi da posizione come MG42.\nTempo Atmosferico.\nVera innovazione del gioco.\nAlcune missioni della campagna, e quindi alcune mappe della schermaglia, potranno essere giocate in un'ambientazione invernale. Non solo le truppe saranno vestite con uniformi invernali, ma subiranno anche l'effetto del freddo. Infatti, se verranno lasciate troppo tempo all'addiaccio, inizieranno a subire l'effetto del congelamento, morendo poco a poco. Questo rischio si pu\u00f2 evitare costruendo, vicino alle proprie truppe, un focolare, oppure entrando in un edificio.\nSono inoltre presenti anche alcune insidie nelle mappe invernali, in primis, la probabilit\u00e0 di trovarsi nel mezzo di una bufera, che congeler\u00e0 le truppe lontane dai fuochi molto velocemente; in secundis, la presenza, in alcune zone, di neve alta, che rallenter\u00e0 le truppe e i mezzi rendendoli un facile bersaglio;\nPer ultimo, ma non meno pericoloso, la presenza di corsi d'acqua ghiacciati, infatti, il ghiaccio, se colpito a dovere pu\u00f2 rompersi facendo affogare la fanteria o affondando i carri armati che si trovano sopra di esso.\nVisuale.\nMentre nel primo capitolo la visuale di un'unit\u00e0 era prestabilita a una certa grandezza, e tramite questa grandezza si poteva vedere una determinata parte di mappa, in \"Company of Heroes 2\", la visuale pu\u00f2 essere ostacolata.\nMuri, edifici alti, siepi, alberi e relitti, creano un cono d'ombra in loro corrispondenza, non permettendo di vedere oltre, rendendo in questo modo il gioco molto realistico."}
{"id": "5020468", "revid": "287204", "url": "https://it.wikipedia.org/wiki?curid=5020468", "title": "Brul\u00e9 (disambigua)", "text": "Il termine brul\u00e9 pu\u00f2 avere vari significati:"}
{"id": "5020475", "revid": "1884099", "url": "https://it.wikipedia.org/wiki?curid=5020475", "title": "Brul\u00e9", "text": "Gli Sichangu, noti come Si\u010dh\u00e1\u014b\u01e7u Oy\u00e1te (in lakota) - chiamati \"Brul\u00e9\" (letteralmente \"bruciati\", secondo la tradizione con riferimento alle \"cosce bruciate\" o alle \"schiene bruciate\" nell'attraversare una pianura o un'estensione boscosa in fiamme), traducendo semplicemente il nome, dai francesi - sono una fra le due maggiori delle sette suddivisioni (a volte chiamate impropriamente bande o anche \"sotto-trib\u00f9\") dei nativi americani Teton (Titonwan) Lakota; il nome deriva, secondo la tradizione, da un evento accaduto nel periodo della migrazione attraverso i Plains, quando gli Sichangu incapparono in un incendio e molti fra loro riportarono pi\u00f9 o meno gravi ustioni.\nLa maggioranza degli Sichangu abita nella riserva indiana di Rosebud in Dakota del Sud sudoccidentale, dove sono federalmente riconosciuti come Trib\u00f9 Sioux Rosebud o Sichangu Oyate, mentre un gruppo minore abita nella riserva indiana di Lower Brule sulla riva occidentale del fiume Missouri; le due trib\u00f9 sono ormai politicamente indipendenti l'una dall'altra.\nStoria.\nProvenienti dalle pianure boscose del Minnesota nel XVI secolo, i Teton successivamente si spostarono gradualmente verso ovest, per finire ad abitare nelle regioni tra il Montana e il confine sud del Canada, dagli inizi del XIX secolo.\nQuesto territorio era spesso conteso ai Crow, popolazione nativa americana che si era stanziata nelle vicine regioni del nord-ovest.\nI conflitti tra gli Sichangu e il governo statunitense iniziarono ad accendersi a partire dalla met\u00e0 dell'Ottocento, esplodendo con il c.d. \"massacro di Grattan\" e aggravandosi con l'apertura da parte degli Stati Uniti del \"sentiero di Bozeman\", che attraversava il territorio lakota e faceva fuggire i bisonti, fonte essenziale di cibo e vestiario nella vita dei nativi nordamericani.\nNel decennio 1850 emersero tra gli Sichangu diversi capi guerrieri, tra i quali Sinte Galeshka (Coda Chiazzata), che, quasi al termine della \"Guerra di Secessione\", guid\u00f2 con successo la reazione dei Teton e dei loro alleati Cheyenne e Arapaho contro l'invasione dei coloni diretti nel Colorado lungo la pista del Platte River e la vendetta per il massacro di Sand Creek, prima di unirsi alla fase iniziale della lotta contro la costruzione di forti militari e poi di una linea ferroviaria lungo il \"Bozeman Trail\" (un progetto ferroviario che avrebbe dovuto collegare il Wyoming ai bacini auriferi del Montana), e depose le armi, dopo due anni di guerra, soltanto in seguito all'abbandono del progetto da parte del Governo statunitense.\nA partire dalla fine degli anni sessanta dell'Ottocento, e comunque dopo la guerra di secessione americana, il governo di Washington ebbe a disposizione un maggior numero di uomini da inviare nel \"lontano Ovest\", aumentando le dimensioni del conflitto con i nativi. Le battaglie tra i due schieramenti erano necessariamente un \"tocca e fuggi\" da parte dei primi, che per inferiorit\u00e0 numerica e tecnologica, non avevano speranze di vittoria in campo aperto. Una grande riserva per gli Sichangu fu istituita a Rosebud, dove la grande maggioranza di essi si radun\u00f2 sotto la guida di Coda Chiazzata, e una riserva pi\u00f9 piccola fu istituita a Lower Brul\u00e8..\nBande o Tiyo\u0161paye storiche Sichangu (\"Brul\u00e9\").\nAssieme agli Oglala Sioux, stanziati nella riserva indiana di Pine Ridge, sono spesso chiamati \"Lakota meridionali\". Sono divisi in tre gruppi regionali: \nSecondo lo stregone Sichangu Tat\u00e1nka Wakan (\"Bisonte Sacro\") le divisioni erano ulteriormente suddivise nelle seguenti \"tiyo\u0161paye\" o bande, divise a loro volta in varie tiwahe locali (famiglie):"}
{"id": "5020476", "revid": "287204", "url": "https://it.wikipedia.org/wiki?curid=5020476", "title": "Lutjegast", "text": "Lutjegast \u00e8 un villaggio di circa 1.200 abitanti del nord-est dei Paesi Bassi, facente parte della provincia di Groninga e situato nella regione di Westerkwartier. Dal punto di vista amministrativo, si tratta di una frazione del comune di Westerkwartier.\nEtimologia.\nIl toponimo \"Lutjegast\" \u00e8 formato dalle parole \"lutje\" e \"gast\" o \"gaast\", che nel dialetto di Groninga significano rispettivamente \"piccolo\" e \"montagna di sabbia in un terreno paludoso\" (cfr. anche Grotegast e i toponimi tedeschi L\u00fctjegaste e Grotegaste). Il nome fa riferimento ad una collinetta sabbiosa su cui \u00e8 sorta la Abeltasmanweg, la parte pi\u00f9 antica del villaggio.\nIl villaggio era anticamente citato (fino al 1300) come \"Minorgast\".\nGeografia fisica.\nCollocazione.\nLutjegast si trova nella parte occidentale della provincia di Groninga e nella parte meridionale della regione di Westerkwartier&gt;, al confine con la provincia della Frisia, a circa 18\u00a0km a nord-ovest di Leek e a circa 3,5\u00a0km a nord del centro di Grootegast.\nSociet\u00e0.\nEvoluzione demografica.\nAl censimento del 2012, Lutjegast contava una popolazione pari a 1.205 abitanti.\nStoria.\nLutjegast si svilupp\u00f2 come un insediamento agricolo.\nFino XVII Lutjegast era, tramite il fiume Lauwers, collegata al mare, segnatamente con il Lauwerszee (ora diventato un lago e chiamato Lauwersmeer).\nDialetto locale.\nA Lutjegast si parla un dialetto che \u00e8 una variante del dialetto di Groninga, ma che presenta influssi del dialetto della Drenthe e - in particolare per quanto riguarda l'accento e la grammatica - del frisone.\nDa notare inoltre che fino agli inizi del XX secolo la popolazione locale parlava prevalentemente il frisone.\nArchitettura.\nLutjegast vanta 3 edifici classificati come \"rijksmonumenten\"."}
{"id": "5020488", "revid": "101768", "url": "https://it.wikipedia.org/wiki?curid=5020488", "title": "Lo Zoo di 105 Compilation Vol. 9", "text": "Lo Zoo di 105 Compilation Vol. 9 \u00e8 la nona compilation dell'omonimo programma radiofonico, pubblicata il 24 giugno 2014."}
{"id": "5020489", "revid": "736476", "url": "https://it.wikipedia.org/wiki?curid=5020489", "title": "Westray Airport", "text": ""}
{"id": "5020496", "revid": "287204", "url": "https://it.wikipedia.org/wiki?curid=5020496", "title": "Joachim Schubart", "text": "Ha studiato astronomia all'Universit\u00e0 Humboldt di Berlino laureandosi nel 1952 ed ottenendo il dottorato nel 1955. Successivamente ha lavorato presso l'osservatorio Sonneberg e dal 1961 all'istituto astronomico Rechen (\"Astronomisches Rechen-Institut\") di Heidelberg. Abilitato nel 1967, ne \u00e8 stato il principale ricercatore dal 1970.\nIl Minor Planet Center gli accredita la scoperta di due asteroidi, effettuate tra il 1960 e il 1961, di cui una in collaborazione con Cuno Hoffmeister.\nGli \u00e8 stato dedicato l'asteroide 1911 Schubart."}
{"id": "5020502", "revid": "399", "url": "https://it.wikipedia.org/wiki?curid=5020502", "title": "Marco Mattolini", "text": "Biografia.\nDopo un apprendistato nei gruppi teatrali di base di Firenze e la laurea in pedagogia presso l'Universit\u00e0 di Firenze, lavora per la cooperativa cinematografica \"Lunga gittata\", che produce il film \"I giorni cantati\" di Paolo Pietrangeli, una serie di speciali per Rai Tre, alcuni spettacoli di Giovanna Marini, fra cui \"Requiem\". Nel 1980 debutta nella regia teatrale con la prima riduzione de \"Il bacio della donna ragno\" di Manuel Puig con Giulio Brogi.\nMarco Mattolini \u00e8 dichiaratamente omosessuale e negli anni Ottanta cre\u00f2 a Roma, insieme a Giovanni Forti, un movimento pro-gay.\nTeatro.\nNella stagione 1981/1982 mette in scena due spettacoli con Mario Scaccia protagonista: \"Nerone\" di Carlo Terron e \"La scuola delle mogli\" di Moli\u00e8re, e assume la direzione artistica del Teatro delle Muse di Roma. Nel 1982/1983, assieme a Hugo Pratt e Alberto Ongaro, riduce per il teatro e cura la regia di \"Corto Maltese\", con Gerardo Amato, Athina Cenci e Alessandro Benvenuti, con i quali due ultimi, nella stagione estiva, allestisce il musical di Ugo Chiti e Benvenuti \"Marta e il Cireneo\".\nNel 1986 alla Versiliana allestisce \"Come gocce su pietre roventi\", un inedito di Rainer Werner Fassbinder, e all'Isola Tiberina di Roma progetta e conduce \"Isole\", contenitore di teatro, musica e spettacolo.\nNel 1989 debutta al festival di Asti la commedia \"Hurlyburly\" di David Rabe, con Lino Capolicchio, Ricky Tognazzi e Simona Izzo, di cui cura adattamento e regia. Nel 1990 in occasione del Festival Verdiano promosso dal Teatro Regio di Parma dirige lo spettacolo \"Dossier Trovatore\" di Enrico Vaime e Simona Marchini, con la stessa Marchini.\nNel 1991 fonda la societ\u00e0 di produzione teatrale \"Magnific\" che realizza \"Ti ricordi il teatro...\" di Andrea Stanisci e \"Lorenzo, diciamolo, non era bellissimo\" con Giorgio Albertazzi e Athina Cenci.\nFra il 1993 e il 1994 per il Teatro dell'Opera di Roma cura la regia e co-produce il musical per ragazzi \"Il gatto che scopr\u00ec l'America\" di Adriana Del Giudice e Rosa Stipo, che viene rappresentato al Teatro Brancaccio di Roma. Nell'estate 1994 per Taormina Arte, in occasione del decimo anniversario della scomparsa di Eduardo De Filippo, cura la serata inaugurale del Festival: \"Eduardo domani: il teatro dalle gambe lunghe\".\nNel 1995 mette in scena al Teatro Parioli di Roma \"2005, ultimo atto\" di Gianfelice Imparato e per Taormina Arte la versione teatrale di Giuseppe Manfridi di \"Uno, nessuno e centomila\" di Pirandello, con Flavio Bucci, che verr\u00e0 ripresa nelle due successive stagioni per oltre 350 repliche. Per la rassegna \"Garofano verde\", promossa dal Comune di Roma, dirige \"La Traviata di Lisbona\" di Terrence Mcnally, con Bruno Armando; cura e dirige la serata-evento \"Amici, amanti, complici\", con Mario Scaccia, Flavio Bucci, Leo Gullotta, Luca Barbareschi, Ricky Tognazzi, Simona Izzo, Massimo Venturiello ed altri.\nNel 1996 per il Teatro Eliseo di Roma \u00e8 il regista di \"Due di noi\" di Michael Frayn, con Anna Marchesini e Tullio Solenghi. Coordina e produce il progetto \"Un teatro contro l'AIDS\", nell'ambito del quale riprende lo spettacolo \"Gli alibi del cuore\", prima con Athina Cenci e poi con Mita Medici, e realizza una serie di eventi-spettacolo (\"Luned\u00ec Reazione\") coinvolgendo alcuni dei pi\u00f9 significativi protagonisti della scena italiana. Realizza drammaturgia, regia e produce gli spettacoli \"Nel cuore di Tot\u00f2\", con Mariangela D'Abbraccio.\nNel 1999 cura la regia teatrale e televisiva dell'opera fantastica \"Il gioco dei mostri\" di Lucio Gregoretti e Nicola Sani, libretto di Paolo Fallai (commissione dell'Accademia Nazionale di Santa Cecilia) al Teatro Valle di Roma, di cui \u00e8 anche produttore. Assieme a Walter Attanasi e Simona Marchini \u00e8 per questo anno co-direttore artistico del rinnovato Todi Arte Festival, gestito dalla Magnifico, nell'ambito del quale mette in scena \"Cromosoma Sigfrido\" di Jonathan Tolins, con Bruno Armando, Ugo Gregoretti, Stefania Barca, Francesca Benedetti, Francesco Magali e l'Orchestra Camerata Cassovia diretta dal Maestro Walter Attanasi.\nNel 2000 cura la regia dello spettacolo \"Polvere di stelle\" di Bernardino Zapponi e Maurizio Micheli, che va in scena al Festival della Versiliana. Cura la traduzione e dirige Flavio Bucci e Marina Malfatti in \"Caro bugiardo\" di Jerome Kilty.\nNel 2005 al Parco della Musica di Roma mette in scena \"L'odore dell'inconscio\", di Sandro Gindro. Per il Kal's Art Festival di Palermo realizza al Castello della Zisa \"Le sette chiavi delle Mille e una notte\".\nNel 2006 cura la regia di \"Volare \u00e8 peggio\" di Flora Farina, che debutta nella rassegna LET di Roma, e quella di \"Quante vite avrei voluto - Una storia per Luigi Tenco\" di Piergiorgio Paterlini, con Gianluca Ferrato. Cura l'evento \"Il caso Pasolini\" per la Rassegna \"Giallo d'Estate\" a Putignano. Nel 2007 dirige Christian De Sica nel musical \"Parlami di me\", scritto da Maurizio Costanzo ed Enrico Vaime, che debutta ad Assisi e poi al Teatro Sistina di Roma.\nNel 2008 \"Parlami di me\" vince il Biglietto d'oro AGIS ed entra nella terna dei finalisti nel settore degli spettacoli musicali del Premio E.T.I. Gli Olimpici del Teatro. Collabora con Maurizio Costanzo, direttore artistico del Todi Arte Festival 2008, realizzando, nel mese di giugno, l'evento \"Presentazione in movimento\", con oltre 100 artisti nel centro storico della Citt\u00e0, e a settembre l'allestimento e la regia di vari spettacoli.\nNel 2010 dirige la commedia musicale \"Svegliati e sogna\", scritta assieme Francesco Magali, con Rossana Casale e Gianluca Ferrato. Nel 2011 dirige Nancy Brilli nello spettacolo \"Sette\", di autori vari, prodotto dal Teatro Sistina di Roma. Realizza e partecipa assieme a Rossana Casale a \"Noi e il musical\", incontri-spettacolo sul genere. Cura la regia di \"Killer\" di Stefania e Leonardo Iattarelli, presentato al Festival Internazionale del teatro dedicato a Ellen Stewart.\nCollabora a \"Lettera di Dio all'Umanit\u00e0\" di Franco Arminio, con Gloria Pomardi (Teatro India di Roma). Cura la regia di \"Baccanti perdute\" di Luca Archibugi.\nNel 2013 dirige lo spettacolo teatrale \"Luce Nera\" di Marina Ruta. Cura la regia di \"Altro di me...\" , teatro musicale scritto da Maurizio Costanzo e Enrico Vaime, con Katia Ricciarelli, che debutta al Festival della Versiliana, e quella di \"Ladro di razza\" di Gianni Clementi. Nel 2014 \u00e8 fra gli autori di \"Cinecitt\u00e0\", musical con Christian De Sica. Cura la regia di \"Anna Freud - Un insaziabile desiderio di vacanze\" di Roberta Calandra.\nNel 2014/2015 cura la regia dello spettacolo teatrale \"Ferro\" di Francesco Di Chio, con Blas Roca-Rey. Nell'aprile del 2015 va in scena il suo nuovo spettacolo \"Crimini del cuore\" di Beth Henley. Nel 2016 ha curato la regia dello spettacolo \"Che fai tu, luna, in ciel? Dimmi: che fai...\"\" che vede il ritorno in scena di Flavio Bucci] (nell'interpretazione di poesie di Giacomo Leopardi) affiancato dalla danzatrice e coreografa Gloria Pomardi e dalla pianista e compositrice Alessandra Celletti. \nCinema e televisione.\nIl 1984 \u00e8 l'anno del debutto cinematografico con \"Il mistero del Morca\", con Mario Scaccia, che partecipa ai Festival di Venezia, Berlino, Algeri, Giffoni e per il quale vince il premio Ischia 1985 come miglior regista esordiente.\nNel 1985 progetta e conduce in collaborazione con varie associazioni, alcune manifestazioni-spettacolo: \"Un treno contro la droga\" al PalaEur di Roma, \"Live Love\" al Foro Italico, \"Aid for Aids\" al Teatro Ciak di Milano. Sceneggia e dirige \"E ricchissimo diventerai\", telefilm per Rai 2; cura regia e traduzione di \"Bent\" di Martin Sherman che debutta ad Asti Teatro 7. Nel 1987 scrive, dirige e produce il telefilm \"Tertius\" con Athina Cenci e Alessandro Benvenuti per Rai 3.\nNel 1988 coordina la sceneggiatura e dirige la sit-com \"Zanzibar\" con Angela Finocchiaro, Silvio Orlando, Claudio Bisio, Antonio Catania e Gigio Alberti. L'attivit\u00e0 televisiva prosegue nel 1989 con il talk show \"Ars Amanda\", con Amanda Lear (Rai 3), di cui \u00e8 autore e regista, e con \"Emilio\", programma satirico per Italia 1 di cui \u00e8 coautore.\nNel 1991 per il piccolo schermo realizza per Rai 2 \"Quelli del teatro tenda\" con Paolo Panelli, \u00e8 autore e conduttore in video di una serie in 11 puntate per Rai Sat dal titolo \"In principio era il teatro...\".\nNel 1993 \u00e8 coautore dei testi di \"Seratissima\" per Canale 5 e, assieme a Michele Serra, \u00e8 consulente speciale ai testi di \"Cielito lindo\" per Rai 3. Fra il 1993 e il 1994 \u00e8 fra gli autori di \"Domenica In\"; dirige Ricky Tognazzi e Simona Izzo in \"Mugugni\", versione italiana di \"Kvetch\" di Steven Berkoff. Nel 1995 cura la regia de \"La strana coppia\" di Neil Simon con Gaspare e Zuzzurro.\nNel 1999 cura la regia della ripresa televisiva dei concerti del cartellone \"Santa Cecilia per i bambini\" per Rai Sat. \u00c8 tra gli autori di \"Chi ha incastrato Peter Pan?\", programma in otto puntate per Canale 5, condotto da Paolo Bonolis e Luca Laurenti. Dirige la serie televisiva \"Don Luca\" con Luca Laurenti, Paolo Ferrari, Marisa Merlini, sempre per Canale 5. \nNel 2000 coordina la sceneggiatura e cura la regia di \"Casa Italia\", una serie di sit-com in venti puntate che \u00e8 allo stesso tempo un corso di italiano, prodotta dalla Adnkronos per Rai International. \u00c8 tra gli autori de \"La vita \u00e8 meravigliosa\", programma di prima serata in sei puntate per Canale 5. Nel 2001 \u00e8 autore e regista di \"Valeria dei teatri\", speciale su Valeria Moriconi per Rai Sat.\nNel 2002 dirige il film \"Per finta e per amore\", con Remo Girone, Denis Fasolo e Giulia Montanarini, che partecipa ai Festival di Montecarlo, Torino e Miami. Dirige lo speciale \"La giostra del tempo\" per Rai 2. Nel 2003 \u00e8 fra gli sceneggiatori e soggettisti della serie tv \"Carabinieri 3\". Collabora con Andrea Zingoni alla sceneggiatura del lungometraggio a cartoni animati \"Martino, un topo e un violino\" per Lanterna Magica. \nNel 2004 \u00e8 accanto ad Andrea Zingoni, uno degli story editor, soggettisti e sceneggiatori delle serie Tv a cartoni animati \"Gino, il pollo perso nella rete\" prodotta da Lanterna Magica per Rai Fiction. Per Rai Sat cura la ripresa televisiva di \"Tre sorelle\" di Cechov con Pamela Villoresi e Valeria Ciangottini.\nNel 2006 \u00e8 autore e dirige per \"La storia siamo noi\" di Rai Educazione \"Per Bacco\", programma in cinque puntate sulla storia del vino in Italia.\nNel 2009 \u00e8 fra gli sceneggiatori della fiction \"Angeli e diamanti\" (Canale 5). Nel 2010 \u00e8 coautore della sceneggiatura del film \"Fedele nei secoli\", commissionata da Rai Cinema ed \u00e8 fra gli autori della serie TV \"Al di l\u00e0 del lago\" (Canale 5).\nNel 2012 \u00e8 fra i soggettisti e sceneggiatori della serie a cartoni animati \"Le grandi storie di Gino il Pollo\" per Rai Fiction."}
{"id": "5020515", "revid": "23", "url": "https://it.wikipedia.org/wiki?curid=5020515", "title": "Indice R", "text": ""}
{"id": "5020518", "revid": "402432", "url": "https://it.wikipedia.org/wiki?curid=5020518", "title": "Apache Open Office", "text": ""}
{"id": "5020519", "revid": "228587", "url": "https://it.wikipedia.org/wiki?curid=5020519", "title": "Fumio Demura", "text": " Attualmente egli \u00e8 9\u00ba Dan Hanshi nello stile Shit\u014d-ry\u016b.\nGiovent\u00f9.\nDemura nacque il 15 settembre 1938 a Yokohama in Giappone. All'et\u00e0 di 9 anni inizi\u00f2 a studiare karate e kend\u014d con un istruttore chiamato Asano. All'et\u00e0 di 12 inizi\u00f2 ad allenarsi con Ryusho Sakagami il karate Itosu-kai. Demura raggiunse la cintura nera 1\u00ba \"Dan\" nel 1956, e vinse l'East Japan Championships nel 1957. Nel 1959, inizi\u00f2 la pratica del kobudo, uno stile di armi okinawase, sotto la direzione di Taira Shinken. In 1963, Demura incontr\u00f2 lo scolaro Donn Draeger, che lo present\u00f2 a Dan Ivan, il quale successivamente lo porter\u00e0 negli Stati Uniti d'America come istruttore di karate.\nStati Uniti.\nNel 1965, Demura entr\u00f2 negli Stati Uniti, rappresentando la Japan Karate-do Itosu-kai. Dalla sua residenza nella California sudorientale, divenendo maggiormente noto per la sua abilit\u00e0 nel karate e nel kobudo. Nel 1971, raggiunse il grado di 5\u00ba \"dan\", e lo mantenne sino al 1982. Nel corso degli anni 1970 e 1980, Demura scrisse nuomerosi libri sulle arti marziali, fra i quali: \"Karate Shito-Ryu\" (1971), \"Advanced nunchaku\" (1976, coautore), \"Tonfa: Karate weapon of self-defense\" (1982), \"Nunchaku: Karate weapon of self-defense\" (1986), \"Bo: Karate weapon of self-defense\" (1987), and \"Sai: Karate weapon of self-defense\" (1987)."}
{"id": "5020521", "revid": "1632387", "url": "https://it.wikipedia.org/wiki?curid=5020521", "title": "Once More 'Round the Sun", "text": "Once More 'Round the Sun \u00e8 il sesto album in studio del gruppo heavy metal statunitense Mastodon, pubblicato nel 2014 dalla Reprise Records."}
{"id": "5020530", "revid": "23", "url": "https://it.wikipedia.org/wiki?curid=5020530", "title": "Fattore-R", "text": ""}
{"id": "5020537", "revid": "3115", "url": "https://it.wikipedia.org/wiki?curid=5020537", "title": "Glenda Le\u00f3n", "text": "Le\u00f3n \u00e8 interessata \"all'incontro tra il visibile e l'invisibile, tra il suono e il silenzio, tra l'effimero e l'eterno\".\nBiografia.\nGlenda Le\u00f3n nasce all'Avana, Cuba nel 1976. Inizia gli studi di arti visive nel 1988 presso la Scuola 20 Ottobre dell'Avana. Studia filologia all'Universit\u00e0 dell'Avana, dove si laurea in Storia dell'Arte nel 1999. Nel 2007 consegue il Master in Arte dei Nuovi Media presso l\u2019Academia di Arte Superiore e Nuovi Media di Colonia, Germania. Studia inoltre balletto classico al Centro Prodanza di Cuba per dieci anni (1990\u20131999). Sin dall'inizio i lavori di Le\u00f3n appaiono innovativi nel contesto dell'arte cubana per il suo particolare approccio all'arte concettuale. Nelle sue opere utilizza materiali insoliti come fiori naturali e artificiali, capelli e gomme da masticare, inoltre realizza spesso installazioni audio e video.\nIl lavoro di Le\u00f3n \u00e8 riconosciuto a livello internazionale, ha infatti ottenuto il premio della Pollock-Krasner Foundation e residenze presso il Couvent des Recollets e la Foundation Brownstone a Parigi, e la Darling Foundry a Montr\u00e9al. Le sue opere sono state acquisite dalle collezioni permanenti di musei internazionali fra cui il Centro Pompidou, il Museo delle Belle Arti di Montr\u00e9al e lo Houston Museum of Fine Arts. Esse sono state inoltre recensite da importanti riviste d'arte fra cui \"Bomb Magazine\", \"ArtNexus\" e \"ArtForum\". Tra i suoi lavori pi\u00f9 noti ricordiamo \"Mundo interpretado\", \"Tiempo perdido\", \"Ascension silencieuse\", \"Huella c\u00f3smica\" e i video \"Inversi\u00f3n\", \"Cada respiro\" e \"Destino\".\nIl suo spettacolo del 2012, \"Listening to Silence\", si concentra sullo scorrere del tempo e sul silenzio tra le note musicali. Le\u00f3n pone numerosi \"carillon\" sulle pareti della sala e scrive su ognuno il nome di una diversa divinit\u00e0. Al centro un grande mucchio di sabbia con una clessidra in cima rappresenta il tempo perduto. Nel 2013 i curatori Jorge Fern\u00e1ndez Torres e Giacomo Zaza chiamano Le\u00f3n a esporre al padiglione cubano della Biennale di Venezia, dove presenta \"Music of the Spheres\", un carillon sospeso su un\u2019immagine del sistema solare in cui all'orbita di ogni pianeta \u00e8 sovrapposto un pentagramma. Le note musicali associate ai pianeti creano una sinfonia, e intorno alla stanza statue di divinit\u00e0 greche ascoltano in silenzio la musica delle sfere.\nL'opera del 2004 \"Habitat\" \u00e8 un letto coperto da un tappeto di erba artificiale su uno sfondo che rappresenta il cielo. Sulle federe sono stampate immagini di rocce, e sulle lenzuola immagini di terra. Infine, sulla parete opposta al letto \u00e8 appesa l'opera \"Noche de fantasia\", che rappresenta un cielo stellato in cui le stelle sono composte da orecchini di zircone. Dieci anni dopo \"Habitat\" e \"Noche de fantasia\" sono scelte dal curatore Gerardo Mosquera per essere esposte nella mostra \"Perduti nel paesaggio\" presso il Museo d'arte moderna e contemporanea di Trento e Rovereto, dal 5 aprile al 31 agosto 2014.\nVive e lavora a Madrid, in Spagna."}
{"id": "5020541", "revid": "287204", "url": "https://it.wikipedia.org/wiki?curid=5020541", "title": "Glenda Leon", "text": ""}
{"id": "5020542", "revid": "287204", "url": "https://it.wikipedia.org/wiki?curid=5020542", "title": "The Sheik of Araby", "text": "The Sheik of Araby \u00e8 uno \"jazz standard\" del 1922. Venne composta da Francis Wheeler, Harry B. Smith e Ted Snyder, ed originariamente interpretata dalla Joseph Knecht's Waldorf-Astoria Orchestra.\nLe \"cover\" del pezzo.\nI Beatles.\nI Beatles eseguivano \"The Sheik Of Araby\" nei loro concerti; si basavano su un arrangiamento rock 'n' roll interpretato da Joe Brown, un musicista che, all'inizio degli anni sessanta, raggiunse una forte popolarit\u00e0 ed, inoltre, era un affermato personaggio televisivo. La \"band\", quando eseguiva i brani di Brown, li faceva cantare da George Harrison, suo grande \"fan\", per cui anche per questo avvenne ci\u00f2. Quando il loro \"manager\", Brian Epstein, selezion\u00f2 le canzoni da suonare all'audizione, fallita, per la Decca Records, scelse anche questo, per cui, il 1\u00ba gennaio 1962, ne venne registrata una versione, della quale il produttore era Mike Smith, noto per aver detto, proprio in quell'occasione, che i gruppi di chitarre erano in estinzione. La versione dei Fab Four \u00e8 stata inclusa sul disco \"Anthology 1\" del 1995.\nAltre versioni.\nSecondo il sito \"SecondHandSongs\", sono state eseguite oltre 70 \"covers\" del pezzo. Fra le varie interpretazioni, spiccano Fats Waller (1938), Buddy DeFranco (1958), Fats Domino (1960), la sopraccitata di Joe Brown (1961) e quella di Stephen Riley, Neal Caine e Jason Marsalis (1958)."}
{"id": "5020543", "revid": "838137", "url": "https://it.wikipedia.org/wiki?curid=5020543", "title": "Rivalit\u00e0 calcistica Giappone-Corea del Sud", "text": "La rivalit\u00e0 calcistica - nasce soprattutto per motivi extracalcistici legati alla dominazione giapponese in Corea nel periodo 1905-1952. Nelle lingue locali lo scontro tra le due squadre \u00e8 definito \"haniljeon\" () in coreano o in giapponese.\nStoria.\nIl primo scontro diretto avvenne il 7 marzo del 1954 a Tokyo nel corso delle qualificazioni ai Mondiali. La Sud Corea si impose col risultato di 5-1.\nLa prima affermazione giapponese arriver\u00e0 due anni dopo, in una gara di qualificazione ai Giochi olimpici (con il punteggio di 2-0).\nNel corso degli anni cinquanta la nazionale sud coreana riuscir\u00e0 ad imporsi in diversi scontri diretti dimostrando una sostanziale superiorit\u00e0 rispetto ai nipponici. In questi anni la Corea del Sud vinse per due volte la Coppa d'Asia, nel 1956 e nel 1960.\nDopo il lancio della J League nel 1992 il Giappone venne prepotentemente alla ribalta del calcio asiatico conquistando 4 edizioni su 6 della Coppa d'Asia e divenendo cos\u00ec la squadra pi\u00f9 titolata del continente. Inoltre dal 1998 ha ottenuto sempre la qualificazione per i mondiali (attualmente \u00e8 alla sua quinta partecipazione consecutiva).\nI sud coreani rispondono con ben otto partecipazioni consecutive ai Mondiali fra cui l'exploit nel 2002 nell'edizione co-ospitata proprio con i nipponici, dove la Corea del Sud raggiunse la semifinale.\nNegli anni dieci del XX secolo le due nazioni divennero le principali scuole calcistiche del continente asiatico, perci\u00f2 la rivalit\u00e0 acquis\u00ec anche connotazioni di pura rivalit\u00e0 calcistica. Tra gli scontri pi\u00f9 significativi di questo periodo si ricorda la vittoria giapponese ai rigori nella semifinale di Coppa d'Asia 2011 e l'amichevole dello stesso anno vinta dai \"Blue Samurai\" per 3-0; si segnala d'altra parte l'importante successo della Corea del Sud nella finale per il bronzo alle Olimpiadi 2012.\nIl bilancio complessivo \u00e8 il seguente:"}
{"id": "5020548", "revid": "1718925", "url": "https://it.wikipedia.org/wiki?curid=5020548", "title": "Claudia Leitte", "text": "Carriera.\n1980-2001: Formazione e primi anni.\nClaudia Leitte nasce il 10 luglio 1980 da una modesta famiglia di mercanti a S\u00e3o Gon\u00e7alo, nella zona metropolitana di Rio de Janeiro, ma si sposta subito verso la citt\u00e0 natale della madre, Salvador. Qui gi\u00e0 all'et\u00e0 di tre anni, in una steak house del luogo fa intravedere le sue qualit\u00e0 canore intonando \"Emil\u00eca, Emil\u00eca, Emil\u00eca\", canzone brasiliana per bambini. \nIn adolescenza, durante la quale vive a Feira de Santana, comincia a cantare nei bar e feste fino a 13 anni, quando entra a far part della band Nando Borges come vocalist. \nNel 1998, all'et\u00e0 di 18 anni, si iscrive alla facolt\u00e0 di Diritto e Comunicazione Sociale. In contemporanea con gli studi, Leitte si unisce alla band Violet, un gruppo di forr\u00f2, grazie alla quale pu\u00f2 compiere i primi passi verso la carriera professionistica.\nLascia la band nel 1999 per dedicarsi alla musica ax\u00e9, diventando per un breve periodo membro dei \"Macaco Prego\", dei \"Nata do Samba,\" della Companhia do Pagode e, infine, nel 2001 dei Babado Novo.\n2001-2008: Inizio carriera professionistica e i Babado Novo.\nLeitte dal novembre del 2001 diventa la voce del gruppo ax\u00e9 di Salvador \"Babado Novo\", avviandosi verso una carriera professionistica pi\u00f9 avanzata e proiettata al di l\u00e0 dello stato di Bahia. \nNel 2002 lancia il suo primo singolo col gruppo: \"Amor Perfeito\", con la collaborazione di Roberto Carlos. \nIl primo album della band, chiamato \"Babado Novo Ao Vivo\", esce nel 2003 e vende pi\u00f9 di copie, certificando il doppio disco di platino. Il clamore ottenuto permette al gruppo di rappresentare il Carnevale in numerosi micarete in tutto il paese, come il Micareta di Feira de Santana, Micarade, Fortal, Carnatal, Pr\u00e9-Caju.\nIl secondo album live, \"Sem vergonha\", uscito nel 2003 e conosciuto dal pubblico per i singoli \"Fulano in Sala\" e \"Foto no Estanbe\" vende pi\u00f9 di copie e ottiene il riconoscimento di disco d'oro.\nNel 2004 viene rilasciato, in occasione del Carnevale, \"Safado, Cachorro Sem Vergonha\", singolo che blinda il primo disco di platino per il download digitale di un brano.\nIl terzo album, \"Uau! Vivo em Salvador\", uscito nel 2004, vende pi\u00f9 circa 400\u00a0000 copie in Brasile, certificando il disco di diamante. \nIl quarto album, uscito nel dicembre del 2005, denominato \"Di\u00e1rio de Claudinha\" (ovvero Diario di Claudinha,dove Claudinha \u00e8 il soprannome di Claudia Leitte) vende copie in una sola settimana. \nL'ultimo album della band, uscito nel dicembre del 2006 e intitolato \"Ver-te Mar\", vende copie.\nCome membro dei Babado Novo, Claudia Leitte:\nCome gi\u00e0 annunciato un mese prima, il 5 febbraio 2008 Claudia Leitte si esibisce per l'ultima volta come membro dei Babado Novo e sceglie la carriera da solista.\n2008-oggi: Carriera da solista e la salita verso il successo.\nRegistra il suo primo album da solista nel febbraio del 2008 in occasione del concerto a Copacabana Beach (Rio de Janeiro), davanti a un pubblico di persone. L'uscita dell'album \"Ao Vivo em Copacabana\" (cio\u00e8 Live a Copacabana) viene ufficializzata il 4 luglio 2008 al teatro Credicard Hall di San Paolo. L'album vender\u00e0 ben 500 000 copie conquistando il disco di diamante, grazie anche al successo dei brani \"Exttravasa\", \"Cai Fora\", \"Lirirrixa\" e \"Eu Fico\", contenuti nell'album. \nNel maggio del 2010 pubblica il suo secondo album da solista, intitolato \"As M\u00e0scaras\", collaborando con artisti come Mikael Mutti, Latino e Carlinhos Brown. L'album viene premiato con un Latin Grammy.\nNel 2011 ha cantato il singolo \"Samba\" insieme a Ricky Martin e poi in occasione di Miss Universo 2012 davanti a due milioni di persone.\nNel gennaio del 2014 tramite accordo con i produttori Shea Taylor, Timbaland, Rob Persaud e Mike Will Made It, firma un contratto con la Roc Nation per lanciare la sua carriera oltreoceano. Nello stesso anno Leitte \u00e8 stata invitata dalla FIFA a rappresentare il Brasile nella canzone ufficiale della Coppa del Mondo insieme a Pitbull e Jennifer Lopez e si \u00e8 esibita al Billboard Music Award.\nNel 2016 e nel 2018 escono rispettivamente i singoli \"Taquit\u00e1 e\" \"Carnaval\". Entrambi non vengono inseriti dall'artista in un determinato album, anche se fruttano all'artista, sia l'uno che l'altro, il disco d'oro.\nDiscografia da solista (parziale).\nAlbum dal vivo.\nDall'album \"Ao Vivo em Copacabana\", vincitore di un disco d'oro, sono estratti i singoli \"Exttravasa\", \"P\u00e1ssaros\", \"Beijar na Boca\" e \"Horizonte\". I primi tre hanno ottenuto ciascuno un disco di diamante.\nAlbum video.\nL'album video \"Ao Vivo em Copacabana\" si \u00e8 aggiudicato 3 dischi di platino."}
{"id": "5020554", "revid": "363629", "url": "https://it.wikipedia.org/wiki?curid=5020554", "title": "Retrofocus", "text": "In fotografia, il retrofocus o fuoco posticipato, descrive una tecnica di costruzione ottica, utilizzata per spostare il punto focale di un obiettivo, ad una distanza maggiore rispetto alle lenti posteriori, ma senza cambiare la lunghezza focale nominale. Il termine retro-focus rappresenta anche la tipologia degli obiettivi disegnati utilizzando questo metodo, il quale produce un effetto inverso al metodo di disegno del tele-obiettivo (schema per accorciare la lunghezza degli obiettivi a lunga focale).\nUtilizzo.\nOgni obiettivo viene progettato per far collimare la distanza o lunghezza focale, precisamente sul piano del sensore (o pellicola), ma nel caso in cui la distanza focale risulti inferiore allo spazio disponibile, diventa obbligatorio l'uso della tecnica retrofocus: ad esempio, per le fotocamere reflex 135, gli obiettivi con focale inferiore allo spazio per l'alzata dello specchio (es: ottiche grandangolari), avranno bisogno di uno schema ottico retro-focus per essere compatibili.\nPer poter sfruttare particolari schemi ottici con caratteristiche interessanti (es: ampia luminosit\u00e0 in un disegno di ridotte dimensioni e schema \"ben corretto\" da aberrazioni, etc), progettati ad esempio per fotocamere mirrorless e a telemetro (es: Leica, Zeiss, Voigtl\u00e4nder) con tiraggio molto corto, risulta indispensabile l'utilizzo del metodo retrofocus per ridisegnare l'ottica ed adattarla al tiraggio delle fotocamere reflex: aggiungendo almeno una lente negativa di grande diametro in fronte allo schema, si riesce ad allungare lo spazio focale posteriore, senza variare l'angolo di ripresa dell'obiettivo.\nStoria.\nLe prime ottiche con schema retrofocus furono sviluppate nel 1931 per i modelli di fotocamera a splitter di colori, mentre la prima ottica per telecamera in miniatura, venne sviluppata da Pierre Ang\u00e9nieux nel 1950."}
{"id": "5020555", "revid": "118676015", "url": "https://it.wikipedia.org/wiki?curid=5020555", "title": "Courage C65", "text": "La Courage C65 \u00e8 una vettura da competizione realizzata dalla Courage Comp\u00e9tition nel 2004.\nSviluppo.\nLa vettura venne realizzata conformandosi ai nuovi regolamenti FIA per la classe LMP2.\nTecnica.\nIl telaio della vettura era monoscocca in fibra di carbonio, mentre l'impianto frenante era composto da quattro freni a disco ventilati. Le sospensioni, in tutte le sezioni, erano formate da doppi bracci trasversali, molle elicoidali e ammortizzatori. Sul veicolo potevano essere installati diversi propulsori, tra cui il Judd XV675 V8 da 540 cv di potenza. Tutti i motori erano dotati di un cambio Hewland Courage sequenziale a sei marce.\nAttivit\u00e0 sportiva.\nCinque C65 vennero schierate per a prima volta alla 24 Ore di Le Mans del 2004 (di queste due erano vettura di riserva). Dopo la partenza, due furono costrette al ritiro a causa di guasti meccanici, mentre una ebbe un incidente. Successivamente, ottennero tre vittorie di classe su quattro gare nel Le Mans Endurance Series."}
{"id": "5020561", "revid": "474175", "url": "https://it.wikipedia.org/wiki?curid=5020561", "title": "Concattedrale dell'Assunzione della Beata Vergine Maria (Segna)", "text": "La cattedrale dell'Assunzione della Beata Vergine Maria (in croato: \"Katedrala Uznesenja Bla\u017eene Djevice Marije\") si trova a Segna, in Croazia. Gi\u00e0 cattedrale della diocesi di Segna, la chiesa \u00e8 oggi concattedrale della diocesi di Gospi\u0107-Segna.\nStoria e descrizione.\nLa cattedrale dell'Assunzione di Maria \u00e8 stata costruita nel 1169 come basilica romanica a navata unica sulle fondamenta di un tempio pagano del IV-V secolo, i cui resti sono ancora visibili sul retro del santuario a circa 1,5 metri di profondit\u00e0. La facciata e il lato sud della cattedrale a met\u00e0 del XVIII secolo furono decorate con arcate romaniche e nicchie in mattoni. Nello stesso periodo la chiesa fu ampliata con l'aggiunta delle due navate laterali, gli altari e le altre opere d'arte. Durante la seconda guerra mondiale la cattedrale \u00e8 stata gravemente danneggiata. L'aspetto attuale dell'edificio \u00e8 frutto del restauro eseguito tra il 1949 ed il 1950.\nIl monumento pi\u00f9 importante della cattedrale \u00e8 la tomba del vescovo Giovanni Cardinali (1392), tomba murale realizzata in stile gotico. Tra gli altri monumenti \u00e8 particolarmente significativo il rilievo della Santissima Trinit\u00e0, in precedenza situato nella chiesa di San Pietro."}
{"id": "5020563", "revid": "880827", "url": "https://it.wikipedia.org/wiki?curid=5020563", "title": "Cattedrale dell'Assunzione della Beata Vergine Maria (Pola)", "text": ""}
{"id": "5020564", "revid": "880827", "url": "https://it.wikipedia.org/wiki?curid=5020564", "title": "Concattedrale dell'Assunzione della Beata Vergine Maria", "text": ""}
{"id": "5020569", "revid": "124116690", "url": "https://it.wikipedia.org/wiki?curid=5020569", "title": "UEFA Champions League 2014-2015", "text": "La UEFA Champions League 2014-2015 \u00e8 stata la 60\u00aa edizione (la 23\u00aa con la formula attuale) di questo torneo organizzato dall'UEFA.\nIl torneo \u00e8 stato vinto dal che ha battuto in finale la per 3-1. Il club spagnolo ha ottenuto il diritto a giocare la Supercoppa UEFA 2015 e a disputare la Coppa del mondo per club FIFA 2015.\nPer la prima volta partecipa una squadra di Gibilterra.\nFormula.\nCompagini ammesse.\nA questa edizione prendono parte 77 squadre di 53 delle 54 federazioni affiliate all'UEFA (\u00e8 esclusa la federazione del Liechtenstein non avendo un campionato ufficiale, ma solo la Coppa Nazionale) secondo la seguente tabella:\nRanking delle federazioni.\nPer l'edizione di Champions League 2014-2015 le federazioni sono allocate in base al coefficiente UEFA, che prende in considerazione le prestazioni nelle competizioni europee dalla stagione 2008-2009 alla stagione 2012-2013.\nSchema dei preliminari.\nCAMPIONI\nPIAZZATI\nFase a gironi.\nSe due o pi\u00f9 squadre di uno stesso gruppo si trovano a pari punti alla fine degli incontri della fase a gironi, sono applicati i seguenti criteri per stabilire la classifica del gruppo stesso:\nAccederanno agli ottavi di finale le 16 squadre che concluderanno questa fase prime o seconde nel rispettivo gruppo. Le squadre classificatesi terze accederanno ai sedicesimi di finale dell'UEFA Europa League 2014-2015.\nFase a eliminazione diretta.\nGli ottavi di finale, i quarti di finale e le semifinali si disputano con gare di andata e ritorno, mentre la finale si disputa con partita unica. Tutti gli accoppiamenti del tabellone sono sorteggiati. I sorteggi si sono tenuti a Nyon: quello per gli ottavi di finale il 15 dicembre 2014, quello per i quarti di finale il 20 marzo 2015. Il 24 aprile 2015 si \u00e8 tenuto il sorteggio per le semifinali.\nPreliminari.\nAl sorteggio dei turni preliminari, le squadre sono state divise in \"teste di serie\" e \"non teste di serie\" in base al loro ranking aggiornato a maggio 2014.\nPrimo turno.\n6 squadre (campioni dei paesi dal 49\u00ba al 54\u00ba posto).\nSecondo turno.\n34 squadre (31 squadre campioni dei paesi dal 17\u00ba al 48\u00ba posto escluso il Liechtenstein, 3 squadre qualificate dal primo turno preliminare).\nTerzo turno.\nIl terzo turno preliminare \u00e8 diviso in due differenti \"percorsi\": uno per le squadre campioni, uno per le squadre cosiddette \"piazzate\". Le perdenti di questo turno sono qualificate al turno preliminare play-off di Europa League. Le squadre \"non testa di serie\" qualificate dal secondo turno preliminare hanno acquisito nell'urna il posto di testa di serie della squadra battuta.\nCampioni.\n20 squadre: 3 squadre campioni dei paesi dal 14\u00ba al 16\u00ba posto, 17 qualificate dal secondo turno preliminare.\nPiazzate.\n10 squadre: 9 seconde classificate dei paesi dal 7\u00ba al 15\u00ba posto, 1 terza classificata del paese al 6\u00ba posto\nPartite.\n!colspan=6|Campioni\n!colspan=6|Piazzate\nPlay-off.\nIl turno di play-off \u00e8 anch'esso diviso in due percorsi: uno per le squadre Campioni, uno per le squadre Piazzate. Le squadre perdenti questo turno saranno ammesse alla fase a gironi dell'UEFA Europa League.\nCampioni.\n10 squadre: le dieci qualificate dal terzo turno preliminare.\nPiazzate.\n10 squadre: 2 terze classificate dei paesi dal 4\u00ba al 5\u00ba posto, 3 quarte classificate dei paesi dal 1\u00ba al 3\u00ba posto, 5 squadre qualificate dal terzo turno preliminare del percorso \"Piazzate\".\nPartite.\n!colspan=6|Campioni\n!colspan=6|Piazzate\nFase a gironi.\nPer stabilire la composizione degli otto gruppi, le squadre qualificate sono state suddivise in quattro fasce in base al ranking UEFA 2013-2014.\nIn fase di sorteggio, ogni gruppo \u00e8 stato formato da una testa di serie pi\u00f9 altre tre squadre ciascuna appartenente a una fascia diversa. Non possono incontrarsi nello stesso gruppo squadre provenienti dalla stessa nazione. Non possono neanche sfidarsi lo e le due squadre russe, ovvero lo Zenit e il CSKA Mosca, a causa della difficile situazione nei due stati.\nI gironi, sorteggiati al Grimaldi Forum di Montecarlo il 28 agosto 2014, sono i seguenti:\nFase a eliminazione diretta.\nOttavi di finale.\nSorteggio.\nIl sorteggio si \u00e8 tenuto alle 12 CET del 15 dicembre a Nyon.\nQuarti di finale.\nSorteggio.\nIl sorteggio si \u00e8 tenuto il 20 marzo a Nyon alle 12:00 (CET).\nSemifinali.\nSorteggio.\nIl sorteggio si \u00e8 tenuto il 24 aprile a Nyon alle 12:00 (CET). Per ragioni amministrative, dopo aver stabilito gli accoppiamenti delle squadre, un ulteriore sorteggio ha stabilito quale vincitrice delle due semifinali giocher\u00e0 in casa la finale di Berlino.\nStatistiche.\nSono escluse le gare dei turni preliminari."}
{"id": "5020570", "revid": "481666", "url": "https://it.wikipedia.org/wiki?curid=5020570", "title": "Rhea Mitchell", "text": "Biografia.\nFiglia unica, nacque e crebbe a Portland dove a 17 anni ottenne la sua prima parte in un teatro della citt\u00e0. Dopo aver recitato con la \"Baker Theatre Stock Company\", si spost\u00f2 per lavoro in varie citt\u00e0, da Spokane a Seattle, da Washington a Vancouver, fino a San Francisco. Nel 1912 debutt\u00f2 al cinema lavorando per \"New York Motion Picture Corporation\", e in tutta la sua carriera apparve in pi\u00f9 di cento film. Recit\u00f2 pi\u00f9 volte da protagonista con la star del western William S. Hart.\nDopo il 1917 i suoi ruoli diminuirono d'importanza. Ebbe una parte nel film del 1936 \"San Francisco\", nel quale era protagonista Clark Gable, diretto da W. S. Van Dyke, che l'aveva diretta venti anni prima in \"The Hawk's Trail\". Concluse la sua carriera nel 1952, dopo aver interpretato piccoli ruoli in molti film in cui non veniva nemmeno citata.\nMor\u00ec tragicamente cinque anni dopo, strangolata nel suo appartamento da un dipendente del condominio in cui abitava. Le sue spoglie sono conservate in un deposito dell'Hollywood Forever Cemetery, a seguito di una sua disposizione testamentaria, nella quale chiede di non avere una sepoltura definitiva."}
{"id": "5020573", "revid": "106456", "url": "https://it.wikipedia.org/wiki?curid=5020573", "title": "Giacca Blu", "text": "Forse il pi\u00f9 importante capo nativo della guerra indiana del Nord-Ovest, in cui una confederazione indiana combatt\u00e9 molte battaglie con i neonati Stati Uniti d'America, fu un importante predecessore del famoso capo Shawnee Tecumseh.\nGiovent\u00f9.\nSi conosce poco della sua giovent\u00f9. Appare la prima volta nelle fonti scritte nel 1773, quando era gi\u00e0 adulto e capo guerriero. In quell'anno, un missionario britannico visit\u00f2 i villaggi Shawnee posti lungo il fiume Scioto e rilev\u00f2 la posizione della citt\u00e0 di Giacca Blu sul Deer Creek (attuale contea di Ross).\nLotta per il territorio del nord-ovest.\nBlue Jacket partecip\u00f2 alla guerra di Lord Dunmore e alla guerra d'indipendenza americana (alleato dei britannici), tentando sempre di conservare i diritti sulla terra Shawnee. A causa della sconfitta britannica nella guerra di indipendenza, gli Shawnee persero sostegno nella difesa del territorio dell'Ohio. La lotta si inaspr\u00ec quando fu creato un insediamento bianco in Ohio, e Giacca Blu divenne un famoso capo della resistenza.\nIl 3 novembre 1791, l'esercito di una confederazione indiana, guidata da Giacca Blu e dal capo Miami Piccola Tartaruga, sconfisse la spedizione americana di Arthur St. Clair, governatore del territorio del nord-ovest. Lo scontro, noto come battaglia del Wabash o sconfitta di St. Clair, fu il culmine della carriera militare di Giacca Blu e rappresent\u00f2 la pi\u00f9 severa sconfitta inflitta agli Stati Uniti d'America dai nativi americani. I tradizionali resoconti della battaglia tendono a dare pi\u00f9 meriti, per la vittoria, a Piccola Tartaruga. John Sugden sostiene che l'importanza attribuita a Piccola Tartaruga sia dovuta soprattutto all'autopromozione che si concesse negli anni successivi.\nIl trionfo di Giacca Blu fu breve. Gli Americani seppero del disastro di St. Clair e reclutarono un esercito professionista comandato dal generale Anthony Wayne. Il 20 agosto 1794, l'esercito confederato di Giacca Blu si scontr\u00f2 con Wayne nella battaglia di Fallen Timbers, poco a sud dell'attuale Toledo (Ohio). Giacca Blu fu sconfitto e obbligato a firmare il trattato di Greenville, il 3 agosto 1795, col quale cedeva buona parte dell'odierno Ohio agli Stati Uniti d'America.\nNel 1805 Giacca Blu firm\u00f2 anche il trattato di Fort Industry, con cui rinunciava a un'altra parte di Ohio. Negli ultimi anni della sua vita si assistette all'ascesa di Tecumseh, che in futuro avrebbe preso le redini del suo popolo reclamando le terre Shawnee Ohio.\nLeggenda di Van Swearingen.\nNel 1877, trascorsi decenni dalla morte di Giacca Blu, fu pubblicata una storia secondo la quale Giacca Blu sarebbe stato in realt\u00e0 un bianco di nome Marmaduke Van Swearingen, catturato e adottato dagli Shawnee negli anni '70 del XVIII secolo, durante la guerra d'indipendenza americana. Questa storia fu resa famosa dai romanzi storici scritti da Allan Wesley Eckert alla fine degli anni sessanta. Un'opera di teatro all'aperto, basata sulla storia di Van Swearingen, intitolata \"Blue Jacket, White Shawnee War Chief\", fu rappresentata a Xenia (Ohio) all'inizio del 1981. L'ultimo spettacolo fu tenuto nel 2007.\nA partire dallo storico Helen Hornbeck Tanner nel 1978, molti studiosi hanno sostenuto come improbabile l'identit\u00e0 tra le persone di Giacca Blu e Van Swearingen. Secondo i registri storici, Giacca Blu era molto pi\u00f9 vecchio di Marmaduke Van Swearingen ed era gi\u00e0 un capo all'epoca in cui si fa risalire la cattura di Van Swearingen. Inoltre, nessuno di quelli che conoscevano Giacca Blu lasci\u00f2 tracce scritto del fatto che fosse un bianco. Secondo il suo biografo, John Sugden, Giacca Blu era senza dubbio Shawnee per nascita.\nIl test del DNA sui discendenti di Giacca Blu e Van Swearingen ha dato ulteriore smentita alla pretesa identit\u00e0 dei due personaggi. Dopo un primo test effettuato nel 2000, il risultato di una prova del DNA svolta con macchinari pi\u00f9 avanzati fu pubblicato nel settembre 2006 sul \"The Ohio Journal of Science\". I ricercatori sottoposero a prove campioni di DNA prelevati dai discendenti di Charles Swearingen, fratello di Marmaduke, e di sei discendenti del figlio di Giacca Blu, George Blue Jacket. Il DNA delle due famiglie non corrispondeva, per cui lo studio concluse che \u00aba meno di dubbi sulla reale paternit\u00e0 dell'unico figlio del capo indiano che sopravvisse e gener\u00f2 una discendenza, la teoria del \"Giacca Blu con radici caucasiche\" non ha un fondamento realistico\u00bb."}
{"id": "5020575", "revid": "19933", "url": "https://it.wikipedia.org/wiki?curid=5020575", "title": "Weyapiersenwah", "text": ""}
{"id": "5020578", "revid": "287204", "url": "https://it.wikipedia.org/wiki?curid=5020578", "title": "Jacobelli", "text": ""}
{"id": "5020581", "revid": "1543377", "url": "https://it.wikipedia.org/wiki?curid=5020581", "title": "Sakartvelos tasi 2013-2014", "text": "La Sakartvelos tasi 2013-2014 (in georgiano \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d7\u10d0\u10e1\u10d8\", \"Coppa di Georgia\"), nota anche come Coppa David Kipiani 2013-2014, \u00e8 stata la 24\u00aa edizione del trofeo. La competizione \u00e8 iniziata il 21 agosto 2013 e si \u00e8 conclusa il 21 maggio 2014 con la finale. La Dinamo Tbilisi ha vinto la coppa per l'undicesima volta nella sua storia, la seconda consecutiva."}
{"id": "5020586", "revid": "76261", "url": "https://it.wikipedia.org/wiki?curid=5020586", "title": "Welsh corgi", "text": ""}
{"id": "5020587", "revid": "122865585", "url": "https://it.wikipedia.org/wiki?curid=5020587", "title": "Rip It Up (Little Richard)", "text": "Rip It Up \u00e8 una canzone di Little Richard composta da John Marascalco e Robert Blackwell. Pubblicata su un 45 giri nel giugno 1956, raggiunse la prima posizione della classifica R&amp;B di Billboard ed il diciassettesimo sulla Hot 100. Pochissimo tempo, il 6 agosto dello stesso anno, usc\u00ec anche la versione di Bill Haley &amp; His Comets, che arriv\u00f2 alla 25\u00aa posizione di Billboard Hot 100.\nAltre \"covers\".\nI Beatles.\nIl 26 gennaio 1969, durante le \"Get Back sessions\", i Beatles eseguirono un \"medley\" di vecchi brani rock 'n' roll; tra i tanti, compaiono \"Great Balls of Fire\", \"Twist and Shout\" e \"You've Really Got a Hold on Me\". Dalla \"sessions\", vennero estratti tre brani (\"Rip It Up\", \"Shake, Rattle and Roll\" di Big Joe Turner e \"Blue Suede Shoes\" di Carl Perkins), che vennero uniti in un \"medley\" e pubblicati sull'\"Anthology 3\" del 1996.\nJohn Lennon.\nJohn Lennon, da solista, incluse \"Rip It Up\", in un \"medley\" assieme a \"Ready Teddy\", sul suo album di \"covers\" R&amp;R \"John Lennon - Rock 'n' Roll\" del 1975. Ambedue le canzoni erano di Little Richard, e, fra i tanti, la prima era stata registrata anche da Tony Sheridan. Nel brano \"What You Got\" del disco precedente, \"Walls and Bridges\" (1974), era stata citata \"Rip It Up\". Una versione, pubblicata sulla \"John Lennon Anthology\", contiene un mixaggio leggermente differente; il \"medley\" \u00e8 apparso anche su \"Wonsaponatime\"."}
{"id": "5020588", "revid": "76261", "url": "https://it.wikipedia.org/wiki?curid=5020588", "title": "Deutscher Boxer", "text": ""}
{"id": "5020593", "revid": "76261", "url": "https://it.wikipedia.org/wiki?curid=5020593", "title": "C\u00e3o Fila de S\u00e3o Miguel", "text": ""}
{"id": "5020594", "revid": "21880", "url": "https://it.wikipedia.org/wiki?curid=5020594", "title": "Centrolepidaceae", "text": ""}
{"id": "5020598", "revid": "228587", "url": "https://it.wikipedia.org/wiki?curid=5020598", "title": "Gerlach Adolph von M\u00fcnchhausen", "text": "Ministro fidato di Giorgio II nell'Elettorato di Hannover, in questa posizione nel 1734 fu \"de facto\" il fondatore, primo procuratore e grande sostenitore dell'Universit\u00e0 di Gottinga. Dal 1753 fu presidente della camera per il dipartimento delle finanze di stato. Sotto il governo di Giorgio III divenne primo ministro nell'Hannover.\nBiografia.\nI primi anni.\nGerlach Adolph nacque a Berlino nel 1688, figlio di Gerlach Heino von Munchausen (1652-1710), ciambellano del Grande Elettore ed in seguito \"rittermaister\" di Federico I di Prussia. Suo padre possedeva il castello Wendlinghausen nella contea di Lippe, edificio che suo nonno Hilmar \"il giovane\" von Munchausen aveva costruito nel 1615. Sua madre era Katharina Sophie von Selmnitz zu Steinburg, erede di una vasta tenuta a Strau\u00dffurt (Turingia). Gerlach Adolph era inoltre cugino col famoso Barone di M\u00fcnchhausen.\nEgli era il quarto di undici figli. Suo fratello maggiore Ernst Friedemann (1686-1776) era divenuto ciambellano nel ducato di Sassonia-Weimar, mentre un suo fratello minore, Philipp Adolph (1694-1762)fu anch'egli al servizio di Giorgio II divenne capo della \"German Chancery\" di Londra. Nel 1715 spos\u00f2 Wilhelmine Sophie von Wangenheim dalla quale ebbe due figli che morirono in tenera et\u00e0 e che mor\u00ec nel 1750. Nel 1755 si rispos\u00f2 con Christiane Lucie von Schulenburg, figlia di sua sorella, ma il matrimonio non diede eredi.\nLa carriera.\nGerlach Adolph inizi\u00f2 i propri studi nel 1707 all'Universit\u00e0 di Jena, passando poi nel 1710 ad Halle ed infine nel 1711 a Utrecht, sempre nell'ambito della giurisprudenza ove sostenne una tesi avente per argomento in latino \"De Vicariatu Italico\". Nel 1714 inizi\u00f2 a lavorare alla corte di appello di Dresda per poi passare a quella di Celle nel 1716. Durante un processo entr\u00f2 in contatto con David George Strube che rimarr\u00e0 suo amico e confidente per il resto della sua vita. Tra il 1726 ed il 1728 fu ambasciatore al \"reichstag\" di Ratisbona.\nLe elezioni imperiali e incoronazioni di Carlo VII (1742) e Francesco I (1745), lo rimisero in gioco come ambasciatore, giocando un ruolo importante soprattutto nell'ultima delle due elezioni. Dal 1753 divenne responsabile statale delle finanze e nel 1757 promosse largamente un'intesa di stato in vista della Guerra dei Sette anni con Federico II di Prussia per proteggere l'Hannover dalle ingerenze di Francia e Austria e con la speranza di annettere territorialmente le diocesi di Hildesheim, Osnabr\u00fcck e Paderborn. Durante l'occupazione francese che fece seguito alla Battaglia di Hastenbeck, fu l'unico ministro a non abbandonare la sua posizione ed a cercare invece di trattare con gli invasori per alleviare lo sfruttamento economico della regione. Nel 1765 Munchausen venne nominato da re Giorgio III suo primo ministro nell'Hannover.\nL'istituzione dell'Universit\u00e0 di Gottinga.\nDal 1731 Munchausen collabor\u00f2 col sovrano inglese per la creazione di un'universit\u00e0 statale e indusse il monarca a trovare i finanziamenti necessari; nel 1734 infine venne fondata l'universit\u00e0 statale di Gottinga, di cui rimase il curatore per quasi quarant'anni, sino al 1770. "}
{"id": "5020599", "revid": "339392", "url": "https://it.wikipedia.org/wiki?curid=5020599", "title": "Cane da Serra di Estrela", "text": ""}
{"id": "5020600", "revid": "23629", "url": "https://it.wikipedia.org/wiki?curid=5020600", "title": "Futuro antico VIII", "text": "Futuro Antico VIII - Trentino - Musica alla corte dei Principi Vescovi \u00e8 un album di Angelo Branduardi, pubblicato il 17 giugno 2014.\nIl disco.\nQuest'album \u00e8 l'ottavo capitolo del progetto \"Futuro Antico\"; presenta le musiche del Principato vescovile di Trento tra il 1400 ed il 1700.\nIl progetto viene presentato al pubblico con un concerto a Trento, il 17 giugno 2014. L'album vede la partecipazione dell'Ensemble Scintille di Musica, che collabora con Branduardi da 12 anni."}
{"id": "5020603", "revid": "37401", "url": "https://it.wikipedia.org/wiki?curid=5020603", "title": "Precision farming", "text": ""}
{"id": "5020607", "revid": "76261", "url": "https://it.wikipedia.org/wiki?curid=5020607", "title": "Old English Bulldog", "text": ""}
{"id": "5020608", "revid": "76261", "url": "https://it.wikipedia.org/wiki?curid=5020608", "title": "Molosso (cane)", "text": ""}
{"id": "5020609", "revid": "76261", "url": "https://it.wikipedia.org/wiki?curid=5020609", "title": "English White Terrier", "text": ""}
{"id": "5020616", "revid": "400694", "url": "https://it.wikipedia.org/wiki?curid=5020616", "title": "Ukulele Orchestra of Great Britain", "text": ""}
{"id": "5020618", "revid": "125627084", "url": "https://it.wikipedia.org/wiki?curid=5020618", "title": "Cattedrale di San Marco (Macarsca)", "text": "La cattedrale di San Marco (in croato: \"Katedrala sv. Marka\") si trova a Macarsca, in Croazia. La chiesa \u00e8 l'antica cattedrale della diocesi di Macarsca, soppressa nel 1969.\nStoria.\nLa costruzione della cattedrale \u00e8 iniziata nel 1700 per iniziativa del vescovo Nikola Blankovi\u0107, rimanendo per\u00f2 incompiuta. Nel 1756 la chiesa \u00e8 stata consacrata dal vescovo di Macarsca Stjepan Blaskovi\u0107.\nLa cattedrale \u00e8 stata gravemente danneggiata durante il terremoto del 1962 ed il successivo restauro ha apportato alcune modifiche all'interno della chiesa, come la realizzazione di un nuovo altare principale, opera di maestri veneziani, in sostituzione del precedente, trasferito in una cappella laterale.\nDescrizione.\nLa facciata della chiesa si affaccia sul lato sud-ovest e il campanile \u00e8 visibile da quasi tutta la citt\u00e0. All'ingresso della cattedrale, sul lato destro, \u00e8 posto l'altare dove sono conservate le ossa di San Clemente, patrono della citt\u00e0 e della diocesi di Macarsca. A sinistra si trova l'altare della Madonna, con il dipinto della \"Madonna col Bambino\", di scuola bizantina. Questo piccolo altare, secondo la gente del posto, \u00e8 stato realizzato durante la peste del 1815. Il secondo altare a sinistra \u00e8 l'altare della Santa Croce."}
{"id": "5020624", "revid": "1543377", "url": "https://it.wikipedia.org/wiki?curid=5020624", "title": "Carsette", "text": "Carsette (in croato Kr\u0161ete) \u00e8 un insediamento istriano nel comune di Buie.\nStoria.\nL'insediamento nacque tra il XVI e XVII secolo, creato da famiglie contadine provenienti dai Balcani, dalla Dalmazia e dal Triveneto. Successivamente divenne prima parte della Repubblica di Venezia, poi parte del dominio asburgico. Nel 1805 durante la dominazione francese, Napoleone prese il diretto controllo delle province illiriche. Dopo la caduta di Napoleone nel 1813 tutta l'Istria, fu nuovamente sotto un'unica bandiera, diventando parte integrante dell'impero asburgico. Dopo il Trattato di Rapallo Carsette divenne parte dell'Italia. Negli anni successivi alla seconda guerra mondiale l'insediamento fu parte del Territorio Libero di Trieste e poi pass\u00f2 sotto il dominio della Jugoslavia, con l'esodo di buona parte della popolazione. Dopo la dissoluzione della Jugoslavia il paese pass\u00f2 sotto il controllo della Croazia, della quale fa parte tuttora.\nSociet\u00e0.\nEvoluzione demografica.\nIl censimento austriaco del 1910 registrava nel comune catastale di Carsette (comprendente anche le localit\u00e0 vicine) 444 abitanti, per il 96% italiani."}
{"id": "5020630", "revid": "599013", "url": "https://it.wikipedia.org/wiki?curid=5020630", "title": "Roots (Johnny Winter)", "text": "Roots \u00e8 un album di Johnny Winter, pubblicato dalla Sonobeat Records nel settembre del 2011. Il disco fu registrato (e mixato) al Carriage House Studio di Stamford nel Connecticut (Stati Uniti)."}
{"id": "5020640", "revid": "253269", "url": "https://it.wikipedia.org/wiki?curid=5020640", "title": "Peter Wingfield", "text": "Biografia.\nNato e cresciuto a Cardiff; buono studente e sportivo, a 15 anni vinse il titolo del campionato nazionale Gallese di tuffi. \nDurante gli anni del liceo partecip\u00f2 a diverse rappresentazioni teatrali iniziando ad appassionarsi a quel mondo. A vent'anni inizi\u00f2 a studiare per diventare medico presso il St. Bartholomew's Medical Hospital a Londra, cinque anni dopo ad un passo dalla laurea in medicina lasci\u00f2 gli studi per dedicarsi completamente allo studio della recitazione. \nLa Guildhall School of Music and Drama di Londra che frequent\u00f2 era nella medesima via del St. Bartholomew Hospital. \nNel 1990 poco dopo aver terminato gli studi alla scuola di recitazione ha ottenuto il suo primo ruolo televisivo quello di un tassista.\nPartecip\u00f2 a varie produzioni televisive e radiofoniche britanniche; un esempio il ruolo del veterinario Tom Kirby nella serie tv Noah\u2019s Ark; il tenente Nick Pasco in Soldier Soldier; Simon Pemberton nel dramma radiofonico della BBC The Archer.\nMa la ribalta internazionale arriva con la partecipazione alla serie televisiva \"Highlander\" con il personaggio di Methos e ai due successivi film dello stesso universo.\nHa poi recitato tra l'altro nella serie televisive \"La regina di spade\" interpretando il Dottor Helm, in Sanctuary James Watson, in Cold Squad Simon Ross e nei film \"Catwoman\" e \"X-Men 2\".\nIl ritorno a medicina.\nDal 2011 \u00e8 tornato a studiare medicina, presso l'universit\u00e0 del Vermont.\nSi \u00e8 laureato il 17 maggio 2015.\nSta proseguendo gli studi con la specializzazione in anestesia a San Diego.\nVita privata.\n\u00c8 stato sposato dal 1987 al 1997 con la prima moglie Juliet e dal 1998 \u00e8 sposato con Carolyn Stewart e hanno un figlio, Edan, nato nel 2000.\nSi occupa, aiutato dal suo fanclub, anche di beneficenza tramite l'UNICEF con l'associazione no-profit Projet Edan: seguono alcuni progetti di aiuto ai bambini. \nWingfield in un'intervista del marzo del 2010 ha dichiarato: \"Tutto \u00e8 cominciato con la nascita di nostro figlio.\"\nHa corso diverse maratone, la prima nel 1984 a Londra; era nel team ufficiale dell'Unicef alla maratona di New York; ha partecipato ad alcune maratone di Boston; secondo il suo sito ufficiale il suo record personale, nella maratona di Londra, \u00e8 tre ore esatte."}
{"id": "5020651", "revid": "1963073", "url": "https://it.wikipedia.org/wiki?curid=5020651", "title": "Cattedrale della Santissima Trinit\u00e0 (Kri\u017eevci)", "text": "La cattedrale della Santissima Trinit\u00e0 (in croato: \"katedrala Sv. Trojstva\") \u00e8 la cattedrale greco cattolica di Kri\u017eevci, in Croazia, e sede dell'eparchia di Kri\u017eevci.\nStoria.\nLa chiesa, gi\u00e0 sede di un monastero di monaci agostiniani nel XIV secolo, \u00e8 stata elevata a cattedrale per decisione di papa Pio VI il 22 giugno 1777 come sede dell'eparchia di Kri\u017eevci. Nel 1801 sub\u00ec lavori al fine di adattare la struttura esistente alle esigenze dei vescovi e dei fedeli. Un accurato restauro ha avuto luogo dal 1895 al 1897 sotto la guida dell'architetto Hermann Boll\u00e9, in seguito al quale la chiesa ha assunto caratteristiche neogotiche.\nLa cattedrale \u00e8 una chiesa a navata unica con pianta a forma di croce. All'interno della cattedrale vi \u00e8 un'iconostasi con immagini di grande pittori croati."}
{"id": "5020656", "revid": "287204", "url": "https://it.wikipedia.org/wiki?curid=5020656", "title": "Cattedrale della Santa Croce", "text": ""}
{"id": "5020658", "revid": "729019", "url": "https://it.wikipedia.org/wiki?curid=5020658", "title": "Castello di Nottingham", "text": "Il castello di Nottingham sorge nell'omonima citt\u00e0, su un promontorio che gli conferisce una naturale posizione di comando, tanto che \u00e8 conosciuto come il \"Castle Rock\" con pareti di roccia alte fino a 40 metri sui lati sud ed ovest. Nel medioevo era una residenza reale ed una fortezza di una certa rilevanza. Il suo declino cominci\u00f2 nel XVI secolo fino a che nel 1679 Henry Cavendish, II duca di Newcastle-upon-Tyne demol\u00ec il poco che restava per costruirvi la propria residenza. Una rivolta del 1831 la bruci\u00f2 in gran parte lasciando ai duchi un guscio vuoto, pi\u00f9 tardi venne riconvertito in un museo e in una galleria, uso che \u00e8 in atto ancora oggi. Del castello originale rimane molto poco, tuttavia quel che c'\u00e8 \u00e8 sufficiente per rendere l'idea di come doveva apparire secoli fa.\nDalla costruzione alla distruzione.\nEsistono delle incertezze circa l'esistenza pregressa di un castello prima della Conquista normanna dell'Inghilterra e se esisteva doveva essere una struttura assai poco elaborata rispetto a quello che sarebbe sorto dopo costruito secondo gli usi dell'architettura anglosassone.\nIl primo castello costruito dai Normanni fu un motte e bailey in legno costruito per volere di Guglielmo I d'Inghilterra nel 1067 poco dopo la battaglia di Hastings, il legno venne rimpiazzato dalla pietra, che rendeva il castello molto meglio difendibile, sotto il regno di Enrico II d'Inghilterra. In quest'occasione la struttura architettonica venne arricchita aggiungendo un muro superiore nella parte pi\u00f9 alta del promontorio, un altro muro nella parte nord dove vennero alloggiati gli appartamenti reali e un grande muro esterno sul lato est.\nPer secoli il castello serv\u00ec come residenza reale sia per i nobili che per i reali, la sua posizione strategica dovuta alla presenza del Trent si univa alla sua fama d'essere un luogo di piacere grazie alla vicinanza della tenuta di caccia sita presso Tidewell, sempre nei pressi si trovavano le foreste reali di Barndale e di Sherwood. Il castello per altro contava il proprio parco, fornito di selvaggina, subito ad ovest del castello ancora oggi noto come \"The Park\".\nMentre Riccardo I d'Inghilterra era occupato con la Terza crociata e molti altri nobili erano all'estero con lui leggenda vuole che il castello, lasciato in abbandono, fosse occupato dal leggendario Sceriffo di Nottingham e nel racconto popolare lo scontro finale fra lui e l'altrettanto leggendario Robin Hood si \u00e8 svolto proprio fra quelle mura.\nInvece storicamente esso ospit\u00f2 uno scontro fra i detrattori e i sostenitori di Giovanni d'Inghilterra, che nel 1194 vi venne catturato, e fu teatro di un assedio voluto da Riccardo che, di ritorno dalle crociate, us\u00f2 le armi d'assedio che aveva usato anche a Gerusalemme. In quell'occasione Riccardo venne aiutato da Ranulph de Blondeville e Davide di Scozia.\nPoco prima del suo diciottesimo compleanno il principe Edoardo, con l'aiuto di pochi fedelissimi, riusc\u00ec a mettere a segno un colpo di stato contro sua madre Isabella di Francia e il suo amante Ruggero Mortimer, I conte di March. Entrambi governavano il paese per via della minore et\u00e0 di Edoardo in vece del padre Edoardo II d'Inghilterra che era stato detronizzato ed era morto poco dopo al Castello di Berkeley. Il principe era accompagnato dal custode del castello di Mortimer che conosceva un tunnel segreto che portava ai piani superiori, il 19 ottobre 1330 Edoardo sal\u00ec il tunnel, ne apr\u00ec la porta e con i compagni fu in grado di neutralizzare le guardie del conte, egli insieme a Isabella vennero presi prigionieri ed Edoardo divenne Edoardo III d'Inghilterra. Un mese dopo Ruggero venne giustiziato alla Torre di Londra, mentre Isabella trov\u00f2 ritiro presso il Castello di Rising.\nEdoardo III us\u00f2 il castello quale residenza e vi tenne sedute del parlamento e quando nel 1346 Davide II di Scozia venne fatto prigioniero venne ospitato col\u00e0. Nel 1365 Edoardo costru\u00ec una nuova torre sul lato est e fece costruire una prigione sotto la torre principale. Nel 1376 Peter de la Mere (morto 1387 circa), speaker della Camera dei comuni vi venne confinato per essersi preso delle libert\u00e0 con Alice Perrers, l'amante del re. Sotto il regno di Riccardo II d'Inghilterra il castello ospit\u00f2 diversi consigli di stato, il primo nel 1387, mentre l'ultima visita registrata di Riccardo \u00e8 del 1397.\nDal 1403 al 1437 il castello fu residenza per Enrico IV d'Inghilterra e sua moglie Juana di Navarra e negli anni seguenti la sua manutenzione inizi\u00f2 a ridursi gradualmente. Solo con lo scoppio della guerra delle due rose nel 1455 il castello ebbe una nuova funzione questa volta per scopi militari, e qui, nel 1476 Edoardo IV d'Inghilterra si proclam\u00f2 sovrano ed ordin\u00f2 la costruzione di nuovi appartamenti e di una nuova torre.\nDurante il regno di Enrico VII d'Inghilterra il castello continu\u00f2 ad essere una fortezza reale e suo figlio Enrico VIII d'Inghilterra ordin\u00f2 nuovi arazzi prima della sua visita nell'agosto 1511. Dal 1536 Enrico rinforz\u00f2 vistosamente la guarnigione che vi era di stanza portandola da qualche dozzina a qualche centinaio.\nGi\u00e0 nel 1538 il conestabile Thomas Manners, I conte di Rutland sottolineava la necessit\u00e0 di lavori di manutenzione che non vennero effettuati.\nCon l'approssimarsi del 1600 il castello smise di essere residenza reale poich\u00e9 gi\u00e0 nel corso del XVI secolo l'uso dell'artiglieria lo stava rendendo obsoleto e poco dopo lo scoppio della Guerra civile inglese nel 1642 il castello versava in stato di grave decadenza a causa delle numerose scaramucce svoltesi nei dintorni. Al suo scoppio nell'agosto del 1642 Carlo I d'Inghilterra aveva scelto il castello di Nottingham quale punto di raccolta per le sue armate, ma poco dopo la sua partenza venne preso dai parlamentariani. Questi, comandati da John Hutchinson respinsero gli attacchi dei realisti e dopo la morte di Carlo nel 1649 il castello venne di fatto raso al suolo.\nLa rinascita.\nDopo la restaurazione di Carlo II d'Inghilterra l'attuale \"Magione ducale\" venne ricostruita da Henry Cavendish, II duca di Newcastle-upon-Tyne che, fra il 1674 e il 1679, costru\u00ec la propria residenza l\u00e0 dov'era sorto il castello. A dispetto della distruzione del maschio e delle mura superiori alcuni archi e stanze medievali sopravvivono al di sotto della dimora insieme a un lungo passaggio al di sotto del promontorio chiamato \"Mortimers' Hole\", un passaggio che si percorre con le visite guidate.\nL'artigiano che s'occup\u00f2 dei lavori era Samuel Marsh che aveva lavorato per il duca gi\u00e0 al castello di Bolsover e si crede che i suoi lavori siano influenzati dagli intarsi di cui Pieter Paul Rubens parla nel suo libro i Palazzi di Genova. La casa attuale \u00e8 uno dei pochi esempi in Inghilterra di architettura manierista. Tuttavia la magione perse molto del suo fascino con l'avvento della Rivoluzione industriale quando Nottingham prese la fama d'avere i peggiori sobborghi dell'Impero britannico a parte quelli dell'India. Quando nel 1831 gli abitanti del ghetto si rivoltarono contro Henry Pelham-Clinton, IV duca di Newcastle che s'era opposto al Reform Act 1832 bruciarono quasi del tutto l'abitazione.\nEssa rimase soltanto un guscio vuoto finch\u00e9 l'architetto Thomas Chambers Hine (1814-1899) la restaur\u00f2 e nel 1878 Principe Edoardo la apr\u00ec al pubblico come la \"Nottingham Castle Museum\", la prima galleria d'arte municipale del Regno che non fosse a Londra. Gli interni vennero ovviamente pesantemente restaurati in modo che potessero ospitare un museo, mentre il corpo di guardia medievale, i muri ancora esistenti e i giardini vennero conservati.\nLe opere.\nLa casa \u00e8 ancora in uso come museo e galleria d'arte. Essa ospita molte opere pregevoli inerenti alla storia e all'archeologia del Nottinghamshire oltre a una parte inerente agli \"Sherwood Foresters\".\nFra le opere ospitate si ricordano:\nLa Lunga Galleria.\nThe Long Gallery.\nBelle arti britanniche e dell'Europa continentale sono esposte nella \"Galleria Lunga\" del Castello. Vi sono opere di artisti del Nottinghamshire come Thomas Barber, Richard Bonington, Henry Dawson, Paul Sandby e John Rawson Walker, opere del XX secolo di Edward Burra, Tristram Hillier, Ivon Hitchens, Dame Laura Knight, Harold Knight, L. S. Lowry, William, Ben e Winifred Nicholson, Stanley Spencer, Matthew Smith ed Edward Wadsworth."}
{"id": "5020670", "revid": "729019", "url": "https://it.wikipedia.org/wiki?curid=5020670", "title": "Joachim von Siegroth", "text": "Biografia.\nLa famiglia e i primi anni.\nJoachim von Siegroth apparteneva ad una famiglia della nobilt\u00e0 militare prussiana; suo padre Christoph von Siegroth era maggiore\u00a0presso lo Stato maggiore generale tedesco mentre la madre Beate Freiin von Taube discendeva da una famiglia dell'antica nobilt\u00e0 baltica, i baroni von Taube ed era cugina dello scrittore e giurista\u00a0Otto von Taube. Il giovane Siegroth fu avviato giovanissimo all carriera militare come il padre e nel 1914\u00a0entr\u00f2 come \"Fahnenjuncker\" (alfiere) nell'esercito tedesco. Durante la prima guerra mondiale serv\u00ec nel \"Ostpreussisches F\u00fcsilier-Regiment Graf Roon Nr.3\" sul fronte occidentale, giungendo fino al grado di tenente.\nFinita la guerra, Siegroth non fu uno degli ufficiali selezionati per poter entrare nella Reichswehr, fa partecip\u00f2 ai combattimenti contro i polacchi e i lituani nelle province baltiche all'interno della Baltische Landeswehr\u00a0comandata dal generale R\u00fcdiger von der Goltz; successivamente continu\u00f2 la sua carriera all'interno della polizia tedesca.\nNel 1935\u00a0fu reintegrato nell'esercito col grado di tenente colonnello."}
{"id": "5020672", "revid": "767487", "url": "https://it.wikipedia.org/wiki?curid=5020672", "title": "Maniac (Girlicious)", "text": "Maniac \u00e8 il secondo singolo tratto dal secondo album delle Girlicious, intitolato \"Rebuilt\". Il singolo \u00e8 stato pubblicato ufficialmente il 6 aprile 2010, ma \u00e8 stato diffuso nella radio il 23 marzo dello stesso anno; inoltre una preview di 1:30 era stata pubblicata online sul sito ufficiale della band il 22 marzo 2010. L'intera canzone \u00e8 stata eseguita per la prima volta il 12 marzo 2010 al \"CHUM FM FanFest 2010\" e successivamente il 4 giugno al Toronto Pride.\nLa canzone \u00e8 stata scritta da B. Paschke, D. Ryan Scott, J. Persson. Durante un'intervista con \"J-14\", le Girlicious hanno spiegato l'idea della canzone. Natalie Mejia ha dichiarato: \"Parla di un amore che rende pazza. Sai come l'amore possa essere. \u00c8 una legge universale\". Nichole Cordova aggiunse: \"Tutte siamo passate per un amore pazzo ed \u00e8 di questo che la canzone parla\".\nVideo.\nIl video musicale della canzone \u00e8 stato girato il 6 aprile 2010 ad East Los Angeles, California, in un ospedale abbandonato. Il video \u00e8 stato diretto da Kyle Davison ed \u00e8 stato pubblicato il 4 maggio 2010. Il video inizia con le tre ragazze chiuse in tre gabbie separate in cui danzano e cantano. La scena si sposta su Chrystina che si trova su un tavolo operatorio e un ballerino che le balla attorno. Seguono due scene di balle con tutte e tre le ragazze: nella prima scena le tre ragazze ballano lungo un corridoio, nella seconda invece ballano sotto l'acqua che cade da soffitto. Tra le due scene, c'\u00e8 la scena \"solista\" di Nichole, nella quale la ragazze canta la sua parte sopra un letto e due ballerini si esibiscono intorno a lei. Ne segue la scena di Natalie, che si trova in un angolo e balla circondata da ballerini. Nella scena finale, le Girlicious e i ballerini effettuano altre coreografie finch\u00e9 le tre ragazze non vengono chiuse all'interno di una gabbia.\nClassifiche.\nIl singolo non ha avuto molto successo, infatti nella prima settimana ha raggiunto la posizione numero 74 della \"Canadian Hot 100\" w vi rimase per sole due settimane; ha avuto invece molto successo in Serbia dove ha raggiunto la posizione numero 11 della \"Top 50 Srbija\". \nIl video di Maniac \u00e8 diventato il video pi\u00f9 richiesto e visto su \"Portal PopLine MTV Brazil\", con oltre 200.000 visualizzazioni."}
{"id": "5020673", "revid": "729019", "url": "https://it.wikipedia.org/wiki?curid=5020673", "title": "Battaglia di Signal Hill", "text": "La battaglia di Signal Hill fu uno scontro combattuto il 15 settembre 1762 tra inglesi e francesi presso St. John's, nel contesto della guerra dei sette anni. Fu l'ultimo scontro campale del conflitto nel teatro nordamericano. I francesi avevano occupato St. John's, odierno capoluogo di Terranova e Labrador, con un attacco di sorpresa a fine giugno. A loro volta i reparti di linea del tenente colonnello William Amherst, con un attacco a sorpresa dopo un sbarco al riparo dagli sguardi nemici, obbligarono i francesi alla resa.\nContesto storico.\nNel 1762 Francia e Gran Bretagna stavano combattendo da otto anni, ed entrambi iniziavano a pensare ad un accordo di pace. Il lungo embargo inglese alle coste francesi aveva messo in declino l'economia francese, ed aveva impedito alla marina francese di portare aiuto alle colonie francesi in giro per il mondo causando un gran numero di prigionieri. Per poter ricostruire la marina francese in tempo di pace si pensava che fosse necessario l'accesso all'industria peschiera di Terranova e Labrador, per cui fu organizzata una spedizione per conquistare l'isola prima che iniziassero i negoziati di pace. Questo avvenne nel maggio 1762 quando un piccolo gruppo comandato da Charles-Henri-Louis d'Arsac de Ternay part\u00ec da Brest e super\u00f2 l'embargo addentrandosi nell'Atlantico.\nOccupazione francese.\nIl 27 giugno 1762 i francesi del conte d'Haussonville obbligarono i britannici a capitolare a Saint John's. Nelle settimane seguenti d'Haussonville, agli ordini del cavalier de Ternay, riusc\u00ec a consolidare la posizione francese nella colonia di Terranova e Labrador. Il suo sistema difensivo era composto da numerosi avamposti equipaggiati con artiglieria attorno a Signal Hill, punto strategico che dominava l'area circostante.\nIl 13 settembre 1762 i britannici sbarcarono a Torbay, pochi chilometri a nord. Ternay e Haussonville non furono in grado di reagire per ostacolarne l'avanzata, per cui mandarono un distaccamento a difendere la vetta di Signal Hill.\nBattaglia.\nAll'alba del 15 settembre 1762 le truppe britanniche risalirono la collina controllata dai francesi. La sorpresa fu totale, e lo scontro fu breve ma fatale. Il comandante del distaccamento francese, Guillaume de Bellecombe, fu ferito gravemente. Da parte britannica un proiettile colp\u00ec alla gamba uno degli ufficiali di Amherst, MacDonell. I francesi si ritirarono nella fortezza.\nConseguenze.\nAlla fine della battaglia, Signal Hill era in mano ai britannici. Incoraggiati da questa situazione vantaggiosa, ottennero tre giorni dopo la resa della guarnigione francese di St. John."}
{"id": "5020679", "revid": "767487", "url": "https://it.wikipedia.org/wiki?curid=5020679", "title": "Valentyne Live", "text": "Valentyne Live \u00e8 un bootleg live dei Colosseum, pubblicato dall'etichetta italiana Microphone Records nel 1991.\nDescrizione.\nIl disco non contiene informazioni sulla data ed il luogo precisi del concerto, se non che \u00e8 stato performato negli Stati Uniti d'America. Dallo staff, dai brani eseguiti e dall'annuncio a fine concerto, si suppone che la registrazione sia stata eseguita a Boston nell'estate del 1969, durante il primo tour statunitense del gruppo, in una delle date tra l'11 e il 13 agosto.\nNonostante qualche difetto la qualit\u00e0 della registrazione \u00e8 buona, e la peculiarit\u00e0 del disco sta nelle numerose improvvisazioni dei musicisti, che hanno reso uniche le versioni dei brani inclusi: la versione di \"Butty's Blues\" \u00e8 di durata doppia rispetto a quella in studio, il minutaggio di \"The Machine Demands a Sacrifice\" \u00e8 triplicato e contiene un assolo di batteria di Jon Hiseman lungo 9 minuti, e \"Valentyne Suite\" \u00e8 allungata di circa cinque minuti."}
{"id": "5020690", "revid": "767487", "url": "https://it.wikipedia.org/wiki?curid=5020690", "title": "Ugo Terzani", "text": "Caratteristiche tecniche.\nGiocava come mediano.\nCarriera.\nPassa alla Fiorentina nel 1932, facendo parte della rosa dei toscani in Serie A fino al 1937; esordisce in massima serie il 1\u00ba novembre 1936 in Alessandria-Fiorentina (1-0), e nel corso della stagione 1936-1937 gioca complessivamente 3 partite in massima serie. Nella stagione 1937-1938 veste la maglia del Pontedera in Serie C, e gioca in terza serie anche nella stagione 1938-1939 con la Palmese e nella stagione 1939-1940 alla Pistoiese, con la cui maglia realizza un gol in 28 partite. Nell'estate del 1940 fa ritorno a Firenze, rimanendo nella rosa della Fiorentina per tutta la stagione 1940-1941 senza venire mai impiegato in partite ufficiali. Successivamente, al termine della Seconda guerra mondiale gioca per una stagione con l'Alfa Firenze, che nel 1946 lo mette in lista di trasferimento."}
{"id": "5020707", "revid": "86599", "url": "https://it.wikipedia.org/wiki?curid=5020707", "title": "204831 Levski", "text": "204831 Levski \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,7881215\u00a0UA e da un'eccentricit\u00e0 di 0,0804308, inclinata di 7,49629\u00b0 rispetto all'eclittica.\nL'asteroide \u00e8 dedicato al rivoluzionario bulgaro Vasil Ivanov Kun\u010dev detto Levski."}
{"id": "5020708", "revid": "767487", "url": "https://it.wikipedia.org/wiki?curid=5020708", "title": "Unleashed (Epica)", "text": "Unleashed \u00e8 un singolo promozionale del gruppo musicale olandese Epica, estratto dal quarto album in studio \"Design Your Universe\" e pubblicato nel 2009.\nVideo musicale.\nIl videoclip, girato vicino a Berlino e pubblicato il 29 settembre 2009, trae ispirazione dal film \"The Sixth Sense - Il sesto senso\" (1999) e narra la storia di un uomo che, dopo essere tornato a casa con la moglie, viene colpito da un proiettile nel corso di un furto. Da quel momento, egli inizia a vedere persone (interpretate dai componenti degli Epica) che lo seguono e lo ossessionano ovunque. L'uomo sprofonda nella pazzia e viene portato in un manicomio, il cui personale non \u00e8 altro che le persone che apparivano all'uomo. Il video termina con l'ospedale in rovina e un foglio di giornale che riporta: \u00abUomo colpito a morte da un ladro nella propria abitazione.\u00bb\nVersione dal vivo.\nPer promuovere il DVD \"Retrospect - 10th Anniversary\", gli Epica hanno reso disponibile per il download digitale una versione dal vivo di \"Unleashed\", pubblicata il 25 ottobre 2013."}
{"id": "5020711", "revid": "395544", "url": "https://it.wikipedia.org/wiki?curid=5020711", "title": "Never Enough (Epica)", "text": ""}
{"id": "5020714", "revid": "66626995", "url": "https://it.wikipedia.org/wiki?curid=5020714", "title": "San Giovanni in Venere", "text": ""}
{"id": "5020718", "revid": "1272592", "url": "https://it.wikipedia.org/wiki?curid=5020718", "title": "Paul Lynch", "text": ""}
{"id": "5020720", "revid": "125265802", "url": "https://it.wikipedia.org/wiki?curid=5020720", "title": "Battaglia di Qu\u00e9bec (1690)", "text": "La battaglia di Qu\u00e9bec fu combattuta nell'ottobre 1690 tra le colonie di Nuova Francia e Massachusetts Bay, allora governate rispettivamente dai regni di Francia e Inghilterra. Fu la prima volta in cui furono messe alla prova le difese di Qu\u00e9bec.\nDopo la conquista di Port Royal in Acadia durante la guerra di Re Guglielmo, la Nuova Inghilterra sperava di assediare Montr\u00e9al e la stessa Qu\u00e9bec, capitale della Nuova Francia. La perdita della fortezza acadiana aveva scosso i canadesi, ed il governatore generale Louis de Buade de Frontenac ordin\u00f2 l'immediata preparazione della citt\u00e0 per l'assedio.\nQuando alcuni messaggeri consegnarono i termini della resa, il governatore generale dichiar\u00f2 che la sua unica risposta sarebbe venuta dalla \"bocca dei cannoni\". Il maggiore John Walley guid\u00f2 l'esercito invasore che sbarc\u00f2 a Beauport nel bacino di Qu\u00e9bec. La milizia sulla costa fu costantemente pressata dalla milizia canadese fino alla ritirata, mentre le navi della spedizione, comandate da William Phips, furono quasi distrutte da raffiche di cannoni dalle mura cittadine.\nDopo la battaglia i francese migliorarono le difese cittadine, mentre la Nuova Inghilterra cap\u00ec di avere bisogno di altra artiglieria per poter conquistare la citt\u00e0.\nContesto storico.\nLa colonia della Nuova Francia reclamava l'area pi\u00f9 ampia dell'America del Nord, nonostante la sua popolazione fosse numericamente inferiore a quelle delle vicine colonie di Nuova Inghilterra e New York. Nel 1689 vi erano soli 14000 coloni in Nuova Francia, e molti di loro abitavano in citt\u00e0 protette da fortezze.\nNel 1690 Sir William Phips fu assegnato dal maggior generale del Massachusetts al comando di una spedizione contro l'Acadia francese. Salp\u00f2 con sette vascelli e 450 milizie di fanteria, costringendo Port Royal ad arrendersi il 21 maggio. Il suo governatore, Louis-Alexandre des Friches de Menneval, aveva solo 70 uomini e nessun cannone e non fu in grado di resistere. Il 22 maggio Phips scrisse \"Abbiamo tolto la croce, svuotato la chiesa, rimosso l'altare maggiore, rotto le loro icone\"; ed il 23 maggio, \"continuato a saccheggiare via terra e via fiume\".\nQuesto fatto scosse i coloni francesi che temevano che la propria capitale sarebbe stata l'obiettivo successivo. Qu\u00e9bec non aveva grosse difese fortificate nel 1690, e il lato verso terra della citt\u00e0 a nordest era esposto, in particolare nelle pianure di Abraham. Il conte Frontenac torn\u00f2 in Canada per un secondo mandato da governatore generale ed ordin\u00f2 la costruzione di una palizzata in legno per includere la citt\u00e0 nella fortezza di Chateau St. Louis del fiume Saint-Charles. Il sindaco Provost segu\u00ec la costruzione di undici piccole ridotte in pietra in questa \"enceinte\", che avrebbero protetto dalle cannonate. La palizzata terminava sul lato orientale della citt\u00e0 nei pressi dell'ospedale. Furono potenziate anche le batterie rivolte verso il fiume, con otto cannoni montati a lato del Ch\u00e2teau e se pezzi da 18 sul molo. Le strade che portavano alla citt\u00e0 alta furono riempite di ostacoli.\nNel frattempo un gruppo di 150 milizie di Albany e guerrieri Irochesi con il capitano John Schuyler marci\u00f2 e port\u00f2 le canoe via terra fino a Montr\u00e9al, imitando la tattica della \"petite guerre\" (spedizioni a lungo raggio in territorio nemico) perfezionata dai coloni francesi. La spedizione Schuyler fu organizzata per assediare Montreal e bloccare le forze francesi a sud di Quebec, permettendo alla flotta di Boston di salpare senza ostacoli contro la capitale. Il vaiolo, la mancanza di rifornimenti e disaccordi fra gli ufficiali convinsero molte milizie e indiani a tornare a casa per il disgusto, lasciando Schuyler con solo una parte degli 855 uomini promessi alle autorit\u00e0 della Nuova Inghilterra. Il 4 settembre i razziatori inglesi attaccarono gli insediamenti a sud di Montreal uccidendo circa 50 abitanti occupati nei campi. Troppo deboli per arrischiarsi in battaglia, Schuyler annull\u00f2 la spedizione inglese e torn\u00f2 a casa. Quando Phips fu avvistato al largo di Tadoussac, Frontenac ordin\u00f2 alla guarnigione di Montreal e di Trois-Rivi\u00e8res di ritirarsi nella capitale con urgenza. Quattro giorni dopo il governatore giunse a Qu\u00e9bec con 200\u2013300 uomini liberati dal fallimento di Schuyler, causando un innalzamento del morale nella capitale.\nArrivo di Phips.\nQuando le colonie della Nuova Inghilterra e di New York mandarono uomini via terra contro Montr\u00e9al, che non realizzarono praticamente nulla, il Massachusetts lanci\u00f2 un assalto separato contro Quebec. L'intera operazione fu finanziata dall'emissione di obbligazioni che sarebbero state ripagate con il bottino preso dalla citt\u00e0. La spedizione era composta da circa 32 navi (solo quattro di loro di una certa dimensione) e da 2300 milizie del Massachusetts e fu comandata da Phips, vincitore a Port Royal. La partenza fu ritardata fino alla fine dell'estate a causa dell'attesa (vana) dell'arrivo di altre munizioni dall'Inghilterra. Quando la spedizione di Phips part\u00ec da Hull il 20 agosto, non fu adeguatamente rifornita di munizioni. Il pessimo tempo, i venti contrari e la carenza di timonieri esperti del San Lorenzo rallentarono i progressi e Phips non si ancor\u00f2 nel bacino del Quebec prima del 16 ottobre.\nFrontenac, ufficiale esperto e scaltro, raggiunse Quebec da Montreal il 14 ottobre. Quando giunsero tutte le milizie che aveva chiesto aveva a disposizione circa 3000 uomini per difendere la postazione. La Nuova Inghilterra era abbastanza confidente del fatto che la codardia e la stanchezza dei francesi avrebbe giocato a loro favore, ma in realt\u00e0 accadde il contrario. Frontenac aveva motivi per essere fiducioso dato che possedeva tre battaglioni di regolari coloniali certamente superiori alle compagnie di Phips. In realt\u00e0 i regolari non furono necessari dato che le milizie canadesi furono in grado da sole di respingere Phips. Inoltre la citt\u00e0 era \"situata su una forte posizione naturale che loro [gli ufficiali inglesi] non avevano mai visto\". Non solo aveva ripide scolgiere e Cape Diamond, ma la costa orientale era tanto bassa che le navi non avrebbero potuto raggiungere la costa per sbarcare le truppe.\nIl 16 ottobre Phips invi\u00f2 il maggiore Thomas Savage come messaggero a consegnare un'offerta di resa a Frontenac. L'incontro fu descritto come una guerra psicologica. Prima di combattere, Frontenac fece accompagnare i messaggeri di Phips bendati in mezzo alla folla urlante delle strade di Quebec per mascherare l'inferiorit\u00e0 numerica. Quando furono a Ch\u00e2teau Saint-Louis, Frontenac e molti suoi ufficiali in alta uniforme ascoltarono il messaggero che chiedeva la resa della citt\u00e0. Intimidito da questa \"sala zeppa di coraggiosi militari\", Savage fece del suo meglio per consegnare l'ultimatum di Phips. Scritto dai Puritani del Massachusetts, il documento iniziava in maniera aggressiva.\nIl messaggio diceva loro che avevano un'ora per accettare i termini, ed il messaggero estrasse un orologio. Il coraggioso e temperante Frontenac fu talmente arrabbiato che avrebbe voluto far impiccare l'inviato davanti alla flotta inglese, e fu solo grazie al vescovo di Qu\u00e9bec, Fran\u00e7ois de Montmorency-Laval, che si calm\u00f2. Quando gli fu chiesta una risposta scritta, Frontenac disse: \"Non ho risposte da dare al vostro generale se non quelle delle bocche dei miei cannoni e moschetti\".\nSavage fu di nuovo bendato e riaccompagnato alla sua nave. Il consiglio di guerra di Phips fu molto infuriato per la risposta, essendosi aspettato di trovare una citt\u00e0 indifesa e presa dal panico. Quella sera furono sentiti tamburi e trombe a Quebec, seguiti da forti applausi: Louis-Hector de Calli\u00e8res era giunto con la restante milizia di Montreal, dando a Frontenac un vantaggio numerico sulla Nuova Inghilterra.\nBattaglia.\nGli inglesi capirono che l'unico possibile punto in cui perforare le difese era sul lato nordorientale, dove le mura erano pi\u00f9 deboli. Il piano era quello di sbarcare gli uomini sulla costa di Beauport ad est del fiume Saint Charles, e di attraversare il fiume sulle navi della flotta assieme ai cannoni da campo. Quando le forze da sbarco furono sulle alture ad ovest di Quebec, la flotta avrebbe attaccato la citt\u00e0 ed avrebbe sbarcato un secondo gruppo in quel punto. Frontenac si aspettava un attacco da Beauport, e le rive del fiume erano gi\u00e0 state riempite di fortificazioni sul lato sudoccidentale. Propose di combattervi solo una schermaglia, tenendo i regolari in riserva per una battaglia in stile europeo in campo aperto ad ovest di Quebec.\nLa battaglia in campo aperto non ebbe mai luogo. I 1200 inglesi che sbarcarono con John Walley, secondo in comando di Phips, non attraversarono mai il Saint Charles. Frontenac aveva mandato nutriti distaccamenti di canadesi con Jacques Le Moyne de Sainte-H\u00e9l\u00e8ne ed alcuni indiani nei boschi ad est del fiume. Quando gli inglesi sbarcarono il 18 ottobre, furono immediatamente attaccati dalle milizie canadesi, mentre le navi sbarcarono i cannoni sul lato sbagliato del Saint Charles. Nel frattempo le quattro grandi navi di Phips, al contrario di quanto pianificato, si ancorarono prima di Quebec ed iniziarono a bombardare la citt\u00e0 fino al 19 ottobre, quando i britannici avevano sparato buona parte delle loro munizioni. Le batterie costiere francesi si dimostrarono efficaci e le navi furono colpite finch\u00e9 sartiame e scafi non furono gravemente danneggiati. La bandiera della nave ammiraglia di Phips, al \"Six Friends\", fu rotta e cadde nel fiume, e sotto una selva di proiettili di moschetti un audace gruppo di canadesi pagai\u00f2 con una canoa fino alle navi per catturarla. La riportarono trionfalmente al governatore.\nDurante il bombardamento le forze di terra di Walley rimasero inattive, soffrendo il freddo e lamentandosi della carenza di rum. Dopo un paio di giorni decisero di abbandonare la costa e tentare l'assalto alle fortificazioni orientali francesi. Partirono il 20 ottobre \"nella migliore tradizione europea, con tamburi battenti e bandiere spiegate\", e ci fu uno scontro al limitar del bosco. I soldati della Nuova Inghilterra non poterono resistere al pesante fuoco canadese, ed i cannoni da campo d'ottone che sparavano tra gli alberi non ebbero effetto. Nonostante Sainte-H\u00e9l\u00e8ne sia stato ferito mortalmente, 150 attaccanti morirono in azione. Si ritirarono in panico il 22 ottobre abbandonando cinque cannoni da campo sulla costa.\nConseguenze.\nIl 23 e 24 ottobre fu negoziato ed effettuato uno scambio di prigionieri e le navi partirono per Boston. Nonostante il racconto della spedizione fatto da Phips ammettesse soli 30 morti in combattimento, il vaiolo ed un naufragio ne causarono oltre 1000 i pi\u00f9. James Lloyd di Boston scrisse nel gennaio seguente che almeno 7 vascelli furono bruciati e distrutti. Cotton Mather racconta di come un brigantino naufrag\u00f2 sull'isola d'Anticosti, di come la ciurma sia sopravvissuta sull'isola per tutto l'inverno per poi venire salvata l'estate seguente da una nave proveniente da Boston. La sconfitta di Phips fu completa e disastrosa, e fu una fortuna per i francesi dato che il poco cibo a disposizione non avrebbe sfamato la numerosa guarnigione in caso di assedio prolungato. Lo stesso Phips non mostr\u00f2 sufficiente talento militare da ovviare alla mancanza d'esperienza. Si pu\u00f2 dire che l'assenza di soldati addestrati e di adeguati rifornimenti abbiano condannato la spedizione fin dal principio. Il governatore di New York Henry Sloughter, nel riassumere il morale delle colonie inglesi, scrisse:\nIl Canada festeggi\u00f2 per la propria vittoria e la sopravvivenza guadagnata. . Il 5 novembre il Te Deum fu suonato a Qu\u00e9bec in una cappella rinominata \"Notre Dame de la Victoire\", Nostra Signora della Vittoria. Quando le notizie della spedizione giunsero a Versailles, Luigi XIV ordin\u00f2 di coniare una medaglia con l'iscrizione: \"Kebeca liberata M.DC.XC\u2013Francia in novo orbe victrix\", o \"Liberazione di Quebec 1690\u2013Francia vittoriosa nel Nuovo Mondo.\"\nJacques Le Moyne, che mor\u00ec poco dopo la battaglia, fu pianto dall'intera compagnia per il suo valore. Gli Onondaga Irochesi mandarono un collare wampum come segno di simpatia, e liberarono due prigionieri per onorarne la memoria. Il fratello Charles Le Moyne divenne famoso per quanto fatto in battaglia ed in seguito ricevette altra terra guadagnandosi il titolo di primo barone di Longueuil.\nEntrambi gli schieramenti impararono dalla battaglia. La vittoria francese mostr\u00f2 che per poter conquistare Qu\u00e9bec i cannoni avrebbero dovuto essere avvicinati. Frontenac cap\u00ec che le difese necessitavano di un miglioramento significativo e nel 1692 incaric\u00f2 l'Ing\u00e9nieur du Roi Josu\u00e9 Berthelot de Beaucours di progettare una fortezza che potesse resistere ad un assedio in stile europeo. I lavori furono ritardati dall'inverno canadese ed iniziarono nell'estate del 1693 con la costruzione di bastioni difensivi e l'installazione di pali di legno sulle mura. Una batteria completa, nota come \"Batteria reale\", fu costruita subito dopo l'assedio. Aveva la forma di un piccolo bastione e conteneva 14 cannoni che coprivano entrambe le sponde del San Lorenzo ed il fiume stesso.\nNonostante una nuova spedizione sia stata organizzata contro Qu\u00e9bec durante la guerra della Regina Anna, non riusc\u00ec a raggiungere l'obiettivo quando una nave naufrag\u00f2 con grande perdita di vite nel golfo di San Lorenzo. Le nuove difese cittadine non furono messe alla prova fino alla battaglia di Qu\u00e9bec del 1759."}
{"id": "5020730", "revid": "468892", "url": "https://it.wikipedia.org/wiki?curid=5020730", "title": "Eugenio Fasana", "text": "Biografia.\nEugenio Fasana nacque a Gemonio il 29 aprile 1886, primo di 5 fratelli. A 10-12 anni compiva le sue prime passeggiate solitarie, ascendendo il Monte Nudo sopra Gemonio e il Monte Zeda per il sentiero alpinistico Bove. Frequent\u00f2 e comp\u00ec i suoi studi presso il Collegio Arcivescovile di Saronno e lavor\u00f2 presso la cartiera di famiglia prima di trasferirsi presso la Cartiera Binda a Milano.\nFu pioniere dell'alpinismo moderno nonch\u00e9 tra i pi\u00f9 vivaci e completi alpinisti italiani della prima parte del Novecento con oltre 120 nuove ascensioni nelle Alpi Occidentali, Centrali, Dolomitiche, Bavaresi e Bernesi tra il 1906 e il 1935.\nMembro autorevole del CAAI (Accademici Alpini del CAI) e Presidente della SEM (Societ\u00e0 Escursionisti Milanesi) dal 1919 al 1925, dal 1915 arrampic\u00f2 con i nomi pi\u00f9 noti dell'alpinismo del primo dopoguerra: Aldo Bonacossa, Ugo di Vallepiana, Ettore Castiglioni, Elvezio Bozzoli-Parasacchi, Antonio Omio, Luigi Binaghi, Piero Mariani, Enrico de Enrici, Erminio Dones, Gigi Vassalli, Abele Miazza, Celso Gilberti, Piero Ghiglione, Nin\u00ec Pietrasanta, Vitale Bramani, Piero Fasana (suo fratello) e ne avvicin\u00f2 altri come Gabriele Boccalatte, la guida trentina Tita Piaz, gli abati-alpinisti valdostani Pierre Chanoux e Joseph Henry.\n\u201cAlpinista completo, coraggioso e dal gran temperamento\u201d, fu esperta guida alpina della Regina Maria Jos\u00e9 del Belgio, del Re Alberto I del Belgio e di Papa Pio XI e fu tra i primissimi in Italia a praticare lo sci alpinismo, lo sci discesistico e lo sci di fondo, alle quali dedic\u00f2 moltissime pubblicazioni, tra cui la prefazione del celebre libro di Emilio Comici \"Con te, a scuola di sci\" - Ulrico Hoepli Editore Milano, 1945.\nContemporaneamente all'attivit\u00e0 alpinistica si dedic\u00f2 all'attivit\u00e0 letteraria e artistica, partecipando a mostre di pittura alpina e figurativa, accompagnando le proprie opere (oli, chine, carboncini e fotografie ritoccate con interventi pittorici) ai suoi articoli e alle sue pubblicazioni. Scrisse 4 libri: \"Uomini di sacco e di corda\" (SEM, Milano 1926), \"Quando il Gigante si sveglia\" (Montes, Torino 1944), \"Cinquant'anni di vita della Societ\u00e0 Escursionisti Milanesi\" (SEM, Milano 1941), di cui Fasana \u00e8 il curatore e l'autore di gran parte dei testi, e il celebre \"Il Monte Rosa: vicende, uomini, imprese\" (Rupicapra, Milano 1931), poi scopertinato e ripresentato come \"L'epopea del Monte Rosa\" nella collezione \u201cMontagna\u201d di G. Zoppi per le edizioni L\u2019Eroica, Milano 1934, che lo port\u00f2 alla notoriet\u00e0 del grande pubblico nazionale e internazionale. Il volume valse a Fasana il riconoscimento degli alpinisti italiani e stranieri e il collocamento dello stesso fra i migliori scrittori dell'epoca. Nel 1934 viene ammesso al Gruppo Italiano Scrittori di Montagna. A proposito di quest'ultimo libro l'alpinista Guido Rey ebbe a scrivere: \u201cMi consenta di dirLe tutta la mia gratitudine per il dono che Ella ha fatto all'alpinismo italiano con la pubblicazione del Suo Il Monte Rosa, un libro indispensabile e desideratissimo, che ci sar\u00e0 invidiato dagli stranieri\".\nTenne numerose conferenze alpinistiche sempre pervase da un lirismo appassionato per la montagna (venne per ci\u00f2 insignito della medaglia dell'Ordine del Cardo del quale fu Vicepresidente) tra cui una dedicata a San Francesco d'Assisi (\u201cSan Francesco e la montagna\u201d) registrata e trasmessa da Radio RAI nel secondo dopoguerra.\nFu redattore della rivista \"Le Prealpi\" dove scrisse dal 1909 al 1936 utilizzando anche svariati pseudonimi (Efas, Geni Anasaf, Ugo Enea Fiasna, Nano Gaiusefea, Rupicapra, Sottozero, Ignoto Alpinista). Ebbe una rubrica sul quotidiano \"La Stampa\" di Torino per diversi anni e un'altra di aforismi su \u201cLo Scarpone\u201d. Collabor\u00f2 con le principali riviste specializzate letterarie e d'alpinismo del tempo. Compose numerose poesie, canzoni di montagna e coni\u00f2 raffinati e acuti aforismi sull'alpinismo che vennero tradotti in francese sulla Rivista del Club Alpino Francese. Gli fu dedicato l'Inno-Marcia per il Trentennio della SEM (\"In alto di pi\u00f9!\" - Parole e musica di Poma, 1921) e una marcia di regolarit\u00e0 e resistenza alpina denominata appunto \u201cCoppa biennale Eugenio Fasana\u201d nel 1942. Fasana am\u00f2 anche l'arte e dei suoi scritti si ricordano le pagine dedicate a Giovanni Segantini, Vincenzo Schiavio, Walter Ranghieri, Luigi Binaghi e Gianfranco Campestrini che realizz\u00f2 un ritratto del Fasana.\nFasana fu al centro di clamorose e tragiche imprese rievocate nei suoi libri, quali la morte dei suoi 3 compagni di cordata in una ascensione alla Grigna mentre stava aprendo una nuova via su uno dei Torrioni Magnaghi (\"La disgrazia dello Spigolo Dorn\"), il 17 maggio 1914 (la tragedia ebbe ampio eco sulle pi\u00f9 importanti testate nazionali come il Corriere della Sera, Achille Beltrame dedic\u00f2 la copertina de La Domenica del Corriere agli avvenimenti, 7-14 giugno 1914), il suo folgoramento sul Petit Dru e la tragedia sulla Rasica il 15 settembre 1935, in Val Bregaglia, che cost\u00f2 la perdita di sei uomini per assideramento, dalle quali usc\u00ec sempre fortunosamente indenne.\nSvolse la carriera militare negli alpini, in varie zone delle Alpi (Valtellina, Valcamonica, Bergamasca) e divenne caporalmaggiore (degli alpini sciatori), decorato di medaglie al valore militare durante la Prima Guerra Mondiale. Nel periodo della naja ha modo di compiere molte escursioni, alcune delle quali insieme all'Ing. Augusto Saltarelli.\nAttivit\u00e0 alpinistica.\n\u201cLa figura di Fasana giganteggia nella storia dell'alpinismo dalle Grigne al Monte Rosa\u201d\nInizi\u00f2 la sua attivit\u00e0 alpinistica in Valle Anzasca. Nel 1900, a soli 14 anni, sale al Belvedere e al Monte Moro.\nDal punto di vista esplorativo l'attivit\u00e0 alpinistica di Fasana va dal 1906, quando ha 20 anni, al 1941, quando ne ha 55. Le sue maggiori realizzazioni si collocano negli anni prima e dopo la Prima Guerra Mondiale. Dal punto di vista geografico l'attivit\u00e0 esplorativa di Fasana spazia su tutto l'arco alpino. I gruppi pi\u00f9 frequentati sono quelli pi\u00f9 facilmente raggiungibili da Milano, le Grigne innanzitutto, di cui tutte le guglie furono salite per prime da Fasana (apertura della celebre Direttissima dai Resinelli al Colle Valsecchi sulla Cresta Segantini, il Campaniletto, la Torre, la Lancia e il Fungo, battezzate dal Fasana prendendo spunto dalla morfologia delle rocce, il Torrione Palma, il Magnaghi Centrale e Meridionale, il Sigaro Dones e la celebre Parete Fasana sul versante nord-est del Pizzo della Pieve della Grigna Settentrionale, e ancora la Via Fasana e il Dente della Fasana a fianco alla Parete Fasana) e poi le altre montagne lecchesi: i Corni di Canzo (Via Fasana sul versante Sud del Corno Occidentale, Camino Fasana sulla Torre Desio, Due Pilastri e parete nord est del Corno Centrale), il Resegone (4 giugno 1911: prima data sicura di realizzazione di un itinerario su roccia, la Cresta Sud della Torre di Val Negra), lo Zuccone Campelli (Cresta d\u2019Ongania), il Pizzo dei Tre Signori. Altre importanti realizzazioni nelle Alpi Pennine (Valpelline, Zinalrothorn, Nadelhorn) e Lepontine (Veglia e Devero - Obelisco del Geisspfad), sui monti dello Spluga, della Val Masino, nelle Orobie (Denti della Vecchia), nel gruppo dell'Adamello, del Disgrazia e del Bernina, nel massiccio del Cevedale, nel gruppo del Monte Rosa, che Fasana defin\u00ec \"l'altare della Pianura padana\", e nelle Dolomiti.\nLa costanza dell'allenamento \u201ca secco\u201d fa di Eugenio Fasana un precursore dei metodi utilizzati dai climber contemporanei per allenarsi. A tal proposito scrive Pietro Buzzoni nel libro \"Lario Rock - Pareti\" (Versante Sud, 2011): \"L'alpinismo, (...), deve molto a Eugenio Fasana: infatti, gi\u00e0 agli inizi del secolo scorso, Fasana contribu\u00ec in modo determinante a delineare le basi di quella disciplina verticale che in seguito ebbe nella scalata su roccia una sua propria identificazione. La tecnica, lo stile e l'approccio con la parete che contraddistinguevano Fasana, erano in quegli anni decisamente innovativi: mentre fisicamente Fasana saliva le montagne, concettualmente affinava teorizzazioni alpinistiche in forma lucida e decisamente moderna, definendo le caratteristiche che identificavano l'alpinismo come pratica pi\u00f9 specifica e con la propria identit\u00e0, differenziandolo dall'esplorazione alpina, con la quale in quei tempi veniva ancora confusa\".\nAnche da punto di vista teorico, infatti, Fasana appare un precursore: gi\u00e0 nel 1926, in Uomini di Sacco e di Corda, distingue fra \u201calpinismo classico\u201d- quello che si svolge in alta montagna, che richiede doti di resistenza, di sacrificio, e una conoscenza approfondita dell'ambiente in cui ci si trova ad operare - e \u201calpinismo acrobatico\u201d, praticato sulle pareti delle montagne di casa, su difficolt\u00e0 elevate, ma in un ambiente relativamente tranquillo e sicuro.\nFra una scalata e l'altra fu anche sollevatore di pesi dove fu insignito di medaglie. A Fasana furono dedicati capitoli di importanti volumi, come ad esempio \u201cUn'avventurosa salita al Dru\u201d nel celebre \u201cScalatori\u201d a cura di A. Borgognoni e G. Titta Rosa (Ulrico Hoepli Editore, Milano 1939), \u201cIl Francescano delle Alpi\u201d in Alpinismo Romantico di Sandro Prada (Tamari Editori, 1972) e \u201cFasana il visionario\u201d in Dal Monte Leone al Bas\u00f2dino di Marco Fortis (Grossi, Domodossola, 1994).\nScrisse Sandro Prada: \"Fasana fu un ottimo arrampicatore e alpinista e appartiene sicuramente, come antesignano, a quella tipica scuola di scalatori milanesi che si \u00e8 caratterizzata, nel 900, attraverso un connubio di attivit\u00e0 alpinistica e culturale: \u00e8 il caso del Conte Lurani, di Ettore Castiglioni, di Ettore Zapparoli e di alcuni altri, capaci di coniugare azione, intelletto e comunicazione, entro la propria esperienza si montagna.\"\nNell'aprile del 2014 \u00e8 stato creato l'Archivio Fasana e nel settembre dello stesso anno si terr\u00e0 la prima monografica su Eugenio Fasana dal titolo: \"Eugenio Fasana. Mitografia di un alpinista\" presso il Museo Bodini di Gemonio a cura di Daniele Astrologo Abadal, Gianni Pozzi e Luca Zuccala."}
{"id": "5020733", "revid": "287204", "url": "https://it.wikipedia.org/wiki?curid=5020733", "title": "Twins (Ty Segall)", "text": "Twins \u00e8 il quinto album in studio del musicista e cantautore statunitense Ty Segall, pubblicato l'8 ottobre 2012.\nQuesto \u00e8 il suo terzo album uscito nel 2012, preceduto da \"Slaghterhouse\" con la Ty Segall Band ed \"Hair\", in collaborazione con gli White Fence. Sono stati pubblicati due singoli:"}
{"id": "5020734", "revid": "123254614", "url": "https://it.wikipedia.org/wiki?curid=5020734", "title": "The Grass Is Greener (album)", "text": "The Grass Is Greener \u00e8 il terzo album dei Colosseum, pubblicato (solo negli Stati Uniti) dalla ABC/Dunhill Records nell'aprile del 1970. Il disco fu registrato nell'estate e inverno del 1969 a Londra (Inghilterra)."}
{"id": "5020736", "revid": "767487", "url": "https://it.wikipedia.org/wiki?curid=5020736", "title": "Stephanie D'Abruzzo", "text": "Biografia.\nNel 2004, a seguito della sua performance in \"Avenue Q\", \u00e8 stata nominata per il Tony Award alla miglior attrice protagonista in un musical.\nNel 2007 interpreta il personaggio a cui ruota attorno tutto il pluripremiato episodio \"Il mio musical\" di \"Scrubs - Medici ai primi ferri\".\nNel 2014 entra a far parte del cast del musical \"\"."}
{"id": "5020737", "revid": "33528", "url": "https://it.wikipedia.org/wiki?curid=5020737", "title": "Scumware", "text": ""}
{"id": "5020739", "revid": "116896415", "url": "https://it.wikipedia.org/wiki?curid=5020739", "title": "Klaus Heinrich", "text": "Fu professore ordinario di scienza delle religioni presso la Freie Universit\u00e4t Berlin dal 1972 fino al 1995. Nei suoi studi e nel suo insegnamento accademico si occup\u00f2 in particolare del rapporto tra filosofia e mitologia.\nOpere.\n\u00abDahlemer Vorlesungen\u00bb"}
{"id": "5020744", "revid": "2030349", "url": "https://it.wikipedia.org/wiki?curid=5020744", "title": "Virginia Lake", "text": "Virginia Lake \u00e8 un personaggio immaginario della serie TV britannica di fantascienza \"UFO\" e di due film, tratti dalla medesima serie, dove viene sempre interpretata da Wanda Ventham.\nStoria.\nVirginia Lake \u00e8 inizialmente un'imprenditrice, esperta di computer e programmazione, incaricata di progettare \"Eutronic\", un sistema di intercettazione degli UFO da installare sulla base lunare. Successivamente, su invito del comandante Edward Straker, entrer\u00e0 nell'organizzazione SHADO (\"Supreme Headquarters Alien Defence Organisation\", Comando supremo dell'organizzazione di difesa contro gli extraterrestri), con il grado di colonnello, sostituendo il pari grado Alec E. Freeman, passato ad altri incarichi. Virginia Lake manterr\u00e0 costantemente buoni rapporti con il comandante Straker ed intreccer\u00e0 una breve relazione con il colonnello Paul Foster ."}
{"id": "5020745", "revid": "104087985", "url": "https://it.wikipedia.org/wiki?curid=5020745", "title": "Lu santo jullare Francesco", "text": "Lu santo jullare Francesco \u00e8 un'opera teatrale di Dario Fo.\nNarra la vita di san Francesco d'Assisi attraverso storie che lo vedono protagonista in prima persona, e altre storie viste da diversi personaggi elevati a simbolo dell'epoca medievale italiana.\nLa fonte biografica di queste storie rimanda a \"Vita prima\" di Tommaso da Celano, la prima biografia della vita del santo, poi censurata dalla successiva Leggenda maggiore di Bonaventura."}
{"id": "5020746", "revid": "486946", "url": "https://it.wikipedia.org/wiki?curid=5020746", "title": "Unione Sportiva Calcio Trani", "text": ""}
{"id": "5020756", "revid": "767487", "url": "https://it.wikipedia.org/wiki?curid=5020756", "title": "Il sogno di Robin", "text": "Il sogno di Robin (\"Flying\") \u00e8 un film del 1986 diretto da Paul Lynch.\nTrama.\nRobin Crew \u00e8 una studentessa liceale intenzionata a diventare campionessa di ginnastica artistica. Il suo sogno per\u00f2 si infrange quando rimane coinvolta in un incidente stradale in cui suo padre muore e da cui lei esce viva ma gravemente compromessa nel fisico. Grazie al supporto della madre e all'amore di Tommy, Robin ritrover\u00f2 la forza e l'agonismo per arrivare a competere ai campionati nazionali.\nProduzione.\nGirato tra l'ottobre e il dicembre 1984, il film venne presentato per la prima volta al Festival di Cannes 1986.\nUsc\u00ec nei cinema canadesi il 12 settembre 1986."}
{"id": "5020757", "revid": "292162", "url": "https://it.wikipedia.org/wiki?curid=5020757", "title": "UEFA Champions League 2014-2015 (qualificazioni)", "text": "Nella fase iniziale della UEFA Champions League 2014-2015 sono previsti turni preliminari e play-off che decideranno 10 delle 32 squadre che giocheranno la fase a gironi.\nTerzo turno.\nRisultati.\nTabella riassuntiva.\n!colspan=6|Campioni\n!colspan=6|Piazzate\nPlay-off.\nRisultati.\nTabella riassuntiva.\n!colspan=6|Campioni\n!colspan=6|Piazzate"}
{"id": "5020759", "revid": "124123", "url": "https://it.wikipedia.org/wiki?curid=5020759", "title": "Enrico Van Lint", "text": "Biografia.\nFu uno dei protagonisti della collotipia in Italia, esponente di spicco tanto che prima di adottare i procedimenti al collodio pratic\u00f2 anche la calotipia sull'esempio di Fox Talbot subendone gli influssi e favorendone lo studio con molti aggiornamenti per studiarne in tempo reale le variazioni.\nNel 1853, quando si diffuse il procedimento di Bialotti, lui lo adott\u00f2. Ebbe un importante atelier fotografico a Pisa, molto amato nella sua citt\u00e0.\nNel 2014 venne realizzata una retrospettiva con molti dei suoi lavori al Museo della Grafica e nel 2004 gli dedicarono una monografia dove vennero riprodotti proprio i suoi celebri e numerosi calotipi (tra il 1850 e il 1853 ne realizza oltre trecento) che ritocca a volte con punte di colore."}
{"id": "5020774", "revid": "363629", "url": "https://it.wikipedia.org/wiki?curid=5020774", "title": "Alimento arricchito", "text": "Un alimento arricchito \u00e8 un alimento addizionato di micronutrienti e/o altre sostanze di interesse nutrizionale per generici obiettivi salutistici e/o per recuperare le perdite di tali sostanze avvenute durante i processi di trasformazione dell'alimento stesso. \nPer esempio il latte scremato arricchito di vitamina D, la quale in grande parte va persa nel processo di scrematura (poich\u00e9 la vitamina D \u00e8 liposolubile e si trova dunque nella parte grassa del latte, quella che viene eliminata); la farina arricchita di vitamina B1, la quale viene persa nel processo di raffinazione (poich\u00e9 essa \u00e8 presente nella pula, cio\u00e8 nell'involucro esterno del chicco, ovvero la parte che viene eliminata).\nIn tali alimenti, a differenza degli alimenti fortificati, \u00e8 incrementata la concentrazione di sostanze nutrienti gi\u00e0 presenti naturalmente.\nAlimenti funzionali arricchiti e fortificati possono essere considerati prodotti a met\u00e0 strada tra gli alimenti e gli integratori."}
{"id": "5020779", "revid": "599013", "url": "https://it.wikipedia.org/wiki?curid=5020779", "title": "Dennis McKinnon", "text": "Carriera.\nDopo non essere stato scelto nel Draft NFL 1983, McKinnon firm\u00f2 coi Chicago Bears. Due anni dopo part\u00ec come titolare nel Super Bowl XX vinto contro i New England Patriots. Nel 1988, Dennis ricevette 108 yard e un touchdown nella gara di playoff divenuta celebre con il nome di Fog Bowl. Si ritir\u00f2 dopo avere passato la stagione 1990 con i Dallas Cowboys. Al momento del ritiro, i suoi due touchdown su ritorno di punt erano un record di franchigia, superato nel 2006 da Devin Hester. Inoltre le sue 1.191 yard ritornare da punt erano il secondo massimo della storia dei Bears."}
{"id": "5020780", "revid": "1108020", "url": "https://it.wikipedia.org/wiki?curid=5020780", "title": "Uccelli delle Filippine", "text": "Nelle Filippine sono state descritte oltre 670 specie di uccelli, circa un terzo delle quali sono endemiche. Tra di esse vi sono 81 specie considerate in qualche misura a rischio di estinzione.\nLe famiglie che esprimono la maggiore biodiversit\u00e0 sono: Scolopacidae (42 specie), Muscicapidae (40 specie, 16 delle quali endemiche), Columbidae (35 specie, 17 delle quali endemiche), Cuculidae (27 specie, 6 delle quali endemiche), Accipitridae (26 specie, 5 delle quali endemiche), Strigidae (25 specie, 17 delle quali endemiche), Ardeidae (21 specie), Laridae (21 specie), Nectariniidae (20 specie, di cui 12 endemiche), Anatidae (19 specie, tra cui l'anatra di Luzon, endemica della omonima isola), Rallidae (17 specie, di cui 3 endemiche), Zosteropidae (16 specie, di cui 14 endemiche), Apodidae (16 specie, di cui 5 endemiche), Dicaeidae (15 specie, di cui 12 endemiche) e Alcedinidae (15 specie, di cui 6 endemiche).\nQuesta lista si basa sulla checklist redatta da Avibase ed \u00e8 aggiornata in base alla classificazione tassonomica (ordini, famiglie) e alla nomenclatura attualmente accettate dal Congresso ornitologico internazionale (aprile 2014).\nPer ogni specie sono fornite informazioni sulla presenza (stanziale, migratrice, svernante, etc.) seguendo la seguente terminologia:\nUna specie migratrice, svernante o nidificante pu\u00f2 inoltre essere:\nLo stato di conservazione \u00e8 indicato in base alla Lista rossa della Unione Internazionale per la Conservazione della Natura (IUCN)."}
{"id": "5020783", "revid": "767487", "url": "https://it.wikipedia.org/wiki?curid=5020783", "title": "Gradi dell'aeronautica cinese", "text": "Di seguito, vengono elencati i gradi della Zhongguo Renmin Jiefangjun Kongjun, l'aeronautica militare della Cina, conosciuta internazionalmente con la dizione in inglese People's Liberation Army Air Force, spesso abbreviata in PLAAF. I gradi sono simili a quelli dell'esercito cinese, ufficialmente noto come Esercito Popolare di Liberazione, in cinese \"Zh\u014dngg\u00fao R\u00e9nm\u00edn Ji\u011bf\u00e0ngj\u016bn\", con la differenza che i gradi dell'aviazione sono preceduti da \u7a7a\u519b (\"Kong Jun\") che significa armata aerea.\nUfficiali.\nL'attuale sistema di gradi e insegne \u00e8 in vigore dal 1988 e deriva da una revisione dei gradi e insegne utilizzati tra il 1955 e il 1965. Il grado di Kong Jun Yi Ji Shang Jiang (Generale di prima classe) non \u00e8 stato mai assegnato ed \u00e8 stato abolito nel 1994.\nSottufficiali e graduati.\nIl sistema di gradi e insegne attuali \u00e8 in vigore dal 2009."}
{"id": "5020786", "revid": "28592", "url": "https://it.wikipedia.org/wiki?curid=5020786", "title": "Zavod Imeni Licha\u010d\u00ebva", "text": ""}
{"id": "5020788", "revid": "124350865", "url": "https://it.wikipedia.org/wiki?curid=5020788", "title": "ROKS (lanciafiamme)", "text": "I ROKS-2 e ROKS-3 sono dei lanciafiamme usati dall'URSS nella seconda guerra mondiale.\nIl ROKS-2 \u00e8 stato progettato per non attirare l'attenzione; il serbatoio del carburante \u00e8 stato infatti progettato per essere facile da nascondere all'interno di uno zaino, e il tubo del carburante progettato per assomigliare ad un fucile. Il ROKS-3 ha un design semplificato e ha un serbatoio cilindrico normale. La designazione finlandese dei ROKS-2 catturati era liekinheitin M/41-r. Sono stati utilizzati ROKS-2, tra l'altro, durante i combattimenti a distanza ravvicinata durante i primi giorni della battaglia di Kursk nel 1943."}
{"id": "5020793", "revid": "767487", "url": "https://it.wikipedia.org/wiki?curid=5020793", "title": "Fuori dalle corde", "text": "Fuori dalle corde \u00e8 un film del 2007, diretto da Fulvio Bernasconi. \u00c8 il primo lungometraggio del regista.\nTrama.\nMichele Lo Russo, detto Mike, \u00e8 un pugile trentenne, orfano di entrambi i genitori, che vive a Trieste. Assecondato dalla sorella Anna, operaia in una pescheria, nutre importanti ambizioni in seno al mondo della boxe, ma una sconfitta decisiva gli causa la rottura del rapporto con il suo manager, che non gli rinnova il contratto. Profondamente deluso ed economicamente in difficolt\u00e0, deve trasferirsi a casa di Anna, e poco dopo entra nel giro dei combattimenti clandestini, dove impone la sua forza fisica e vince molti incontri, ricavando ingenti somme di denaro.\nMosso da spirito di ribellione, lascia la sorella; incontra Ramirez, il quale a sua volta si guadagna da vivere con i combattimenti clandestini, e va a vivere con lui. Tra i due si instaura un legame di amicizia, ma Michele, in fondo sensibile e disgustato dallo squallido mondo di cui \u00e8 entrato a far parte, capisce presto di voler cambiare vita. Frustrato e confuso, reagisce con violenza ad una visita della sorella, che tenta di riportarlo a casa. Poi, rimasto solo, manifesta tutto il proprio malessere.\nDopo un incontro, Michele comunica di non voler pi\u00f9 combattere. L'organizzatore delle sfide illegali Bargni, allora, gli fa una proposta: calcare un'ultima volta le scene, con la prospettiva di guadagnare trentamila euro in caso di vittoria. La cifra permetterebbe a Michele di estinguere ogni debito, e darebbe a lui e alla sorella la serenit\u00e0 necessaria. Cos\u00ec, viene accompagnato in Svizzera, dove dovr\u00e0 battersi all'interno di una piscina vuota. Con sua grande sorpresa, si trova di fronte come avversario Ramirez. Tenta allora di abbandonare l'arena improvvisata, ma viene costretto dall'amico a combattere. Accidentalmente, lo fa cadere a terra. Ramirez picchia la testa ed \u00e8 ridotto in fin di vita, mentre Michele invoca l'aiuto di Bargni, che invece fugge, rivelando fino in fondo il proprio squallore morale.\nMichele prende in spalla Ramirez, raggiunge una strada nelle vicinanze e lo carica su un'automobile di passaggio. Infine si incammina sulla strada buia e deserta."}
{"id": "5020795", "revid": "1906976", "url": "https://it.wikipedia.org/wiki?curid=5020795", "title": "Lotus Exos T125", "text": "La Lotus Exos T125 \u00e8 un'autovettura monoposto ad uso esclusivamente in pista derivata dallo sviluppo della Lotus T127 di Formula 1. Il suo prezzo \u00e8 di circa un milione di dollari e oltre alla monoposto nel prezzo \u00e8 compreso un corso di 5 lezioni di guida in pista con degli istruttori come Jarno Trulli e l'ex campione del mondo di F1, Mika H\u00e4kkinen.\nCaratteristiche tecniche.\nMotore.\nLa Lotus Exos T125 monta un motore Cosworth GPV8, un V8 a 90\u00b0 3.8L aspirato capace di erogare 640cv (a 10.000rpm) e 450Nm (a 7.600rpm). I giri massimi del motore sono 10.500rpm durante la guida normale e 11.000rpm quando si attiva il push-to-pass. Solo il motore pesa 135\u00a0kg.\nSospensioni.\nLe sospensioni sono del tipo a doppio braccio oscillante con molle push rod e bilanciere, l'altezza e la campanatura sono regolabili cos\u00ec come gli ammortizzatori e la barra antirollio.\nTrasmissione.\nLa trasmissione \u00e8 semi-automatica a 6 marce (pi\u00f9 retromarcia) con pad al volante ad azionamento pneumatico; il volante segnala inoltre i tempi giusti di cambiata con indicatori led. La frizione \u00e8 a tripla piastra creata tramite sinterizzazione.\nTelaio.\nIl telaio monoscocca \u00e8 in fibra di carbonio mentre l'abitacolo \u00e8 composto in Nomex e alluminio.\nFreni.\nI freni sono carboceramici e il sistema di azionamento \u00e8 diviso tra anteriore e posteriore, ciascuno con una pompa regolabile per modificare il bilanciamento della frenata. I freni anteriori sono a 6 pistoncini mentre quelli posteriori a 4."}
{"id": "5020796", "revid": "773636", "url": "https://it.wikipedia.org/wiki?curid=5020796", "title": "Dubno (disambigua)", "text": ""}
{"id": "5020797", "revid": "28592", "url": "https://it.wikipedia.org/wiki?curid=5020797", "title": "Comune ceco", "text": ""}
{"id": "5020798", "revid": "204391", "url": "https://it.wikipedia.org/wiki?curid=5020798", "title": "Anemia da disordine cronico", "text": ""}
{"id": "5020801", "revid": "204391", "url": "https://it.wikipedia.org/wiki?curid=5020801", "title": "Anemia da flogosi", "text": ""}
{"id": "5020803", "revid": "1543377", "url": "https://it.wikipedia.org/wiki?curid=5020803", "title": "Hiroyuki It\u014d", "text": "Biografia.\n\u00c8 conosciuto per aver diretto tre capitoli della famosa serie di videogiochi \"Final Fantasy\" (precisamente \"IX\", \"XII\" e \"VI\") e aver creato l'Active Time Battle (ATB), ampiamente utilizzato dalla Square (successivamente Square Enix) nei suoi videogiochi. \u00c8 stato responsabile dei sistemi di combattimento in \"Final Fantasy IV\" (dove viene introdotto per la prima volta l'ATB), \"Final Fantasy V\", \"VI\", \"VIII\", \"IX\", \"XII\", \"Final Fantasy Tactics\" e \"Deadman's Cross\".\nHa co-diretto anche altri videogiochi della Square come \"The World Ends with You\", \"Kingdom Hearts Coded\" e \"Final Fantasy All the Bravest\"."}
{"id": "5020805", "revid": "2149408", "url": "https://it.wikipedia.org/wiki?curid=5020805", "title": "BRM P126", "text": "La BRM P126 \u00e8 una monoposto di Formula 1, costruita dalla scuderia inglese BRM per partecipare al Campionato mondiale di Formula 1 1968 e Campionato mondiale di Formula 1 1969.\nSviluppo.\nDopo due stagioni passate concentrandosi sullo sviluppo di un nuovo propulsore V16, la direzione tecnica del team inglese, visti gli scarsi risultati ottenuti, decise di dedicarsi alla progettazione di una nuova unit\u00e0 V12, pi\u00f9 semplice da gestire e realizzare.\nTecnica.\nLa vettura progettata da Len Terry era equipaggiata con un propulsore V12 dalla potenza di 370 cv gestito da un cambio Hewland manuale a cinque rapporti. Il telaio era in configurazione monoscocca realizzato in alluminio, mentre l'impianto frenante era costituito da quattro freni a disco ventilati. Le sospensioni, in tutte le sezioni, erano composte da doppi bracci trasversali, molle elicoidali e ammortizzatori.\nA met\u00e0 della stagione 1968 la P126 venne sviluppata e il nuovo modello venne denominato P133, nonostante quest'ultimo mostrasse delle modifiche estremamente lievi.\nAttivit\u00e0 sportiva.\nLa P126, durante la stagione 1968 del campionato di Formula 1, ottenne diversi secondi posti che le permisero di arrivare quinta nel mondiale costruttori."}
{"id": "5020811", "revid": "529641", "url": "https://it.wikipedia.org/wiki?curid=5020811", "title": "John Mayall Plays John Mayall", "text": "John Mayall Plays John Mayall \u00e8 il primo album della carriera solista di John Mayall &amp; the Bluesbreakers, pubblicato dalla Decca Records nel marzo del 1965.Il disco fu registrato dal vivo il 7 dicembre del 1964 al Klooks Kleek, Hampstead, Londra (Inghilterra)."}
{"id": "5020822", "revid": "77594", "url": "https://it.wikipedia.org/wiki?curid=5020822", "title": "Tr\u00e0ng An", "text": "Il Tr\u00e0ng An \u00e8 un'area di pregio paesaggistico situata presso Ninh B\u00ecnh, in Vietnam. Situata sulla sponda meridionale del delta del fiume Rosso, \u00e8 caratterizzata da formazioni carsiche e vallate con pendii scoscesi. Sono presenti tracce di insediamenti umani risalenti fino a quasi 30 000 anni fa.\nIl 23 giugno 2014 l'area \u00e8 stata dichiarata Patrimonio dell'Umanit\u00e0 dall'UNESCO. Sono inclusi nell'area protetta Hoa Lu, Tam C\u1ed1c-B\u00edch \u0110\u1ed9ng e il tempio di Bai Dinh."}
{"id": "5020825", "revid": "1850468", "url": "https://it.wikipedia.org/wiki?curid=5020825", "title": "James Mark Baldwin", "text": "Biografia.\nStudi\u00f2 a Berlino con Friedrich Paulsen e a Lipsia con Wilhelm Wundt. Insegn\u00f2 lingue all'universit\u00e0 dell'Illinois, ottenne poi il dottorato in filosofia all'universit\u00e0 di Princeton nel 1889. Docente all'universit\u00e0 di Princeton dal 1893 al 1903 e all'Universit\u00e0 Johns Hopkins dal 1903 al 1909, diresse il \"Dizionario di filosofia e psicologia\" dal 1901 al 1905. Si trasfer\u00ec poi in Messico, dove ebbe l'incarico di organizzare l'istituzione dell'Universit\u00e0 Nazionale e infine a Parigi, dove insegn\u00f2 all'\u00c9cole des hautes \u00e9tudes en sciences sociales.\nSeguace di Francis Galton, applic\u00f2 la genetica alla psicologia. Nel 1915 pubblic\u00f2 \"Teoria genetica della realt\u00e0\", la sua opera pi\u00f9 celebre.\nAlle sue teorie si ispirarono grandi psicologi europei tra cui Janet, Piaget e Vygotskij.\nPensiero.\nDivise lo sviluppo umano in 4 stadi: pre-logico, quasi-logico, logico e iper-logico.\nLa sua pi\u00f9 celebre teoria riguarda l'adattamento all'ambiente che avviene in due momenti: assimilazione, formazione di abitudini sulla base dell'integrazione degli elementi esterni in schemi, e accomodamento, formazione di nuovi comportamenti. Secondo il principio della selezione organica, gli individui meglio adattati all'ambiente tramite gli accomodamenti sviluppati nella loro ontogenesi sopravvivono pi\u00f9 a lungo e riproducendosi danno luogo a una discendenza in cui \u00e8 conservata la loro modalit\u00e0 di adattamento individuale; questo prende il nome di effetto Baldwin."}
{"id": "5020827", "revid": "92723", "url": "https://it.wikipedia.org/wiki?curid=5020827", "title": "Concattedrale dei Santi Cirillo e Metodio (Zagabria)", "text": "La concattedrale dei Santi Cirillo e Metodio (in croato: \"Konkatedrala Sv. \u0106irila i Metoda\") si trova a Zagabria, in Croazia, ed \u00e8 la concattedrale greco cattolica dell'eparchia di Kri\u017eevci.\nStoria e descrizione.\nL'attuale chiesa \u00e8 stata costruita al tempo del vescovo Ilija Hranilovi\u0107 nel 1886 sul sito della precedente chiesa di San Basilio, utilizzando gli spazi del seminario greco-cattolico, secondo il progetto Herman Boll\u00e9 in stile neobizantino. Il campanile della chiesa raggiunge i 50 metri di altezza ed \u00e8 dotato di tre campane, la pi\u00f9 grande pesante 782\u00a0kg e dedicata ai Santi Cirillo e Metodio, la media pesa 395\u00a0kg ed \u00e8 dedicata alla Beata Vergine, la pi\u00f9 piccola almeno 230\u00a0kg ed \u00e8 dedicata a San Basilio."}
{"id": "5020828", "revid": "282094", "url": "https://it.wikipedia.org/wiki?curid=5020828", "title": "Tommaso Valperga Caluso", "text": ""}
{"id": "5020829", "revid": "729019", "url": "https://it.wikipedia.org/wiki?curid=5020829", "title": "TM-35", "text": "La TM-35 \u00e8 una mina anticarro sovietica di forma rettangolare utilizzata durante la Seconda Guerra Mondiale.\nLa mina ha un involucro metallico, che \u00e8 rettangolare con una maniglia su un lato e una grande piastra a pressione sollevata al centro. Una pressione sufficiente sulla piastra preme verso il basso su una estremit\u00e0 di una leva, che rimuove il perno di sicurezza, innescando la mina.\nLe carica principale consisteva di 200 grammi di TNT."}
{"id": "5020830", "revid": "1543377", "url": "https://it.wikipedia.org/wiki?curid=5020830", "title": "Episodi di Perception (terza stagione)", "text": "La terza e ultima stagione della serie televisiva Perception, composta di 15 episodi, \u00e8 stata trasmessa in prima visione assoluta dal canale via cavo statunitense TNT dal 17 giugno 2014 al 17 marzo 2015.\nIn Italia la stagione \u00e8 andata in onda in prima visione sul canale satellitare Fox dal 9 settembre 2014 al 29 luglio 2015, mentre in chiaro \u00e8 stata trasmessa da Rai 3 dal 24 luglio al 18 settembre 2016.\nComplotto a Parigi.\nTrama.\nDaniel si trova a Parigi, dove cerca di instaurare un rapporto 'normale' con Miranda. Anche qui per\u00f2 viene contattato dall'FBI, che gli chiede aiuto in un caso di portata internazionale. Intanto Lewicki cerca di farlo tornare a Chicago.\nIndolore.\nTrama.\nUn Pubblico Ministero muore improvvisamente durante un dibattimento in tribunale: un caso per Moretti e Pierce di non facile soluzione. Intanto, Moretti e Donnie devono prendere una decisione importante per il loro futuro.\nPossessione.\nTrama.\nDaniel \u00e8 chiamato a esaminare una donna, che ha confessato un omicidio ma asserisce di essere... posseduta dal demonio. Su un altro fronte, i piani di Moretti e Donnie vengono continuamente ostacolati.\nEternit\u00e0.\nTrama.\nDaniel ospita suo padre, facendosi aiutare da Lewicki. Kate si trova ad indagare sulla morte sospetta di un neuroscienziato.\nBolero.\nTrama.\nDaniel Pierce spinto dal suo analista, il dottor Rosenthal, a conoscere nuove persone visita una galleria d'arte nella quale muore accidentalmente uno dei titolari. Ripensando all'accaduto con l'aiuto della sua allucinazione (la modella ritratta nel quadro che ammirava poco prima) coinvolge l'agente Moretti nelle indagini.\nPregiudizi.\nTrama.\nDue telefonate nel cuore della notte svegliano Daniel Pierce: una \u00e8 di suo padre mentre la seconda pi\u00f9 urgente \u00e8 di Donnie Ryan decisamente nei guai.\nMorte nel campus.\nTrama.\nUna studentessa del campus universitario di Daniel viene uccisa, ma il dottor Pierce \u00e8 deciso a scagionare il principale sospettato poich\u00e9 certo della sua innocenza. Mentre vengono a galla dettagli sulla vita privata della ragazza uccisa, Lily, Daniel deve anche fare i conti con i propri sentimenti e con l'imminente matrimonio fra Kate e Donnie."}
{"id": "5020831", "revid": "754431", "url": "https://it.wikipedia.org/wiki?curid=5020831", "title": "Wallace Klippert Ferguson", "text": "Docente dal 1945 al 1956 alla New York University, nel 1933 pubblic\u00f2 gli \"Opuscola Erasmi\". \u00c8 noto in particolar modo per la sua raccolta di saggi \"Studi sul Rinascimento\" (1963)."}
{"id": "5020837", "revid": "104066125", "url": "https://it.wikipedia.org/wiki?curid=5020837", "title": "Cattedrale dei Santi Cirillo e Metodio", "text": ""}
{"id": "5020838", "revid": "298055", "url": "https://it.wikipedia.org/wiki?curid=5020838", "title": "Sean McNamara (personaggio)", "text": ""}
{"id": "5020839", "revid": "466539", "url": "https://it.wikipedia.org/wiki?curid=5020839", "title": "Personaggi de I Jefferson", "text": "La sitcom I Jefferson (1975-1985) contiene una ristretta cerchia di personaggi principali a cui, nel corso della serie, si uniscono molte guest-star.\nPersonaggi di Checking In.\nChecking In \u00e8 il primo e unico spin-off dei \"Jefferson\" che narra le vicissitudini di Florence, assunta come governante capo del St. Frederick Hotel. Alcuni dei personaggi di questa breve sit-com sono apparsi anche in due episodi della settima stagione dei Jefferson (in particolare il 19 e il 20).\nCambiamenti di Cast.\nLionel Jefferson.\nInizialmente fu Martin D'Urville ad interpretare Lionel nei due episodi pilota inediti di Arcibaldo, anche se, successivamente, fu scritturato Mike Evans, che ricopr\u00ec tale ruolo per le prime cinque stagioni (st. 1-5 dal 1971-1975) in Arcibaldo e per altre cinque (st. 1, 6-8, 11) ne I Jefferson. Alla fine della prima stagione, Mike lasci\u00f2 lo spin-off per produrre a tempo pieno la serie Good Times, che si concluse nel 1979, anno che sancisce il suo ritorno nel cast. Per le stagioni mancanti Mike fu sostituito da Damon Evans che interpret\u00f2 il rampollo di Casa Jefferson dal 1975 al 1978 (st. 2-4); quindi il personaggio di Lionel \u00e8 praticamente assente nella quinta, nona e decima stagione.\nFamiglia Willis.\nTom e Helen Willis.\nIn Arcibaldo, la prima coppia mista della televisione venne interpretata da Charles Aidman e da Kim Hamilton e, solo successivamente, vennero scritturati per il cast dei Jefferson gli attori Franklin Cover e Roxie Roker, che recitarono per pi\u00f9 di 180 episodi in undici stagioni.\nJenni Willis, Jessica Jefferson-Willis e Alan Willis.\nL'unica figlia femmina dei Willis fu interpretata da Lyanne Moody in Arcibaldo e da Berlinda Tolbert ne I Jefferson. Quest'ultima rimase formalmente nel cast per tutta la durata dello show, ma le sue apparizioni diminuirono dall'ottava stagione in poi; nel 1980, gli sceneggiatori fecero tornare nel cast il suo personaggio incinta di una bambina, Jessica (interpretata dalle gemelle Erinn e Leslie Hollin, ST 6-7, e da Ebonie Smith, ST 10-11). Il primogenito dei Willis fu invece interpretato da Andrew Harold Rubin, nell'ultimo episodio della prima stagione dei Jefferson, e da Jay Hammer, nella quinta stagione."}
{"id": "5020840", "revid": "1305772", "url": "https://it.wikipedia.org/wiki?curid=5020840", "title": "Cattedrale dei Santi Costantino ed Elena", "text": ""}
{"id": "5020842", "revid": "125864631", "url": "https://it.wikipedia.org/wiki?curid=5020842", "title": "Jack Diamond gangster", "text": "Jack Diamond gangster (\"The Rise and Fall of Legs Diamond\") \u00e8 un film del 1960, diretto da Budd Boetticher, basato sulla vita del gangster Jack \"Legs\" Diamond.\nTrama.\nNew York, 1920, Jack Diamond, insieme al fratello Eddie, giunge in citt\u00e0 ed incontra l'istruttrice di ballo Alice Shiffer. Dopo avere scontato una breve condanna a causa del furto di una collana in una gioielleria, inizia a lavorare con lei nella sua scuola di danza mentre si trova in libert\u00e0 vigilata e successivamente viene assunto come guardia del corpo dal gangster Arnold Rothstein che, data la sua abilit\u00e0 di ballerino, gli d\u00e0 il soprannome di \"legs\" (gambe). Il suo scopo in realt\u00e0 \u00e8 quello di soppiantare Rothstein per subentrargli nelle sue attivit\u00e0 criminose che, dopo la morte di questi, cresceranno ulteriormente a causa del proibizionismo."}
{"id": "5020843", "revid": "767487", "url": "https://it.wikipedia.org/wiki?curid=5020843", "title": "Plovania", "text": "Plovania (in croato Plovanija) \u00e8 un insediamento istriano nel comune di Buie.\nStoria.\nDopo il Trattato di Rapallo Plovania entr\u00f2 a far parte dell'Italia, nella regione istriana. Dal 1943 al 1945 fu occupata dai tedeschi e dopo la seconda guerra mondiale e dopo l'accordo di pace di Parigi pass\u00f2 sotto il controllo della Jugoslavia della quale entr\u00f2 a far parte solo nel 1954, prima fu parte del Territorio Libero di Trieste. Dopo la dissoluzione della Jugoslavia il paesino nel 1991 entr\u00f2 a far parte della Croazia della quale fa parte tuttora. Dal 1993 fa parte del comune di Buie. I residenti vivono principalmente di agricoltura, zootecnia e da alcuni anni anche di turismo. \nSociet\u00e0.\nEvoluzione demografica.\nPer quanto riguarda la demografia il Ministero dell'interno croato non dispone dei dati relativi al numero di abitanti durante il periodo italiano."}
{"id": "5020845", "revid": "793215", "url": "https://it.wikipedia.org/wiki?curid=5020845", "title": "A Letter to Elise", "text": "A Letter to Elise \u00e8 un singolo del gruppo musicale britannico The Cure, pubblicato il 5 ottobre 1992 come terzo estratto dall'album \"Wish\".\nDescrizione.\n\"A Letter to Elise\" venne suonata in anteprima durante uno show \"Unplugged\" su MTV nel 1991, con un testo molto diverso rispetto alla versione definitiva poi pubblicata su singolo.\nUna delle influenze di Robert Smith durante la composizione del brano fu \"Lettere a Felice\" di Franz Kafka."}
{"id": "5020846", "revid": "118089593", "url": "https://it.wikipedia.org/wiki?curid=5020846", "title": "Golfo di Kopor'e", "text": "Il golfo di Koporie, Koporje o Kopor'e (, \"Koporskaja guba\" o \"Koporskij zaliv\"; in lingua estone Koporje laht) \u00e8 un'insenatura della costa meridionale del golfo di Finlandia, nel mar Baltico. Il golfo, che si trova nel territorio dell'oblast' di Leningrado, prende il nome dalla fortezza di Kopor'e (\u041a\u043e\u043f\u043e\u0440\u0441\u043a\u0430\u044f \u043a\u0440\u0435\u043f\u043e\u0441\u0442\u044c) che si trova a sud, nell'interno, a 12\u00a0km, nel villaggio omonimo. \nGeografia.\nIl golfo di Koporie \u00e8 largo 26\u00a0km e si protende nel continente per 12\u00a0km, la profondit\u00e0 massima \u00e8 di 20\u00a0m. \u00c8 situato tra il golfo della Luga e la baia della Neva, tra capo Kolganpja (\u043c\u044b\u0441 \u041a\u043e\u043b\u0433\u0430\u043d\u043f\u044f) sulla penisola Sojkinskij (\u0421\u043e\u0439\u043a\u0438\u043d\u0441\u043a\u0438\u0439 \u043f\u043e\u043b\u0443\u043e\u0441\u0442\u0440\u043e\u0432) che lo delimita a ovest, e capo Ustinskij (\u043c\u044b\u0441\u043e \u0423\u0441\u0442\u0438\u043d\u0441\u043a\u0438\u0439) a est. Sulla costa, tra capo Kolganpja e capo Ustinskij, vi sono alcuni promontori: Lipunizmi, Nennisari, Chipista, Dubovskoj, Dolgoj, Navolok (\u041b\u0438\u043f\u0443\u043d\u0438\u0437\u043c\u0438, \u041d\u0435\u043d\u043d\u0438\u0441\u0430\u0440\u0438, \u0425\u0438\u043f\u0438\u0441\u0442\u0430, \u0414\u0443\u0431\u043e\u0432\u0441\u043a\u043e\u0439, \u0414\u043e\u043b\u0433\u043e\u0439, \u041d\u0430\u0432\u043e\u043b\u043e\u043a). La costa \u00e8 bassa e rocciosa, a volte sabbiosa e coperta da foreste. \nSfociano nell'insenatura i fiumi Voronka (\u0412\u043e\u0440\u043e\u043d\u043a\u0430) e Sista (\u0421\u0438\u0441\u0442\u0430).\nSulla costa orientale del golfo si trova la citt\u00e0 di Sosnovyj Bor."}
{"id": "5020847", "revid": "76963", "url": "https://it.wikipedia.org/wiki?curid=5020847", "title": "Brock Simpson", "text": ""}
{"id": "5020851", "revid": "77594", "url": "https://it.wikipedia.org/wiki?curid=5020851", "title": "Ninh B\u00ecnh", "text": "Ninh B\u00ecnh \u00e8 la citt\u00e0 capitale dell'omonima provincia nella regione del Delta del Fiume Rosso. Si trova a circa 93 chilometri a sud di Hanoi, capitale del Paese.\nGeografia fisica.\nClima.\nNinh Binh gode di un clima subtropicale umido, con inverni miti ed estati calde e umide. Il mese pi\u00f9 freddo risulta essere gennaio con una temperatura media di 16,6 \u00b0C, mentre luglio \u00e8 il pi\u00f9 caldo, con una temperatura media di 29,3 \u00b0C.\nStoria.\nDurante il periodo di ostilit\u00e0 indichiarata che precedette lo scoppio della guerra franco-cinese nell'agosto del 1884, la fedelt\u00e0 di Ninh B\u00ecnh alla forze francesi era considerata dalle stesse di grande importanza strategica, controllando infatti l'artiglieria posizionata nella sua cittadella il traffico fluviale da e verso il golfo del Tonchino. Sebbene le autorit\u00e0 vietnamite stanziate a Ninh B\u00ecnh non ostacolarono in alcun modo il passaggio di una spedizione guidata da Henri Rivi\u00e8re nel marzo 1883 per conquistare Nam Dinh, si sapeva della loro ostilit\u00e0 verso i francesi. Nel novembre del 1883, alla vigilia della campagna del S\u01a1n T\u00e2y, i francesi occuparono la cittadella di Ninh B\u00ecnh, senza incontrare alcuna resistenza e vi insediarono una loro guarnigione."}
{"id": "5020852", "revid": "287204", "url": "https://it.wikipedia.org/wiki?curid=5020852", "title": "Ninh Binh", "text": ""}
{"id": "5020856", "revid": "228587", "url": "https://it.wikipedia.org/wiki?curid=5020856", "title": "Edward Malet", "text": "Ministro plenipotenziario a Costantinopoli dal 1877 al 1878 e in Egitto nel 1882, nel 1884 fu nominato ambasciatore a Berlino.\nRappresent\u00f2 il Regno Unito al trattato di Berlino nel 1878."}
{"id": "5020861", "revid": "363629", "url": "https://it.wikipedia.org/wiki?curid=5020861", "title": "Alimento fortificato", "text": "Un alimento fortificato \u00e8 un alimento che \u00e8 addizionato di micronutrienti e/o altre sostanze di interesse nutrizionale attraverso specifici processi tecnologici, sulla base di accertate evidenze scientifiche e di carenze attese nella popolazione, con l'intento di aumentare la loro assunzione nei singoli individui.\nSono utilizzati per ripristinare le carenze vitaminiche di specifici settori di popolazione, soprattutto nei paesi in via di sviluppo o in pazienti con particolari malattie.\nIn tali alimenti, a differenza degli alimenti arricchiti in cui \u00e8 incrementata la concentrazione di sostanze nutrienti gi\u00e0 presenti naturalmente, viene addizionato un nutriente ex-novo. Ne sono un esempio: il sale iodato, addizionato di iodio, i fiocchi di cereali addizionati di vitamine e minerali, i fertilizzanti al selenio."}
{"id": "5020864", "revid": "282094", "url": "https://it.wikipedia.org/wiki?curid=5020864", "title": "Diodata Roero Saluzzo", "text": ""}
{"id": "5020869", "revid": "1873017", "url": "https://it.wikipedia.org/wiki?curid=5020869", "title": "Cattedrale dei Santi Costantino ed Elena (New York)", "text": "La cattedrale dei Santi Costantino ed Elena (in inglese: \"Constantine and Helen Greek Orthodox Cathedral\") \u00e8 la cattedrale greco ortodossa di New York, negli Stati Uniti d'America. Si trova in \"64 Schermerhorn Street\" nel centro di Brooklyn ed \u00e8 sede della metropolia di New York per l'arcidiocesi greco-ortodossa d'America.\nStoria.\nLa parrocchia \u00e8 stata fondata nel 1913 come prima parrocchia greco-ortodossa di Long Island ed \u00e8 una delle pi\u00f9 antiche chiese greco-ortodosse nella citt\u00e0 di New York. La prima pietra dell'edificio \u00e8 stata posta 16 aprile del 1916. La chiesa \u00e8 stata ampliata nel 1946 e di nuovo nel 1960, quindi \u00e8 stata danneggiata da un incendio nel 1991 ed \u00e8 stata in seguito riparata e restaurata."}
{"id": "5020870", "revid": "767487", "url": "https://it.wikipedia.org/wiki?curid=5020870", "title": "Evelyn Baldwin", "text": "Negli anni '90 del XIX secolo segu\u00ec Robert Edwin Peary nelle sue spedizioni artiche. Nel 1901 raggiunse, nel corso di una spedizione finanziata da William Ziegler, la terra di Francesco Giuseppe."}
{"id": "5020875", "revid": "887364", "url": "https://it.wikipedia.org/wiki?curid=5020875", "title": "Myrtle Beach Safari", "text": ""}
{"id": "5020879", "revid": "287204", "url": "https://it.wikipedia.org/wiki?curid=5020879", "title": "FAI Cup 2014", "text": "La FAI Cup 2014, denominata \"FAI Ford Senior Cup\" per ragioni di sponsorizzazione, \u00e8 stata la 91\u00aa edizione della competizione.\nIl torneo \u00e8 iniziato il 25 aprile ed \u00e8 terminato il 2 novembre 2014 con la finale. Lo Sligo Rovers era la squadra detentrice del titolo.\nIl trofeo \u00e8 stato vinto dal St Patrick's per la terza volta nella sua storia, sconfiggendo in finale il Derry City.\nRegolamento.\nAlla coppa sono iscritte 40 squadre. Tutti i turni si svolgono in gara unica: in caso di parit\u00e0 al termine dei 90 minuti, l'incontro si rigioca a campi invertiti.\nLa squadra vincitrice della coppa \u00e8 ammessa al secondo turno di qualificazione della UEFA Europa League 2015-2016."}
{"id": "5020880", "revid": "648716", "url": "https://it.wikipedia.org/wiki?curid=5020880", "title": "Matthias William Baldwin", "text": "Nel 1825 fond\u00f2 una piccola impresa di costruzioni meccaniche che prosper\u00f2 fino a diventare la Baldwin Locomotive Works. La pi\u00f9 famosa locomotiva dell'azienda fu l\u2019\"Old Ironsides\" costruita da Baldwin nel 1832. "}
{"id": "5020881", "revid": "767487", "url": "https://it.wikipedia.org/wiki?curid=5020881", "title": "Li Ting Lang", "text": "Li Ting Lang \u00e8 un film muto del 1920 diretto da Charles Swickard.\nTrama.\nNegli Stati Uniti, Li Ting Lang \u00e8 uno studente molto popolare e pieno di amici. Ma, quando comincia a frequentare Marion Halstead, una ricca signorina dell'alta societ\u00e0, tutti i suoi amici lo abbandonano e i due innamorati vengono isolati dagli altri. Li, per non rovinare la vita di Marion, le rende la sua libert\u00e0. Poco tempo dopo, dalla Cina arriva un emissario che ha il compito di riportare in patria Li anche contro la sua volont\u00e0. Dopo averlo drogato, lo fa imbarcare su una nave che parte alla volta della Cina. La sparizione di Li fa credere a tutti i suoi amici che lui si sia suicidato mentre invece il giovane, giunto nel suo paese, si trova nel pieno di una rivoluzione di cui ben presto diventa uno dei capi riconosciuti.\nSono passati alcuni anni. Marion si \u00e8 sposata ed \u00e8 in luna di miele in Oriente quando incontra di nuovo Li. Avendolo riconosciuto, si reca da lui, ma viene pedinata da un uomo che cerca di ucciderla per far cadere la colpa su Li. Il suo vecchio innamorato difende la donna dagli assalitori finch\u00e9 non arrivano a salvarli gli ex compagni di universit\u00e0. Marion \u00e8 salva. I due si lasciano ancora una volta e lei riparte con il marito.\nProduzione.\nIl film fu prodotto dalla Haworth Pictures Corporation.\nDistribuzione.\nIl copyright del film riporta il titolo \"Traditions Altar\".\nDistribuito dalla Robertson-Cole Distributing Corporation, la pellicola usc\u00ec nelle sale cinematografiche statunitensi il 24 luglio 1920 in una versione di cinquanta minuti.\nCopia della pellicola viene conservata negli archivi della Gosfilmofond."}
{"id": "5020884", "revid": "832642", "url": "https://it.wikipedia.org/wiki?curid=5020884", "title": "Evelyn Briggs Baldwin", "text": ""}
{"id": "5020892", "revid": "729019", "url": "https://it.wikipedia.org/wiki?curid=5020892", "title": "Battaglia di Horseshoe Bend", "text": "La battaglia di Horseshoe Bend (nota anche come \"Tohopeka\", \"Cholocco Litabixbee\" o \"The Horseshoe\") fu combattuta durante la guerra anglo-americana in Alabama centrale. Il 27 marzo 1814 le forze degli Stati Uniti d'America e degli indiani alleati guidati dal maggior generale Andrew Jackson sconfissero i Bastoni Rossi, un gruppo di Creek che si opponeva all'espansione americana, ponendo definitivamente fine alla guerra Creek.\nContesto storico.\nLa battaglia \u00e8 considerata parte della guerra anglo-americana. Gli indiani Creek di Georgia ed Alabama si erano divisi in due fazioni: gli Alti Creeks (o Bastoni Rossi), una maggioranza che si opponeva all'espansionismo americano e collaborava con inglesi e spagnoli durante la guerra anglo-americana, ed i Bassi Creek, pi\u00f9 assimilati e con forti legami con l'agente indiano Benjamin Hawkins che volevano restare in buoni rapporti con gli statunitensi.\nIl capo Shawnee Tecumseh si rec\u00f2 nelle citt\u00e0 sudorientali dei Creek e di altre trib\u00f9 nel 1811\u20131812 per reclutare guerrieri disposti ad unirsi alla sua guerra contro gli americani. I Bastoni Rossi, giovani che avrebbero voluto recuperare le antiche tradizioni religiose e culturali, stavano gi\u00e0 resistendo all'assimilazione. Iniziarono a colpire gli insediamenti colonici di frontiera. Quando i Bassi Creek aiutarono gli statunitensi a catturare ed a punire i razziatori subirono la ritorsione dei Bastoni Rossi.\nNel 1813 le milizie intercettarono un gruppo di Bastoni Rossi di ritorno da un acquisto di armi a Pensacola. Mentre ne stavano saccheggiando il materiale, i Bastoni Rossi tornarono e li sconfissero in quella che fu nota come battaglia di Burnt Corn. Le razzie dei Bastoni Rossi nei confronti dei coloni proseguirono, e nell'agosto 1813 attaccarono Fort Mims come rappresaglia per l'attacco di Burnt Corn. Dopo il massacro i coloni di frontiera chiesero aiuto al governo.\nEssendo i federali impegnati nella guerra con l'Inghilterra, Tennessee, Georgia e Alabama organizzarono milizie comandate dal colonnello Andrew Jackson e rinforzate dai Bassi Creek e dai Cherokee alleati, per combattere i Bastoni Rossi. Jackson vinse la battaglia di Horseshoe Bend nel 1814.\nHorseshoe Bend fu la principale battaglia della guerra Creek con la quale Andrew Jackson voleva \"ripulire\" l'Alabama per i coloni statunitensi. Il colonnello Jackson comand\u00f2 un esercito di milizie del Tennessee che trasform\u00f2 in un gruppo ben addestrato. Oltre alle milizie c'erano il 39\u00ba fanteria ed altri 600 Cherokee, Choctaw e Bassi Creek a combattere i Bastoni Rossi.\nDopo aver lasciato Fort Williams nella primavera del 1814, l'esercito di Jackson attravers\u00f2 la foresta portandosi a 10\u00a0km dal campo di Bastoni Rossi di Menawa chiamato \"Tohopeka\", nei pressi di un'ansa del fiume Tallapoosa chiamata \"Horseshoe Bend\", in Alabama centrale 19\u00a0km ad est dell'attuale Alexander City. Jackson mand\u00f2 il generale John Coffee con la fanteria montata e gli alleati indiani a sud oltre il fiume per circondare il campo dei Bastoni Rossi, mentre lo stesso Jackson sarebbe rimasto con il resto dei 2000 fanti a nord.\nBattaglia.\nIl 27 marzo 1814 il generale Andrew Jackson port\u00f2 le sue truppe composte da 2600 soldati statunitensi, 500 Cherokee e 100 Bassi Creek su una collina nei pressi di Tohopeka, Alabama. Da questo punto vantaggioso Jackson avrebbe scatenato l'attacco alla fortificazione dei Bastoni Rossi. Alle 6:30 divise i suoi uomini mandandone circa 1300 oltre il fiume Tallapoosa a circondare il villaggio Creek. Alle 10:30 le truppe rimaste a Jackson iniziarono un fuoco d'artiglieria composto da due cannoni che fecero fuoco per due ore. Furono fatti pochi danni ai Bastoni Rossi o alla loro fortificazione lunga 350 metri. Jackson fu sorpreso dalle misure difensive usate dai Bastoni Rossi per proteggere la propria posizione. In seguito scrisse:\nPoco dopo Jackson ordin\u00f2 una carica con la baionetta. Il 39\u00ba fanteria guidato dal colonnello John Williams, caric\u00f2 le fortificazioni sconfiggendo i Bastoni Rossi in un combattimento corpo a corpo. Sam Houston (futuro statista e politico) fu tenente dell'esercito di Jackson. Houston fu uno dei primi a superare la palizzata vivi e fu ferito da una freccia Creek che gli cre\u00f2 problemi per il resto della vita.\nNel frattempo il resto degli uomini di Jackson, comandati dal generale John Coffee, erano riusciti ad attraversare il fiume ed a circondare l'accampamento. Si unirono al combattimento ed offrirono a Jackson un grande vantaggio. I guerrieri Creek si rifiutarono di arrendersi e la battaglia continu\u00f2 per oltre cinque ore. Alla fine circa 800 del 1000 Bastoni Rossi presenti in battaglia furono uccisi. Invece Jackson perse meno di 50 uomini e sub\u00ec 154 feriti.\nCapo Menawa fu gravemente ferito ma sopravvisse. Port\u00f2 circa 200 degli originali 1000 guerrieri oltre il fiume in salvo in terra Seminole in Florida spagnola.\nEsito.\nIl 9 agosto 1814 Andrew Jackson obblig\u00f2 i Creek a firmare il trattato di Fort Jackson. I Creek furono obbligati a vendere 93\u00a0000\u00a0km\u00b2 (met\u00e0 dell'Alabama centrale e parte della Georgia meridionale) al governo statunitense. Era compreso anche il territorio dei Bassi Creek, alleati degli Stati Uniti. Jackson aveva scelto le loro terre per garantirsi un cuscinetto di sicurezza. Dei 93\u00a0000\u00a0km\u00b2 venduti dai Creek ce n'erano 7689 di propriet\u00e0 dei Cherokee, anch'essi alleati statunitensi. Jackson fu promosso maggior generale dopo aver ricevuto la firma sul trattato.\n\u00c8 molto probabile che questa vittoria, con quella della battaglia di New Orleans, contribu\u00ec alla reputazione nazionale di Jackson ed alla sua popolarit\u00e0. Era molto conosciuto quando concorse con successo per la carica di presidente degli Stati Uniti d'America nel 1828.\nIl campo di battaglia \u00e8 oggi diventato il Horseshoe Bend National Military Park."}
{"id": "5020893", "revid": "282094", "url": "https://it.wikipedia.org/wiki?curid=5020893", "title": "Angelo Saluzzo di Monesiglio", "text": ""}
{"id": "5020905", "revid": "729019", "url": "https://it.wikipedia.org/wiki?curid=5020905", "title": "Emanuele Salce", "text": "Biografia.\nFiglio dell'attore e regista Luciano Salce e di Diletta D'Andrea, si \u00e8 diplomato in regia al Centro Sperimentale di Cinematografia nel 1991. Dopo alcune esperienze come regista di documentari per Videosapere ed il Dipartimento Scuola Educazione della Rai, \u00e8 stato assistente alla regia di Dino Risi, Ettore Scola, Marco Risi, Livia Giampalmo e Pasquale Squitieri, apparendo occasionalmente come attore (\"Concorrenza sleale\", \"Le barzellette\").\nNegli anni 2000 la sua attivit\u00e0, nel cinema (\"Colpo d'occhio\", \"Il padre e lo straniero\"), in televisione e, soprattutto, in teatro si \u00e8 intensificata, sia come interprete (\"La parola ai giurati\", \"La baita degli spettri\", \"Riccardo III\", \"Il topo nel cortile\") ed anche come autore: \"Mumble mumble\", presentato per la prima volta al Teatro Cometa Off di Roma nel 2010, e poi replicato nelle stagioni successive con successo sempre crescente. Servendosi del critico Andrea Pergolari come co-autore, vi racconta, con i moduli del paradosso e del grottesco, la sua condizione di orfano di due padri artistici: Luciano Salce e Vittorio Gassman (con cui Emanuele ha vissuto dall'et\u00e0 di due anni, una volta che sua madre Diletta era divenuta compagna di vita di Gassman).\nNel 2009, sempre insieme a Pergolari, ha raccontato la figura del padre Luciano a vent'anni dalla scomparsa nel volume \"Una vita spettacolare\" e nel documentario \"L'uomo dalla bocca storta\", che \u00e8 stato presentato al IV Festival Internazionale del Film di Roma, al Biografilm di Bologna (2010), al Premio Sergio Amidei (2011) ed ha avuto la menzione speciale come miglior documentario sul cinema ai Nastri d'argento 2010.\n\u00c8 socio del Mensa Italia dal 1987."}
{"id": "5020906", "revid": "158913", "url": "https://it.wikipedia.org/wiki?curid=5020906", "title": "Lucio Cecilio Firmiano Lattanzio", "text": ""}
{"id": "5020913", "revid": "287204", "url": "https://it.wikipedia.org/wiki?curid=5020913", "title": "Ab\u016b Dharr al-Ghif\u0101r\u012b", "text": "Ab\u016b Dharr al-Ghif\u0101r\u012b al-Kin\u0101n\u012b () apparteneva alla trib\u00f9 araba dei Ban\u016b Kin\u0101na e fece parte della prima ondata di \"Muh\u0101jir\u016bn\".\nBiografia.\nAlto di statura, snello e di capelli castani, di lui non si conosce luogo e data di nascita e neppure ci\u00f2 che riguarda il periodo precedente alla sua incipiente conversione all'Islam. La sua trib\u00f9, dei Ghif\u0101r, costituiva una delle branche dei Kin\u0101na ed era stanziata nel settentrione della citt\u00e0 di !Mecca, e controllava il passaggio delle carovane, depredando quelle che non pagavano il pedaggio da essa preteso.\nAb\u016b Dharr sent\u00ec dire un giorno che qualcuno pretendeva di essere un profeta a La Mecca e, dopo aver mandato il fratello a informarsi ed essere rimasto insoddisfatto, si rec\u00f2 di persona per rendersi conto di come stessero le cose. \u02bfAl\u012b, dopo averlo visto presso la Ka\u02bfba nel corso di varie giornate, lo condusse da Maometto su sua richiesta e Ab\u016b Dharr recit\u00f2 la \"shah\u0101da\" davanti a lui, diventando cos\u00ec forse addirittura il quarto o il quinto tra i primi convertiti musulmani maschi (dopo Khad\u012bja bt. Khuwaylid, Zayd b. \u1e24\u0101ritha, Ab\u016b Bakr e \u02bfAl\u012b b. Ab\u012b \u1e6c\u0101lib).\nDichiar\u00f2 in seguito la sua fede al cospetto dei Quraysh, che lo colpirono duramente; al-\u02bfAbb\u0101s \u2014 lo zio paterno di Maometto \u2014 intervenne e ricord\u00f2 ai Quraysh che erano i Ban\u016b Ghif\u0101r a controllare il passaggio delle carovane nella regione e che essi erano una potenziale minaccia incombente. La situazione si ripet\u00e9 il giorno dopo.\nAb\u016b Dharr torn\u00f2 in seguito nella propria trib\u00f9, ove profess\u00f2 la fede islamica e raggiunse pi\u00f9 tardi il Profeta in occasione dell'Egira, diventando parte della cosiddetta \"Ahl al-\u1e63uffa\", i devoti pi\u00f9 zelanti tra i musulmani di Medina.\nNell'anno 9 dell'Egira (estate del 630), vi fu la spedizione di Tabuk. I Compagni del Profeta videro arrivare da lontano un uomo a piedi. Maometto allora disse che era Ab\u016b Dharr al-Ghif\u0101r\u012b, e disse: \u00abChe Allah abbia misericordia di Ab\u016b Dharr! \u00c8 un solitario, viaggia da solo e sar\u00e0 risuscitato da solo nel Giorno del Giudizio\u00bb\nQuindi Ab\u016b Dharr spieg\u00f2 che il suo dromedario aveva rifiutato di muoversi e, dal momento che la spedizione era partita, non gli era rimasto altro da fare che venire a piedi. Il Profeta gli preannunci\u00f2 che per ogni passo fatto, Allah gli avrebbe perdonato un peccato.\nEra molto apprezzato da Maometto per la sua religiosit\u00e0, non esente da forme di ascetismo, e il Profeta una volta avrebbe detto: \u00ab Allah m'ha consigliato di amare quattro uomini, perch\u00e9 Lui stesso li ama: si tratta di \u02bfAl\u012b, Miqd\u0101d, Ab\u016b Dharr e Salm\u0101n\u00bb.\nTrasferitosi in Siria, fu richiamato in Arabia da \u02bfUthm\u0101n b. \u02bfAff\u0101n su sollecitazione di Mu\u02bf\u0101wiya, governatore di quella regione. Critic\u00f2 severamente il terzo califfo e gli chiese di agire per un'equa redistribuzione delle ricchezze, tanto che alcuni lo giudicano come un antesignano del socialismo islamico.\nTra le sue 281 tradizioni da lui tramandate,"}
{"id": "5020914", "revid": "436907", "url": "https://it.wikipedia.org/wiki?curid=5020914", "title": "Unchain Utopia", "text": "Unchain Utopia \u00e8 un singolo del gruppo musicale olandese Epica, pubblicato il 4 aprile 2014 come secondo estratto dal sesto album in studio \"The Quantum Enigma\".\nPubblicazione.\nIl singolo \u00e8 stato reso disponibile unicamente per il download digitale a partire dal 4 aprile 2014. Nel 2015 un 7\" contenente una versione dal vivo del brano registrata all'Ancienne Belgique di Bruxelles \u00e8 stata inclusa nel pacchetto dei biglietti VIP per i concerti del 2015 in Europa e Nord America. Dal 21 aprile 2017, il disco \u00e8 stato messo in vendita separatamente e tutti i ricavati verranno devoluti alla Nordoff-Robbins Music Therapy Foundation, alla National Society for the Prevention of Cruelty to Children e alla Teenage Cancer Trust.\nVideo musicale.\nPer il brano era previsto inizialmente un videoclip animato, ma gli Epica, non soddisfatti del risultato finale, hanno scelto di riutilizzarne alcune scene per creare un lyric video, reso disponibile per la visione a partire dal 23 maggio 2014.\nIl 28 ottobre 2015 il gruppo ha pubblicato un video dal vivo del brano, filmato da Jens De Vos.\nVersione di \"Omega Alive\".\nL'8 settembre 2021 \u00e8 stata pubblicata una versione dal vivo del brano come primo singolo dal terzo album dal vivo \"Omega Alive\"."}
{"id": "5020920", "revid": "729019", "url": "https://it.wikipedia.org/wiki?curid=5020920", "title": "Anemia da nefropatia cronica", "text": "L'anemia da nefropatia cronica \u00e8 una forma di anemia ipoproliferativa che rappresenta una delle complicazioni pi\u00f9 gravi dell'insufficienza renale. L'entit\u00e0 dell'anemia \u00e8 spesso correlata allo stadio e alle caratteristiche d'insorgenza dell'insufficienza renale.\nFisiopatologia.\nDiverse cause di insufficienza renale possono portare alla genesi di un'anemia dovuta al deficit di produzione dell'eritropoietina (EPO). \nNon essendoci alla base di questa forma di anemia un'alterazione del bilancio del ferro, parametri quali la ferritina, sideremia, capacit\u00e0 totale di legare il ferro (TIBC) e saturazione della transferrina risultano essere nella norma, bench\u00e9 in corso di trattamento dialitico alcuni pazienti possano sviluppare un'anemia da nefropatia cronica mista ad anemia sideropenica a causa della perdita ematica dovuta al trattamento.\nProfilo clinico.\nL'entit\u00e0 dell'anemia correla con lo stadio della malattia renale di base, variando da contesti clinici silenti fino ad angina pectoris e ridotta tolleranza allo sforzo. L'anemia \u00e8 pi\u00f9 spesso grave nelle forme di insufficienza renale cronica causate da diabete mellito e mieloma multiplo mentre \u00e8 lieve o moderata nella malattia policistica renale.\nProfilo diagnostico.\nIl riscontro di un'anemia ipoproliferativa normocromico normocitica moderata-grave caratterizzata da livelli di ferritina normali, sideremia nella norma, TIBC e saturazione nella trasferrina nella norma in un paziente con insufficienza renale \u00e8 altamente suggestivo di anemia da nefropatia cronica. La diagnosi viene confermata dall'esclusione di altre forme di anemia ipoproliferative quali la anemia da flogosi e l'anemia degli stati ipometabolici.\nTerapia.\nData la peculiare fisiopatologia, l'anemia da nefropatia risponde bene all'EPO o a preparati a lunga durata d'azione come la darbepoetina-\u03b1. Nei casi di anemia grave in pazienti che presentino infezioni sistemiche acute o affetti da gravi cardiopatie o pneumopatie, pu\u00f2 essere necessario ricorrere a terapia trasfusionale."}
{"id": "5020923", "revid": "204391", "url": "https://it.wikipedia.org/wiki?curid=5020923", "title": "Anemia da nefropatia", "text": ""}
{"id": "5020925", "revid": "767487", "url": "https://it.wikipedia.org/wiki?curid=5020925", "title": "Toby's Bow", "text": "Toby's Bow \u00e8 un film muto del 1919 diretto da Harry Beaumont. La sceneggiatura di Edward T. Lowe Jr. si basa sul lavoro teatrale \"Toby\u2019s Bow\" (1919) di John Taintor Foote. La commedia era andata in scena a Broadway il 10 febbraio 1919, interpretata da George F. Marion\nTrama.\nLo stile di vita boh\u00e9mien non convenzionale e sregolato del Greenwich Village nuoce alla carriera di Tom Blake, uno scrittore che ha perso la vena creativa. Il suo editore si rifiuta di dargli degli anticipi finch\u00e9 non lascer\u00e0 quel luogo. Cos\u00ec un amico di Tom ha l'idea di offrirgli un rifugio tranquillo da Eugenia, una giovane scrittrice del sud alle prime armi, ispirata nella sua passione proprio dal primo romanzo di Tom. Quest'ultimo si presenta nella residenza di Eugenia sotto falso nome, venendo presentato all'anziana e aristocratica nonna come un amico di famiglia e non come un pensionante. Ma Toby, il fedele domestico nero della casa, rifiuta di inchinarsi cortesemente davanti all'ospite com'\u00e8 uso fare con le persone di famiglia.\nDurante il suo soggiorno nell'elegante dimora ormai decaduta, Tom aiuta Eugenia a riscrivere il suo romanzo che, quando esce, ha un grande successo e permette alla giovane di pagare il mutuo della tenuta. Ma quando Eugenia scopre la vera identit\u00e0 di Tom, si ribella perch\u00e9 dichiara che non vuole la carit\u00e0 di nessuno. Dopo aver provato la vita del Greenwich Village, Eugenia torna a casa, perdona Tom del suo inganno e accetta di sposarlo. Finalmente, Toby, il domestico, riserva a Tom il sospirato inchino.\nProduzione.\nIl film fu prodotto dalla Goldwyn Pictures Corporation.\nDistribuzione.\nDistribuito dalla Goldwyn Distributing Company, il film - presentato da Samuel Goldwyn - usc\u00ec nelle sale cinematografiche USA il 14 dicembre 1919.\nNon si conoscono copie ancora esistenti del film che si ritiene presumibilmente perduto."}
{"id": "5020927", "revid": "204391", "url": "https://it.wikipedia.org/wiki?curid=5020927", "title": "Gastrite cronica atrofica", "text": ""}
{"id": "5020931", "revid": "204391", "url": "https://it.wikipedia.org/wiki?curid=5020931", "title": "Sindromi mielodisplastiche", "text": ""}
{"id": "5020932", "revid": "767487", "url": "https://it.wikipedia.org/wiki?curid=5020932", "title": "Vladimir Kara", "text": "Biografia.\nIl suo nome per esteso \u00e8 Vladimir Alexandrovic Kara Ivanov e vive a Parigi dal 1984.\nHa esposto in sedi prestigiose, come il Museo MOCA di Pechino, il Museo Cocteau a Villefranche-sur-Mer, Palazzo Lenzi a Firenze, il Museo d'Arte Contemporanea Luigi Pecci di Prato.\nLe sue opere sono state presentate in gallerie di tutto il mondo: l'Inter Art Gallery di New York, la Modevormgeving Gallery de L'Aja, la Dialogue Gallery di Ginevra, l'Anderes Ufer Gallery di Berlino e la Galleria Saphir di Parigi.\nI dipinti di Kara fanno parte di collezioni private e di istituzioni culturali francesi, tra cui l'Alliance Fran\u00e7aise, La Grande Loge de France e l'Istituto Francese di Firenze.\nHa organizzato, curato ed \u00e8 stato direttore artistico delle seguenti mostre collettive: \n\u00c8 stato anche autore e regista del film documentario \"Genia Polyakov - Ma\u00eetre de Ballet e coreografo\" (Evgrafov Production, 2004), sulla vita e le opere del coreografo russo Evgeni Polyakov.\nScenografie.\nKara ha affiancato all'attivit\u00e0 pittorica anche quella di scenografo. Tra gli spettacoli firmati da Kara:\nStile.\nImpiegando un vocabolario simbolico e figurativo, Kara cerca di risolvere il perenne conflitto posto dalla superficie pittorica. In una larga parte del suo lavoro ha cercato di evidenziare come tematiche bibliche e mitologiche possano far parte fondante dell'arte contemporanea, ponendo domande eterne."}
{"id": "5020937", "revid": "481666", "url": "https://it.wikipedia.org/wiki?curid=5020937", "title": "Norbert Brodin", "text": ""}
{"id": "5020939", "revid": "1305772", "url": "https://it.wikipedia.org/wiki?curid=5020939", "title": "Boum Boum Boum", "text": "Boum Boum Boum \u00e8 un singolo del cantautore britannico Mika, pubblicato l'11 giugno 2014 come primo estratto dal quarto album in studio \"No Place in Heaven\".\nDescrizione.\nIl cantante ha dichiarato che la canzone vuole essere un inno di gioia e incoraggiare la tolleranza.\nIl brano \u00e8 stato scritto da Mika e Doriand e prodotto dallo stesso Mika assieme a Klas \u00c5hlund e Greg Wells.\nVideo musicale.\nIl videoclip mostra Mika in molti spezzoni di film famosi e epoche diverse. Il cantante ha girato il video in Spagna, con il direttore che lui stesso ha definito \"Amazing\" (fantastico), Jonathan Lia. \u00c8 stato lui stesso a pubblicare il video prima su YouTube, poi su Twitter con un \"Voila!\"."}
{"id": "5020943", "revid": "1774874", "url": "https://it.wikipedia.org/wiki?curid=5020943", "title": "The Essence of Silence", "text": "The Essence of Silence \u00e8 un singolo del gruppo musicale olandese Epica, pubblicato il 4 aprile 2014 come primo estratto dal sesto album in studio \"The Quantum Enigma\".\nDescrizione.\nTerza traccia di \"The Quantum Enigma\", \"The Essence of Silence\" \u00e8 un brano caratterizzato da sonorit\u00e0 symphonic metal e melodic death metal intrecciate a influenze djent.\nVideo musicale.\nGli Epica hanno pubblicato un lyric video per il brano, ma non un vero e proprio videoclip. Ci\u00f2 nonostante, il 20 agosto 2015 \u00e8 uscito sul loro canale YouTube un video dal vivo ufficiale girato da Jens De Vos durante una delle date del tour in supporto a \"The Quantum Enigma\".\nTracce.\nTesti di Mark Jansen, musiche di Ari\u00ebn van Weesenbeek e degli Epica."}
{"id": "5020951", "revid": "287204", "url": "https://it.wikipedia.org/wiki?curid=5020951", "title": "Unione Sportiva Mestrina 1957-1958", "text": "Questa voce raccoglie le informazioni riguardanti l'Unione Sportiva Mestrina nelle competizioni ufficiali della stagione 1957-1958."}
{"id": "5020958", "revid": "204391", "url": "https://it.wikipedia.org/wiki?curid=5020958", "title": "Trombocitemia", "text": ""}
{"id": "5020960", "revid": "729019", "url": "https://it.wikipedia.org/wiki?curid=5020960", "title": "Lobulo parietale inferiore", "text": "Il lobulo parietale inferiore (nell'acronimo inglese IPL, distretto subparietale o lobulo) si trova sotto alla parte orizzontale del solco intraparietale, e dietro alla parte inferiore del solco postcentrale. \u00c8 conosciuto anche come territorio di Geschwind, da Norman Geschwind, neurologista statunitense che negli anni 1960 intu\u00ec la sua importanza."}
{"id": "5020962", "revid": "767487", "url": "https://it.wikipedia.org/wiki?curid=5020962", "title": "Eysteinn (re)", "text": "Biografia.\nFiglio di Eadgils, re dello Svealand, fu deposto dal re del mare S\u00f6lve.\nSaga degli Ynglingar.\nSecondo Snorri Sturluson durante il suo regno mor\u00ec Hr\u00f3lfr Kraki a Lejre.\nNella Saga degli Ynglingar riporta:\nYnglingal.\n\u00dej\u00f3\u00f0\u00f3lfr da Hvinir nell'Ynglingatal racconta solo della morte di re Eysteinn. La seconda delle \"stanze\" deditate a questo re presenta dei kennings di difficile interpretazione:\nGli Sikling era il clan dei discendenti di Sigar, figlio di Handald il vecchio, abitanti del Lof\u00f6nd. \"Bits\u00f3tt hl\u00ed\u00f0ar \u00feangs\" (letteralmente la mordace malattia dei pendii di alghe/boschi) \u00e8 un complesso kenning per \"fuoco\". \"Toptar n\u0192kkvi\" (letteralmente \"la nave del luogo dove la casa \u00e8 costruita\") si intende un edificio, come una casa o una Sala dell'idromele. L'equipaggio sono gli uomini di Eysteinn."}
{"id": "5020966", "revid": "729019", "url": "https://it.wikipedia.org/wiki?curid=5020966", "title": "Battaglia di Fort Oswego", "text": "La battaglia di Fort Oswego fece parte di una serie di vittorie francesi riportate nel teatro nordamericano della guerra dei sette anni nonostante la vulnerabilit\u00e0 militare della Nuova Francia. Nella settimana del 10 agosto 1756 un gruppo di regolari e milizie canadesi comandato dal generale Montcalm conquist\u00f2 ed occup\u00f2 la fortezza britannica di Fort Oswego, situata dove oggi trova Oswego (New York).\nOltre a 1700 prigionieri Montcalm conquist\u00f2 i 121 cannoni della fortezza. La caduta di Fort Oswego interruppe la presenza britannica sul lago Ontario ed elimin\u00f2 la minaccia al vicino Fort Frontenac. La battaglia divenne famosa perch\u00e9 dimostr\u00f2 che la tattica d'assedio tradizionale europea era utilizzabile in America del Nord se svolta su terreno ed in circostanze favorevoli.\nContesto storico.\nDopo l'inizio del conflitto tra coloni francesi e britannici nel 1754 con la battaglia di Jumonville Glen, i due governi inviarono eserciti regolari in America del Nord per conquistare i territori contestati dell'Ohio e di altre zone di confine, compresa la frontiera tra la provincia francese del Canada e quella britannica di New York, una zona situata nell'attuale Upstate New York controllata allora dagli Irochesi. Parte dei progetti britannici per il 1755 comprendevano una spedizione per la conquista di Fort Niagara all'estremit\u00e0 occidentale del lago Ontario. La rotta prevista per questa spedizione seguiva il fiume Oswego fino al lago, con la base principale alla foce del fiume (dove oggi si trova Oswego). Diretto da William Shirley, governatore della provincia della Massachusetts Bay, Fort Oswego fu rinforzato e nel 1755 furono costruiti due forti aggiuntivi, Fort George e Fort Ontario. La spedizione a Fort Niagara non si svolse mai per problemi logistici e le fortificazioni sorte attorno ad Oswego furono rifornite durante l'inverno del 1755\u20131756.\nNel 1755 i francesi avevano gli unici grandi vascelli che navigavano il lago Ontario e si muovevano liberamente sul lago tra Fort Niagara ad ovest e Fort Frontenac alla confluenza del San Lorenzo. Nel marzo 1756 attaccarono Fort Bull sul Wood Creek. Fort Bull era un deposito chiave per la linea di rifornimenti delle fortezze sull'Oswego, il corso d'acqua che portava fino al Mohawk, e permetteva l'attraversamento dell'Oswego. Nel vittorioso assalto distrussero molte provvigioni dirette alla guarnigione di Oswego e rovinarono il tentativo di Shirley di organizzare una spedizione contro Fort Niagara nel 1756. Per ordine del governatore della Nuova Francia, Pierre de Rigaud de Vaudreuil-Cavagnal, nel maggio del 1756 francesi ed indiani comandati da Louis Coulon de Villiers iniziarono ad attaccare la guarnigione di Oswego da un accampamento situato nella baia di Henderson (a sud dell'odierna Sackett's Harbor).\nIl generale Louis-Joseph de Montcalm giunse a Montr\u00e9al nel maggio 1756 per guidare le truppe francesi. Lui ed il governatore Vaudreuil si presero subito in antipatia, e furono in disaccordo sulle questioni di comando. Per quanto riguarda l'ammassarsi di truppe britanniche a sud del lago Giorgio, Montcalm si rec\u00f2 a Fort Carillon sul lago Champlain per ispezionarne le difese. Nel frattempo Vaudreuil inizi\u00f2 a riunire le truppe a Fort Frontenac per un eventuale assalto a Oswego. Dopo i positivi resoconti dell'avanguardia, Montcalm e Vaudreuil decisero di fare il tentativo.\nIl governatore Shirley seppe nel marzo 1756 che stava per essere sostituito da John Campbell. Il secondo in comando di Loudoun, il generale James Abercrombie, giunse ad Albany solo alla fine di giugno e Shirley pass\u00f2 l'attesa accumulando scorte ad Oswego in attesa di guidare una spedizione contro le fortezze francesi sul lago Ontario. A giugno William Johnson si rec\u00f2 nel quartier generale Irochese di Onondaga per negoziare il sostegno ai britannici con Irochesi, Shawnee e Delaware, uomini che Shirley sperava di poter utilizzare nella propria spedizione. Shirley assunse anche 2000 \"battoemen\" armati, uomini con esperienza di navigazione e costruzione di navi. Sotto la guida di John Bradstreet questi uomini rifornirono Oswego a luglio e furono attaccati da un gruppo francese sulla via del ritorno patendo dai 60 ai 70 morti.\nQuando Loudoun giunse ad Albany alla fine di luglio annull\u00f2 immediatamente i piani di Shirley per la spedizione in partenza da Oswego.\nDifese ad Oswego.\nIl complesso difensivo di Oswego era composto da tre distinte fortezze. Sul lato orientale del fiume Oswego si trovava Fort Ontario, una fortificazione di pali costruita nel 1755 situata su un'altura sopra la foce del fiume. Ospitava 370 soldati del reggimento di Pepperrell ed era ben difesa. Fort Oswego si trovava sulla sponda occidentale del fiume ed aveva una struttura centrale in pietra e argilla circondata da terrapieni a sud ed a ovest, ma esposta a Fort Ontario dall'altra parte del fiume. Fort George (chiamato anche \"Fort Rascal\"), costruito da poco, era composto da un'incompleta palizzata di legno che mancante anche delle feritoie dalle quali sparare, ed era occupata da 150 milizie del New Jersey. Gli ultimi due non davano molto rifugio alle guarnigioni occupanti ed ospitavano solo pochi cannoni.\nBuona parte dei due reggimenti del Massachusetts, comandanti dal colonnello James Mercer del reggimento di Pepperrell, avevano passato qui l'inverno ed avevano patito per la carenza di rifornimenti, soprattutto di cibo. Molti uomini erano morti durante l'inverno per malattie quali lo scorbuto, e c'erano accese discussioni sull'ipotesi di abbandonare la fortezza. Nonostante la guarnigione contasse in tutto 2000 uomini, meno di 1200 erano in grado di svolgere il proprio compito.\nApproccio francese.\nMontcalm part\u00ec da Carillon il 16 luglio sotto la guida di Francis de Gaston, Chevalier de Levis e raggiunse Montreal tre giorni dopo. Due giorni dopo part\u00ec per Fort Frontenac, dove le truppe francesi si stavano unendo a numerosi indiani. Tra i francesi c'erano battaglioni dei reggimenti La Sarre, Guyenne e B\u00e9arn, marinai e milizie coloniali, mentre i circa 250 indiani giunsero da tutti i territori della Nuova Francia. La dimensione totale delle forze fu di 3000 uomini. Il fratello del governatore, Fran\u00e7ois-Pierre de Rigaud, port\u00f2 un'avanguardia di 700 uomini ad unirsi a Villiers a Sackett Harbor prima della partenza del gruppo principale il 4 agosto. Attraversando di notte in quella che oggi \u00e8 chiamata Wolfe Island, l'avanguardia vi pass\u00f2 la giornata prima di attraversare di notte fino a Sackett's Harbor. L'8 agosto l'intero esercito vi si riun\u00ec e part\u00ec il giorno dopo per Oswego.\nIl 9 agosto le truppe di Rigaud e Villiers marciarono via terra verso Oswego, mentre Montcalm ed i soldati rimasti si avvicinarono alla costa sulle navi, sbarcando circa 3\u00a0km ad est di Fort Ontario la mattina del 10 agosto. L'azione furtiva ebbe successo ed i britannici non li scoprirono finch\u00e9 una piccola barca di pattugliamento li incroci\u00f2 il mattino dopo. Le grandi navi mandate dagli inglesi furono spazzate via dall'artiglieria francese.\nBattaglia.\nIl geniere di Montcalm studi\u00f2 le difese britanniche, accompagnato da altri ufficiali e da un gruppo di indiani. Uno degli indiani, ansioso di ottenere uno scalpo, scambi\u00f2 il geniere per un soldato britannico e gli spar\u00f2 uccidendolo. Montcalm chiese a Pierre Pouchot di continuare il lavoro per capire come assediare le posizioni britanniche.\nLa notte dell'11\u201312 agosto i francesi scavarono le trincee per l'assedio ed iniziarono a lavorare su Fort Ontario. I difensori si scambiarono cannonate con i coloni francesi e gli indiani fino alla sera del 13 agosto quando, forse per ordine di Mercer, abbandonarono la fortezza prima ancora che le trincee avessero raggiunto l'obiettivo.\nCapitalizzando la cosa Montcalm occup\u00f2 la fortezza ed inizi\u00f2 la costruzione di batterie sul lato occidentale dell'altura, da dove avrebbero potuto raggiungere il lato orientale esposto di Fort Oswego. Lavorando velocemente i francesi posero nove cannoni prima del mattino del 14 agosto. Quando aprirono il fuoco su Fort Oswego le mura crollarono. La guarnigione, i cui cannoni erano tutti diretti dalla parte opposta (non aspettandosi fuoco nemico da quella direzione), gir\u00f2 i cannoni e risposero al fuoco francese. Montcalm aveva ordinato a Rigaud di portare alcuni uomini oltre il fiume a monte delle fortificazioni, giungendo sul lato opposto di Fort Oswego mentre il colonnello Mercer veniva colpito da una granata francese. Dopo un breve consiglio il colonnello John Littlehales, che aveva ereditato il comando da Mercer, iss\u00f2 la bandiera bianca.\nConseguenze.\nI britannici si arresero con circa 1700 uomini, compresi operai, costruttori di navi, donne e bambini. Quando la fortezza fu aperta alle milizie canadesi ed agli indiani, questi sciamarono dentro ed iniziarono a saccheggiare, aprendo i barili di rum ed ubriacandosi. Nella confusione alcuni britannici riuscirono a fuggire e furono presi ed uccisi con i tomahawk da francesi ed indiani ubriachi. Il colonnello Littlehales fu preso da un gruppo di Abenachi e percosso in quanto \"era un vigliacco e si era comportato male\". Il generale Montcalm, scosso dal comportamento dei suoi uomini, riusc\u00ec ad evitare altre uccisioni nonostante abbia poi ammesso che \"cost\u00f2 al re otto o dieci mila livree in regali\". Ordin\u00f2 poi la distruzione di tutti i rifornimenti che non potevano essere presi dai francesi, oltre che delle barche in costruzione, dopodich\u00e9 l'intera compagnia, compresi i prigionieri, si trasferirono a Montr\u00e9al.\nIl 12 agosto Loudoun mand\u00f2 rinforzi del 44\u00ba fanteria e dei battoemen di Bradstreet verso Oswego. Quando le truppe raggiunsero l'Oneida Carry seppero che Oswego era caduta. Dopo aver distrutto le fortificazioni si ritirarono a German Flatts, dove Loudoun ordin\u00f2 di restare per evitare ulteriori avanzate francesi. Loudoun si impegn\u00f2 nei mesi seguenti per far ricadere la colpa su William Shirley. Fu assolto da ogni colpa da una corte inquisitoria, ma furono evidenziate molte irregolarit\u00e0. I legami politici di Shirley a Londra gli permisero di ottenere altri importanti incarichi nel resto della sua carriera.\nOswego rimase abbandonata fino al 1758, quando i britannici rioccuparono la zona e Bradstreet guid\u00f2 una spedizione che conquist\u00f2 e distrusse Fort Frontenac. Fu usato di nuovo nel 1759 come punto di partenza per la vittoriosa spedizione contro Fort Niagara, e nel 1760 dall'esercito di Jeffrey Amherst per avvicinarsi a Montreal."}
{"id": "5020967", "revid": "19933", "url": "https://it.wikipedia.org/wiki?curid=5020967", "title": "Battaglia di Fort Oswego (1756)", "text": ""}
{"id": "5020973", "revid": "117429833", "url": "https://it.wikipedia.org/wiki?curid=5020973", "title": "Anthony Richard Birley", "text": "Biografia.\nEra figlio dell'archeologo Eric Birley, che acquist\u00f2 la casa vicino a Vindolanda dove Anthony e suo fratello Robin iniziarono gli scavi del sito. Entrambi parteciparono a molti degli scavi eseguitivi, e Robin ne fu anche direttore.\nComp\u00ec gli studi al Clifton College di Bristol dal 1950 al 1955, e al Magdalen College di Oxford dal 1956 al 1963 (Classics, Litt. Humaniores): BA, 1st cl. Hons., 1960. Fu professore di storia antica all'Universit\u00e0 di Manchester (1974\u20131990) e all'Universit\u00e0 di D\u00fcsseldorf (1990\u20132002): fu poi professore onorario nel dipartimento di Studi Classici e Storia Antica dell'Universit\u00e0 di Durham e nel 2002 \"visiting professor\" all'Universit\u00e0 di Newcastle.\nDedic\u00f2 i suoi studi alla storia romana, e in particolare alla Britannia e agli imperatori del II e III secolo."}
{"id": "5020974", "revid": "5695", "url": "https://it.wikipedia.org/wiki?curid=5020974", "title": "Bastardi in divisa", "text": "Bastardi in divisa (\"Let's Be Cops\") \u00e8 un film del 2014 diretto da Luke Greenfield, con protagonisti Jake Johnson e Damon Wayans Jr.\nTrama.\nRyan e Justin sono due trentenni annoiati che cercano qualcosa in pi\u00f9 dalla vita. Un giorno decidono di vestirsi da poliziotti per una festa in maschera, ma quando vengono scambiati per veri poliziotti decidono di approfittarne e divertirsi un po'. Ben presto i due amici si ritroveranno coinvolti con un pericoloso boss mafioso.\nDistribuzione.\nLa pellicola \u00e8 stata distribuita nelle sale cinematografiche statunitensi il 13 agosto 2014. In Italia \u00e8 stata distribuita il 25 settembre 2014."}
{"id": "5020975", "revid": "71433", "url": "https://it.wikipedia.org/wiki?curid=5020975", "title": "Let's Be Cops", "text": ""}
{"id": "5020984", "revid": "36426", "url": "https://it.wikipedia.org/wiki?curid=5020984", "title": "Chiesa della Santa Croce (Nona)", "text": "La chiesa della Santa Croce (in croato: \"crkva svetog Kri\u017ea\") si trova a Nona, in Croazia. La chiesa \u00e8 stata cattedrale della diocesi di Nona ed \u00e8 anche conosciuta come \"la pi\u00f9 piccola cattedrale del mondo\".\nStoria e descrizione.\nLa chiesa risale al IX secolo, in stile preromanico. Presenta una forma che ricorda una croce greca. L'esterno \u00e8 decorato con una serie di nicchie cieche, mentre la cupola \u00e8 di forma ellissoidale irregolare e si restringe verso l'alto. Tale struttura \u00e8 volutamente sbilanciata in modo da \"seguire\" la posizione del Sole, facendo cos\u00ec della chiesa una sorta di orologio solare. Sul lato inferiore dell'architrave \u00e8 riportato il nome del prefetto Gode\u010daja (Godeslav), la pi\u00f9 antica iscrizione croata conosciuta del nostro tempo."}
{"id": "5020987", "revid": "880827", "url": "https://it.wikipedia.org/wiki?curid=5020987", "title": "Cattedrale della Santa Croce (Nona)", "text": ""}
{"id": "5020988", "revid": "767487", "url": "https://it.wikipedia.org/wiki?curid=5020988", "title": "Tom Andrews", "text": "Carriera.\nAndrews fu scelto dai Chicago Bears nel corso del quarto giro (98\u00ba assoluto) del Draft NFL 1984. Vi gioc\u00f2 per due stagioni, vincendo il Super Bowl XX nel 1985 battendo i New England Patriots. Dopo un anno di inattivit\u00e0 nel 1986, nel 1987 disput\u00f2 l'ultima stagione della carriera tra le file dei Seattle Seahawks."}
{"id": "5021002", "revid": "73843", "url": "https://it.wikipedia.org/wiki?curid=5021002", "title": "Il Tempo Vola?", "text": "Il Tempo Vola? \u00e8 stato un programma televisivo italiano, in onda su TV2000.\nNato nel 2012 come appuntamento mattutino che raccontava gli ultimi settant'anni della cronaca e dello spettacolo italiano, nella primavera del 2013 \u00e8 passato alla fascia pomeridiana presentando gli episodi della serie televisiva Happy Days, cambiando il titolo in \"Il tempo vola? \u2013 Giorni Felici\". Dall'autunno dello stesso anno ha preso il via la terza edizione, rinnovando profondamente la propria formula e divenendo il programma della fascia preserale della rete.\nIdeato da Silvio Vitelli e Paolo Taggi, \u00e8 stato condotto in tutte le edizioni dallo stesso Silvio Vitelli.\nLa prima edizione.\nLa prima puntata \u00e8 andata in onda il 10 settembre 2012. Ogni appuntamento raccontava un anno tra il 1940 e il 2000 attraverso un fatto di cronaca, un film e due canzoni. I telespettatori intervenivano telefonicamente per raccontare cosa accadeva nella loro vita nel corso dell'anno oggetto della puntata.\nIl Tempo Vola? \u2013 Giorni Felici.\nL'acquisizione dei diritti della serie televisiva statunitense Happy Days da parte di TV2000 ha fornito l'ispirazione per la seconda edizione de \"Il Tempo Vola?\", che per l'occasione ha preso il sottotitolo \"Giorni Felici\" (traduzione letterale di Happy Days). Questa volta il programma si concentra solo sugli anni '50 e '60, gli stessi nei quali era ambientato \"Happy Days\", raccontando le abitudini degli italiani in quel periodo: la moda, le canzoni, l'arredamento, la tecnologia e l'educazione.\nL'approdo al preserale.\nLa stagione 2013-2014 ha visto l'approdo de \"Il Tempo Vola?\" nella fascia preserale di TV2000. La durata \u00e8 stata estesa ad un'ora e ad affiancare il conduttore sono arrivati nuovi personaggi: Eugenia Scotti e Giacomo Cesare Avanzi, che vestivano ad ogni puntata i panni di un personaggio d'altri tempi, mentre Giovanni Masobello era il disc jockey che proponeva indovinelli e rubriche curiose. Un filo diretto con i telespettatori per ricordare gli anni passati attraverso tre telefoni presenti in studio: nero per gli anni '50-'60, bianco per i '70-'80 e rosso per gli anni pi\u00f9 recenti. L'ospite della puntata si presentava in studio munito di una valigia di cartone contenente un suo misterioso oggetto personale, che veniva riposto in una \u201cbacheca dei ricordi\u201d suddiviso in 4 settori: lavoro, ferite, sentimenti e svago. Soltanto al termine della puntata l'ospite dichiarava in quale settore aveva nascosto l'oggetto e si procedeva dunque a svelarlo. Infine un percorso in cinque tappe faceva da filo conduttore ai racconti dell'ospite, tra vita privata e carriera professionale."}
{"id": "5021012", "revid": "1305772", "url": "https://it.wikipedia.org/wiki?curid=5021012", "title": "Brooklyn Baby", "text": "Brooklyn Baby \u00e8 un singolo della cantautrice statunitense Lana Del Rey, il quarto estratto dal terzo album in studio \"Ultraviolence\" e pubblicato l'8 giugno 2014.\nDescrizione.\n\"Brooklyn Baby\" \u00e8 stato scritto dalla cantante insieme a Barrie O'Neill mentre la produzione \u00e8 stata curata da Dan Auerbach.\nAccoglienza.\nGianni Poglio, della rivista \"Panorama\", ha definito splendido il quadro sonoro del brano, ideale colonna sonora per una vita da hipster. Anche secondo Alexis Petridis (\"The Guardian\") \"Brooklyn Baby\" rappresenta una colonna sonora per gli hipster.\nFormazione.\nCrediti tratti dal booklet digitale dell'album \"Ultraviolence\" di Lana Del Rey.\nClassifiche.\nIn Francia, \"Brooklyn Baby\" ha venduto 1.300 download digitali nella sua prima settimana dalla pubblicazione ed ha debuttato alla 33\u00aa posizione nella classifica Syndicat national de l'\u00e9dition phonographique."}
{"id": "5021021", "revid": "1543377", "url": "https://it.wikipedia.org/wiki?curid=5021021", "title": "Mike Pelyk", "text": "Nel corso della carriera ha giocato in NHL e nella WHA.\nCarriera.\nIn occasione dell'NHL Amateur Draft 1964 fu scelto in diciassettesima posizione assoluta dai Toronto Maple Leafs. Dal 1965 Pelyk inizi\u00f2 a giocare per i Toronto Marlboros, squadra giovanile della OHA affiliata ai Maple Leafs con cui vinse la Memorial Cup del 1967.\nQuello stesso anni divent\u00f2 professionista all'interno dell'organizzazione dei Maple Leafs. Nonostante le aspettative nei suoi confronti Pelyk fece fatica ad inserirsi nella rosa della squadra, e fu costretto spesso a saltare delle partite a causa di diversi infortuni. Nel 1974 lasci\u00f2 la NHL per approdare nella lega rivale della World Hockey Association. Gioc\u00f2 un anno con i Vancouver Blazers, mentre nella stagione 1975-76 vest\u00ec la maglia dei Cincinnati Stingers, squadra in cui rivest\u00ec il ruolo di capitano.\nNel 1976 fece ritorno nella NHL ancora a Toronto. Nelle due stagioni successive altern\u00f2 presenze fra la prima squadra e le formazioni affiliate nella Central Hockey League, i Dallas Black Hawks e i Tulsa Oilers. Nel 1978 dopo aver firmato con i Buffalo Sabres da free agent prese parte al camp estivo, decidendo tuttavia si ritirarsi prima dell'inizio della stagione 1978-79."}
{"id": "5021028", "revid": "287204", "url": "https://it.wikipedia.org/wiki?curid=5021028", "title": "Association Sportive de Monaco Football Club 2014-2015", "text": "Questa voce raccoglie le informazioni riguardanti l'Association Sportive de Monaco Football Club nelle competizioni ufficiali della stagione 2014-2015.\nStagione.\nLa stagione 2014-2015 del Monaco \u00e8 la 56\u00aa stagione del club in Ligue 1. Nella stagione precedente il Monaco \u00e8 arrivato secondo in Ligue 1, riuscendo cos\u00ec a qualificarsi per la Champions League dieci anni dopo l'ultima partecipazione. Leonardo Jardim subentra a Claudio Ranieri nel ruolo di allenatore. Il 3 luglio 2014 avviene la sua presentazione ufficiale al club monegasco.\nL'esordio stagionale avviene nell'amichevole vinta per 1-0 contro l'Arsenal, con il gol di Radamel Falcao.\nLigue 1.\nLa sua prima stagione con il club monegasco inizia male, infatti il Monaco perde le prime due partite di campionato, la prima contro il Lorient per 1-2 allo Stade Louis II, dove segna Radamel Falcao, e l'altra una sconfitta stracciante per 4-1 contro il Bordeaux allo Stadio Chaban-Delmas. La prima vittoria in campionato con il club del principatino avviene nella 3\u00aa giornata di campionato, con il gol di Falcao che permette al club monegasco di trionfare contro il Nantes allo Stadio della Beaujoire. Invece il primo pareggio avviene nella giornata successiva, contro il LOSC Lille allo Stade Louis II. Segnano prima gli ospiti con Roux e, al 61\u00ba minuto, risponde Dimit\u0103r Berbatov. Dopo quattro partite (2 vittorie e 2 sconfitte) il club monegasco va a Parigi per sfidare il PSG. Finisce 1-1, con il pareggio al 92\" di Anthony Martial. La partita successiva vince 2-0 contro l', con gol di Jo\u00e3o Moutinho (cr) e Yannick Ferreira Carrasco. Vince anche la partita successiva contro il Bastia allo Stade Armand Cesari per 3-1, con i gol di Val\u00e8re Germain, Geoffrey Kondogbia e Yannick Ferreira Carrasco.\nChampions League.\nDopo 10 anni di astinenza, il Monaco ritorna a giocare in Champions League. Nella prima giornata della fase a gironi il club monegasco a casa tre punti preziosissimi, con un 1-0 contro il allo Stade Louis II. A decidere tutto \u00e8 stato Jo\u00e3o Moutinho, che, con l'assist di testa di Dimit\u0103r Berbatov mette a segno il suo primo gol nella massima competizione europea. La giornata seguente va a San Pietroburgo per sfidare lo Zenit SP (0-0), si tratta della prima partita tra i due club e, dopo 10 anni, la prima sfida del Monaco in trasferta in una competizione europea. Nella prima di ritorno perde 1-0 contro il Benfica allo Est\u00e1dio da Luz. La prima vittoria del Monaco in trasferta avviene a Leverkusen contro il per 0-1, con gol di Lucas Ocampos e una grande giocata di Dimit\u0103r Berbatov. L'ultima giornata il club del Principato, allo Stade Louis II vince 2-0 contro lo Zenit SP, grazie ai gol di Aymen Abdennour (di testa) e Fabinho, qualificandosi cos\u00ec alla fase a eliminazione diretta al primo posto del girone, chiuso a 11 punti. Negli ottavi di finale i monegaschi affrontano i londinesi dell'Arsenal. All'andata, a Londra \u00e8 un successo per il club monegasco che vince per tre reti a uno. Il ritorno tenutosi al Louis II di Monaco vede i londinesi vincere per 2-0 sui monegaschi ma nonostante la sconfitta il Monaco riesce a passare il turno ed approda ai quarti di finale dove affronter\u00e0 la Juventus.\nMaglie e sponsor.\nLo sponsor tecnico per la stagione 2014-2015 \u00e8 Nike, mentre lo sponsor ufficiale \u00e8 Fedcom. La prima maglia \u00e8 bianca e rossa con banda trasversale, calzoncini e calzettoni bianchi con risvolti rossi. La seconda maglia \u00e8 blu con risvolti neri, calzoncini neri e calzettoni blu.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nCalciomercato.\nSessione estiva \"(dal 10/6 all'1/9)\".\nIl Monaco si rinforza con l'arrivo di Aymen Abdennour, difensore riscattato dal , con il giovanissimo portiere ex Seydou Sy, con i centrocampisti classe '94 Ti\u00e9mou\u00e9 Bakayoko (dal Rennes) e Bernardo Silva (dal Benfica).\nIl portiere Flavio Roma, in scadenza contratto, decide di mettere fine alla sua carriera calcistica. Inoltre vengono svincolati S\u00e9bastien Chabbert, Andreas Wolf, Gary Kagelmacher e Nacer Barazite. \u00c9ric Abidal e Jessy Pi vanno in prestito.\nRisultati.\nChampions League.\nFase a eliminazione diretta.\n \nStatistiche.\n\"Aggiornate al 13 marzo 2015\""}
{"id": "5021030", "revid": "66637006", "url": "https://it.wikipedia.org/wiki?curid=5021030", "title": "Castello di Ortona", "text": ""}
{"id": "5021033", "revid": "1776051", "url": "https://it.wikipedia.org/wiki?curid=5021033", "title": "Maddie Graham", "text": "Madeleine Graham, conosciuta come Maddie, \u00e8 la protagonista femminile e narratrice del romanzo \"Recovery Road\" di Blake Nelson. La storia narra il suo percorso di riabilitazione dalla dipendenza da alcool e droga e racconta la sua prima storia d'amore vissuta con Stewart in et\u00e0 adolescenziale.\nBiografia pregressa.\nMaddie \u00e8 cresciuta a West Linn, Oregon, da una famiglia abbiente. Il padre \u00e8 un affascinante uomo d'affari che inizi\u00f2 la sua carriera come ingegnere alla NASA per poi diventare consulente privato. \u00c8 descritto come un uomo che viaggia costantemente e probabilmente tradisce la moglie, sebbene con Maddie sia sempre affettuoso. Maddie si sente pi\u00f9 simile al padre al quale \u00e8 pi\u00f9 affezionata rispetto alla madre, una donna irlandese senza carriera personale e con un carattere ansioso.\nMaddie inizia a fare uso di stupefacenti fin dalle scuole medie. Si \u00e8 sempre annoiata in famiglia, spesso usciva di nascosto per andare a ubriacarsi. Quando entra alla \"Evergreen High School\" diventa popolare con il nome di \"Mad Dog Maddie\" soprattutto per la sua propensione alle risse. Frequenta un giro di amici ricchi a cui piace fare feste e sballarsi. A stento riesce a pensare di poter studiare o socializzare da sobria. I suoi genitori la portano in una clinica di riabilitazione dopo essere stata pi\u00f9 volte arrestata dallo sceriffo per risse e furti in stato di alterazione psico-fisica.\nStoria personale.\nMaddie all'et\u00e0 di sedici anni entra in una clinica di riabilitazione chiamata \"Spring Meadow\". \u00c8 intenzionata a isolarsi e ad abbandonare il liceo. All'inizio deve combattere le crisi d'astinenza. Quando la sua psicoterapeuta Cynthia le consiglia di socializzare, Maddie accetta l'amicizia di Trish, una compagna di dormitorio. Dopo che Trish viene dimessa, Maddie si innamora di un ragazzo di nome Stewart. Insieme a lui si sente rinascere con una speranza che non pensava potesse provare. Anche Stewart vorrebbe frequentarla ma \u00e8 contro le regole della clinica, perci\u00f2 si promettono di rivedersi una volta usciti.\nDopo tre mesi di terapia Maddie \u00e8 decisa a restare sobria e viene riaccettata al liceo \"Evergreen\". All'inizio cerca di isolarsi fino a quando le viene offerto aiuto da Martin Farris ed Emily Brantley. I rapporti di amicizia che Maddie costruisce al liceo attraverso periodi di alti e bassi rappresentano per Maddie un'importante curva di apprendimento comportamentale grazie alla quale acquista una percezione della vita molto pi\u00f9 sana e realista.\nTrish \u00e8 ancora la sua amica pi\u00f9 cara. Si frequentano e si sostengono l'una all'altra fino a quando Trish ricade nella cocaina e resta uccisa. Il lutto per Trish non \u00e8 l'unico che Maddie deve affrontare: prima della fine della scuola la sorella minore di Emily, Ashley, muore in un incidente stradale. Poich\u00e9 Ashley si drogava, Emily aveva chiesto a Maddie di farla ragionare, ma Maddie non sapeva come prenderla. La morte di Ashley separa Emily da Maddie e genera sensi di colpa. Maddie riesce comunque a superare entrambi i lutti, restando sobria anche grazie al sostegno dei genitori che la coccolano e le danno fiducia. Per trovare una valvola di sfogo Maddie scopre per la prima volta il piacere di studiare. Quando arriva l'estate \u00e8 decisa a frequentare una scuola estiva per recuperare i crediti e poter accedere a una buona universit\u00e0.\nMaddie e Stewart.\nLa storia d'amore fra Maddie e Stewart si svolge lungo il percorso terapico che i ragazzi sono tenuti ad affrontare in clinica e nei mesi successivi. Il cambiamento radicale di Maddie in continuo miglioramento incontra la personalit\u00e0 di Stewart pi\u00f9 fragile e buia. Maddie e Stewart appartengono ad ambienti opposti perci\u00f2 nel cammino verso la sobriet\u00e0 sono trascinati in situazioni molto diverse.\nMentre Maddie frequenta la scuola estiva Stewart va a lavorare con il padre nelle Redlands. Stewart per\u00f2 non riesce a far funzionare la sua vita e a un certo punto si ubriaca fino a perdere conoscenza. Maddie avendo gi\u00e0 perso Trish diventa ansiosa e attraversa tutto lo stato per salvarlo, ma una volta arrivata al bar viene aggredita sessualmente da due uomini. Il trauma spinge Maddie a desiderare di lasciare Stewart, che da parte sua percepisce un disagio e si aspetta di perderla. Preso dalle sue insicurezze e convinto di fare la cosa giusta per entrambi, Stewart decide di rompere con Maddie pur continuando a proteggerla. Quando Maddie si ubriaca Stewart la soccorre e la indirizza verso un gruppo di Alcolisti Anonimi. Infine Maddie viene accettata all'Universit\u00e0 del Massachusetts e si trasferisce nella East Coast abbandonando definitivamente ogni trascorso.\nUn anno dopo Maddie torna a Portland per salutare i genitori. Sembra un'altra persona: sicura di s\u00e9, responsabile, frequenta uno studente di una scuola prestigiosa. Mentre \u00e8 in centro vede casualmente Stewart, stenta a riconoscerlo: \u00e8 emaciato, senza un tetto e completamente drogato. Vorrebbe aiutarlo ma Stewart rifiuta ogni aiuto e abbandona la citt\u00e0. Maddie capisce che non lo pu\u00f2 pi\u00f9 salvare e lo lascia andare, ma una parte di s\u00e9 continuer\u00e0 ad aspettarlo per sempre.\nNella cultura di massa.\nMaddie \u00e8 interpretata da Jessica Sula nella serie americana \"Recovery Road\", trasmessa su Freeform nel 2016. Inizialmente la parte era stata affidata a Samantha Logan. Nello show Maddie \u00e8 orfana di padre, ucciso in un incidente automobilistico causato da un ragazzo alcolizzato. La serie \u00e8 stata cancellata dopo una stagione.\nCollegamenti esterni.\n "}
{"id": "5021034", "revid": "237256", "url": "https://it.wikipedia.org/wiki?curid=5021034", "title": "Anastasija \u0160lijachovaja", "text": ""}
{"id": "5021035", "revid": "287204", "url": "https://it.wikipedia.org/wiki?curid=5021035", "title": "Merischie", "text": "Merischie (in croato Meri\u0161\u0107e) \u00e8 un insediamento istriano nel comune di Buie.\nStoria.\nNel XVI e XVII secolo, dai Balcani, dalla Dalmazia e dalle campagne friulane si insediarono diverse famiglie contadine. Nel XVIII secolo pass\u00f2 sotto il dominio della Serenissima Repubblica di Venezia e nel XIX secolo parte del Regno d'Italia, controllato da Napoleone Bonaparte e poi dominio asburgico. Dopo il trattato di Rapallo entr\u00f2 a far parte dell'Italia, periodo nel quale conobbe il suo pi\u00f9 alto numero di abitanti.\nDopo la seconda guerra mondiale e dopo l'accordo di pace di Parigi pass\u00f2 sotto alla Jugoslavia, ma fino al 1954 fece parte della Zona B del Territorio Libero di Trieste. Dopo la dissoluzione della Jugoslavia, il paese nel 1991, pass\u00f2 sotto il controllo della Croazia, della quale fa ancora parte.\nOggi i residenti di Merischie sono occupati principalmente nel settore primario, quindi vivono di agricoltura, prevalentemente vigneti e ulivi.\nSociet\u00e0.\nGrafico.\nIl censimento austriaco del 1910 registrava nel comune catastale di Merischie 262 abitanti, tutti italiani."}
{"id": "5021042", "revid": "1924342", "url": "https://it.wikipedia.org/wiki?curid=5021042", "title": "Rebuilt", "text": "Rebuilt \u00e8 il secondo e ultimo album del gruppo femminile statunitense Girlicious pubblicato nel 2010. L'album \u00e8 stato registrato successivamente il passaggio della band dalla Geffen Records alla nuova casa discografica: la \"Universal Music Canada\". Inoltre l'album vede l'assenza di uno dei membri originali della band, in quanto Tiffanie Anderson lasci\u00f2 il gruppo nel giugno 2009.\nL'album \u00e8 stato pubblicato, solamente in Canada, il 22 novembre 2010. La produzione dell'album \u00e8 avvenuta tra il 2009 e il 2010 e ha visto la partecipazione dei tre membri della band alla creazione dei testi e delle musiche per le canzoni inserite all'interno dell'album.\nA differenza del precedente album, questo secondo album \u00e8 pi\u00f9 dance anche se mantiene elementi dell'R&amp;B. Durante un'intervista il gruppo ha spiegato questo cambio di genere dicendo che volevano un album che rispecchiasse i loro gusti musicali cos\u00ec come loro stesse. Inoltre aggiunsero: \"Abbiamo contribuito tantissimo nella creazione di questo album, molto pi\u00f9 del precedente. Non c'era una persona nella sala che ci diceva 'questo \u00e8 quello che dovete fare'. Abbiamo scelto noi stesse le parti che volevamo cantare. L'album rispecchia molto chi siamo\".\nSingoli.\nIl 25 dicembre 2009 viene diffuso attraverso le radio canadesi il primo singolo tratto dal nuovo album delle Girlicious, la canzone intitolata \"Over You\" verr\u00e0 pubblicata ufficialmente il 5 gennaio 2010 attraverso il sito canadese di ITunes. Il pezzo raggiunge la posizione numero 52 della \"Canadian Hot 100\".\nIl 6 aprile 2010 viene pubblicato il secondo singolo tratto dal nuovo disco: \"Maniac\". Il singolo ebbe un successo complessivamente scarso riuscendo a raggiungere il numero 72 nella classifica canadese. Il 31 agosto 2010 viene pubblicato il terzo singolo tratto dall'album: \"2 in the Morning\". Quest'ultimo ha raggiunto la posizione numero 35 nella \"Canadian Hot 100\". La canzone venne anche pubblicata negli Stati Uniti. Della canzone venne realizzato anche un remix che prese il titolo di \"2 in the Morning - Original Harper &amp; Brother Remix\".\nIl 21 febbraio 2011 viene pubblicato il quarto singolo dell'album: \"Hate Love\", il quale viene pubblicato successivamente l'abbandono della band da parte di Chrystina Sayers e di Natalie Mejia. La canzone debutta nella \"Canadian Top 100\" alla posizione 97, arrivando a raggiungere la posizione numero 59.\nIl gruppo incide il pezzo \"Drank\" per la colonna sonora del reality show \"Jersey Shore\", la canzone verr\u00e0 utilizzata come singolo di debutto del nuovo album negli Stati Uniti. Il singolo vede la collaborazione con il rapper Spose e verr\u00e0 aggiunto nella versione deluxe dell'album.\nTracce.\nVersione Deluxe.\nViene pubblicata una versione deluxe dell'album che oltre ad includere le tracce gi\u00e0 presenti della prima versione, include tre nuove tracce e due remix:\nClassifiche.\nA differenza del precedente album, \"Girlicious\", questo secondo album non ottiene il successo sperato dal gruppo e dalla nuova casa discografica, infatti il disco riesce a raggiungere solamente la posizione numero 86 della Billboard Canadian Albums."}
{"id": "5021061", "revid": "547992", "url": "https://it.wikipedia.org/wiki?curid=5021061", "title": "Corrado Roma", "text": "Carriera.\nGiocatore.\nTalentuoso fin da giovane e di carattere spigoloso, Roma era un libero dotato di una buona visione di gioco. Formatosi nel settore giovanile di e Sambenedettese, gioc\u00f2 a calcio fino ai venticinque anni con la maglia del Chieti con cui disput\u00f2 un campionato di Serie C2 e quattro in Interregionale per un totale di 118 presenze in campionato (di cui 16 in Serie C2) e 7 in coppa Italia con la maglia neroverde. Nel calcio disput\u00f2 un'altra stagione nel campionato Interregionale con la Rosetana nel 1990-1991.\nApprod\u00f2 al calcio a 5 per caso nel 1987, durante un torneo nazionale che si tenne nel palazzetto di via Senna a Montesilvano. Di ruolo universale, fu pioniere della disciplina in Abruzzo nonch\u00e9 capitano e bandiera del Pescara Calcio a 5 dei miracoli di cui facevano parte Luciano Arielli, Mario Patriarca, Gigi Marchionne e ancora Paolo e Massimo Marini, Paolo Pucci e Pietro Cesaroni. L'innata intelligenza tattica e un carisma non comune lo portarono a vestire la maglia della Nazionale e quindi nelle ultime stagioni ad affiancare al ruolo di giocatore quello di allenatore della squadra.\nAllenatore.\nAbbandonato il calcio giocato nel 1995, Roma prosegu\u00ec l'attivit\u00e0 di allenatore nel Pescara dove rimase per sette stagioni consecutive. Con gli adriatici raggiunse nella stagione 1999-00 una sorprendente qualificazione ai quarti di finale dei play-off scudetto dove vennero eliminati dal Genzano poi laureatosi campione d'Italia. La sua parentesi in Abruzzo si concluse con l'esonero nel corso della stagione 2001-02, al termine della quale il Pescara retrocesse comunque dopo aver perso i play-out contro i cugini del CUS Chieti. I migliori risultati sportivi Roma li raggiunse tuttavia lontano dall'Abruzzo. Nel novembre 2002 subentra a Giorgio Zito sulla panchina della blasonata BNL Ciampino, che protagonista di un avvio di stagione alquanto deludente, occupava il penultimo posto in classifica. Nonostante la situazione compromessa, il tecnico infuse sicurezza nei propri mezzi alla squadra, vincendo gli attriti dello spogliatoio capeggiato da J\u00falio Romanini. Raggiunta in extremis la qualificazione, nei play-off scudetto la BNL elimin\u00f2 nel primo turno l'Augusta e nei quarti di finale la quotatissima Roma RCB, arrendendosi solo in Gara-3 della semifinale contro la Lazio. Il \"miracolo\" compiuto alla guida dei \"bancari\" lo proiettarono nella stagione seguente ad assumere la guida tecnica della Roma RCB dove conferm\u00f2 la propria preparazione tecnica e documentale, fallendo tuttavia l'approdo alla finale scudetto dopo la doppia sconfitta in semifinale rimediata contro il forte Arzignano Grifo. Nell'ottobre 2004 \u00e8 chiamato dal presidente Zarattini a sostituire sulla panchina della Luparense il dimissionario Miguel Rodrigo, cogliendo all'esordio una vittoria proprio contro il suo Montesilvano. Con la formazione padovana raccoglie 4 successi e una sconfitta prima della sosta dei campionati dovuta alla disputa dei Mondiali FIFA di calcio a 5.\nL'incidente.\nLa sera del 27 novembre 2004, dopo aver sostenuto a San Martino di Lupari un'amichevole contro il Cesena, Roma fu vittima di un violento incidente stradale mentre percorreva l'autostrada A14 per tornare nella natia Montesilvano dove viveva con la moglie e i tre figli. Attorno alle 22:45, lungo il tratto tra Pedaso e Grottammare, la sua Peugeot 206 cabrio urt\u00f2 violentemente contro il New Jersey di cemento posto tra le due carreggiate, ribaltandosi nella corsia opposta. L'allenatore, rimasto incastrato tra le lamiere fu trasportato immediatamente dal 118 all'ospedale di San Benedetto del Tronto. Durante la notte i medici lo sottoposero inutilmente a tre interventi chirurgici, l'ultimo dei quali eseguito da uno specialista di chirurgia toracica giunto appositamente dall'ospedale \"Torrette\" di Ancona; Corrado Roma spir\u00f2 la mattina seguente. La tragedia scosse profondamente il mondo del calcio a 5 nazionale, anche perch\u00e9 il tecnico montesilvanese era stato da poco designato come il successore di Alessandro Nuccorini sulla panchina della Nazionale. Proprio la Nazionale, impegnata in quei giorni nel Mondiali FIFA di calcio a 5 a Taipei, gli dedic\u00f2 la vittoria per 3-2 contro la Spagna, mentre al funerale presenziarono le squadre al completo di CUS Chieti, Luparense e Montesilvano. Pochi mesi pi\u00f9 tardi l'amministrazione comunale di Montesilvano gli intitol\u00f2 il Palazzetto dello sport che tuttora porta il suo nome."}
{"id": "5021067", "revid": "599013", "url": "https://it.wikipedia.org/wiki?curid=5021067", "title": "Henry Waechter", "text": "Carriera.\nWaechter fu scelto dai Chicago Bears nel corso del settimo giro (173\u00ba assoluto) del Draft NFL 1982. Vi gioc\u00f2 per una stagione, prima di spostarsi per due anni ai Baltimore/Indianapolis Colts. Fece ritorno ai Bears nel 1984 e l'anno successivo vinse il Super Bowl XX, in cui segn\u00f2 gli ultimi due punti della sua squadra grazie a una safety sul quarterback dei New England Patriots Steve Grogan. Si ritir\u00f2 dopo avere passato la stagione 1987 coi Washington Redskins."}
{"id": "5021074", "revid": "1494169", "url": "https://it.wikipedia.org/wiki?curid=5021074", "title": "End of Me", "text": ""}
{"id": "5021075", "revid": "1543377", "url": "https://it.wikipedia.org/wiki?curid=5021075", "title": "End of Me (A Day to Remember)", "text": "End of Me \u00e8 un singolo degli A Day to Remember, il secondo e ultimo estratto dal loro quinto album in studio \"Common Courtesy\", pubblicato il 25 marzo 2014.\nLa canzone.\nIl brano \u00e8 una power ballad semi-acustica definita come una delle pi\u00f9 \"oneste\" dell'album. Nacque durante delle \"sperimentazioni in studio\" del cantante Jeremy McKinnon (autore del testo e della musica) e il produttore Andrew Wade (coautore della musica). In un'intervista a \"Kerrang!\", McKinnon disse:\n A McKinnon e Wade si \u00e8 successivamente aggiunto come autore della musica anche Chad Gilbert, co-produttore di \"Common Courtesy\" insieme ai due.\nIl sito specializzato \"Loudwire\" l'ha eletto come uno dei migliori brani rock del 2014 e una delle migliori canzoni composte dagli A Day to Remember nella loro carriera.\nVideo musicale.\nIl video ufficiale del brano, diretto da Shane Drake, \u00e8 stato pubblicato in anteprima su Vevo il 23 giugno 2014."}
{"id": "5021080", "revid": "287204", "url": "https://it.wikipedia.org/wiki?curid=5021080", "title": "Ivrea Basket Team 2007-2008", "text": ""}
{"id": "5021085", "revid": "767487", "url": "https://it.wikipedia.org/wiki?curid=5021085", "title": "A Hard Road", "text": "A Hard Road \u00e8 il terzo album di John Mayall and The Bluesbreakers, pubblicato dalla Decca Records nel febbraio del 1967. Il disco fu registrato l'11, 12, 19 e 24 ottobre e l'11 novembre del 1966 al West Hampstead Studios di Londra (Inghilterra).\nTracce.\nBrani composti da John Mayall, tranne dove indicato"}
{"id": "5021096", "revid": "599013", "url": "https://it.wikipedia.org/wiki?curid=5021096", "title": "Graham Jones", "text": "Scalatore, oltre a cogliere successi in gare minori fu secondo alla Cl\u00e1sica San Sebasti\u00e1n e al Giro del Mediterraneo nel 1981 e alla Omloop Het Volk nel 1982.\nCarriera.\nGli esordi.\nCresciuto nelle vicinanze di Manchester, intraprese l'attivit\u00e0 ciclistica da adolescente, iscrivendosi, a quindici anni, all'Abbotsford Park Road Club di Fallowfield. Pur non ottenendo inizialmente buoni risultati, prosegu\u00ec con l'attivit\u00e0 fino a cogliere, nel 1974, la sua prima affermazione durante una corsa per juniores a Macclesfield. Nel 1976 si rec\u00f2 nei Paesi Bassi per prendere parte alle competizioni ciclistiche (perlopi\u00f9 criterium) e confrontarsi con nuovi avversari, rimanendovi cinque mesi. Nel 1977 si trasfer\u00ec in Belgio ed in stagione, oltre a vincere cinque corse, prese parte con la nazionale britannica alla Corsa della Pace, sua prima importante corsa a tappe di livello internazionale, e ai campionati del mondo in Venezuela.\nNel 1978 venne tesserato dalla formazione francese Athletic Club de Boulogne-Billencourt (ACBB), compagine dilettantistica con cui intraprese una stagione ricca di successi (quindici), fra cui quelli nella Paris-Troyes, importante classica francese di categoria, e il Grand Prix des Nations per dilettanti, prestigiosa gara a cronometro. Tutti questi risultati, unitamente alla vittoria del Trofeo Merlin Plage come miglior dilettante in Francia, gli valsero per il 1979 la chiamata al professionismo, per di pi\u00f9 con una della pi\u00f9 importanti squadre dell'epoca, la Peugeot-Esso-Michelin, nella quale trov\u00f2 come compagni di squadra Jean-Luc Vandenbroucke e i pi\u00f9 esperti Bernard Th\u00e9venet e Hennie Kuiper.\n1979-1982: gli anni alla Peugeot.\nAl suo primo anno da professionista arriv\u00f2 secondo alla sua prima gara, il Grand Prix Saint-Raphael, dietro il belga Roger Rosiers, inoltre prese subito parte ad importanti competizioni, quali Freccia Vallone e Amstel Gold Race, che riusc\u00ec a concludere pur se non nelle prime posizioni. Fra i buoni risultati di quella prima parte di stagione bisogna poi ricordare il quinto posto al Crit\u00e9rium International vinto da Joop Zoetemelk davanti a Bernard Hinault, il settimo posto al Grand Prix Pino Cerami ed il quinto posto al campionato nazionale; la seconda parte di annata lo vide invece colpito da malattia.\nLa stagione seguente, pur iniziata con un infortunio al ginocchio che lo costrinse a sottoporsi a un intervento, lo vide impegnato per la prima volta in una grande corsa a tappe, il Tour de France; in quella \"Grande Boucle\", gareggiando come gregario di Kuiper, ottenne solo risultati di rincalzo. A fine stagione prese inoltre parte, tra le altre, alla Parigi-Tours e al Giro di Lombardia, concluso all'undicesimo posto. Nel 1981 raggiunse una maggior continuit\u00e0, senza soffrire di problemi fisici. Corse nuovamente il Tour de France, in appoggio al capitano Jean-Ren\u00e9 Bernaudeau, concludendo la gara al ventesimo posto: sar\u00e0 questa la sua migliore prestazione in classifica generale in una grande corsa a tappe; in quella stessa edizione vinse, con la sua Peugeot, il titolo a squadre, vestendo in gara il berretto giallo distintivo. La stagione di Jones fu ricca di piazzamenti importanti: in Spagna fu secondo dietro Marino Lejarreta nella prima edizione della Cl\u00e1sica San Sebasti\u00e1n, e terzo nella Subida a Arrate; in Francia chiuse al secondo posto il Giro del Mediterraneo, al quinto il Tour du Haut-Var ed il Grand Prix de Monaco, mentre fu sesto nel Tour de Corse; sal\u00ec inoltre sul podio del campionato nazionale in linea.\nNel 1982 la sua stagione venne seriamente compromessa da una serie di sfortunati eventi che gli impedirono di partecipare alle competizioni pi\u00f9 importanti; fu comunque in questa stagione che colse i suoi primi successi da professionista aggiudicandosi una piccola corsa in Galles e il British Wool Grand Prix a Bradford. Tuttavia la sua impresa pi\u00f9 significativa fu alla Omloop Het Volk, che concluse al secondo posto, alle spalle di Alfons De Wolf, dopo essersi riportato su un gruppo di fuggitivi che comprendeva ciclisti del calibro di Sean Kelly, Roger De Vlaeminck, Jan Raas e Eddy Planckaert.\n1983-1988: le ultime stagioni.\nIl 1983 segu\u00ec Bernaudeau, insieme ad altri gregari ex-Peugeot, alla Wolber-Spidel. Fu il suo ultimo anno ad alti livelli: ottenne due noni posti in brevi ma importanti corse a tappe francesi quali la Parigi-Nizza e il Giro del Mediterraneo, e partecip\u00f2 sia al Giro d'Italia che al Tour de France; fu comunque ancora sfortunato, dato che un incidente in settembre gli procur\u00f2 la frattura di diverse costole. Nel 1984 pass\u00f2 alla Syst\u00e8me U, sempre come gregario di Bernaudeau: in stagione sub\u00ec un incidente in allenamento e fu costretto a uno stop di sei settimane, prese comunque poi parte al Tour de France, ritirandosi.\nNel 1985 decise di tornare in patria e di firmare per una squadra professionistica britannica, la Ever Ready-Marlboro, con la quale ottenne buoni piazzamenti nelle corse nazionali. Nel 1986 trov\u00f2 un contratto con la nuova formazione ANC-Halfords, imponendosi in una frazione del Mercian Two-Day e tornando anche con buona regolarit\u00e0 alle gare sul Continente; l'anno dopo, con il team ANC-Lycra, riusc\u00ec anche a partecipare per l'ultima volta al Tour de France, dovendo per\u00f2 ancora ritirarsi. Abbandon\u00f2 le competizioni dopo un'ultima stagione, quella 1988, con la Emmelle-MBK."}
{"id": "5021101", "revid": "168713", "url": "https://it.wikipedia.org/wiki?curid=5021101", "title": "Ottone III di Olomouc", "text": "Biografia.\nAppartenente alla dinastia boema dei P\u0159emislidi e unico figlio maschio di Ottone II, duca di Olomouc e di Brno. Il titolo di duca di Olomouc (come del resto quelli di duca di Brno e di duca di Znojmo) era spesso conteso coi duchi di Boemia: difatti, il predecessore di Ottone III fu Sobeslao I, duca di Boemia. Il padre Ottone II aveva detenuto il titolo dal 1107 al 1110 e dal 1113 al 1125. Dopo la morte di suo padre, Ottone III era stato esiliato nel Principato di Kiev da Sobeslao I in quanto suo unico erede.\nQuando nel 1140 mor\u00ec Sobeslao I, suo nipote Vladislao II di Boemia ottenne il titolo boemo a discapito del figlio del defunto duca, Vaclav. Vaclav non si diede per vinto e tent\u00f2 in tutti i modi di riconquistare il trono del padre. Corsero in suo appoggio Ottone III, appena tornato dall'esilio, Vratislao II di Brno e Corrado II di Znojmo. Nonostante la scomunica inflitta loro dal vescovo di Omolouc Enrico Zdik, filoboemo, i tre duchi sconfissero Vladislao II a Vysok\u00e1 ma non riuscirono ad espugnare Praga; cos\u00ec Vladislao II mantenne il titolo boemo e fu addirittura innalzato al titolo di re di Boemia.\nNel 1147 Ottone accompagn\u00f2 l'imperatore Corrado III nella Seconda Crociata.\nSpos\u00f2 una certa Durancia ed ebbe almeno due eredi, ma alla sua morte nel 1160 Vladislao II di Boemia si impossess\u00f2 del titolo di duca di Olomouc come Sobeslao I aveva fatto con suo padre."}
{"id": "5021102", "revid": "962319", "url": "https://it.wikipedia.org/wiki?curid=5021102", "title": "Regno Unito ai XX Giochi olimpici invernali", "text": ""}
{"id": "5021103", "revid": "287204", "url": "https://it.wikipedia.org/wiki?curid=5021103", "title": "Florence Basket 2007-2008", "text": ""}
{"id": "5021104", "revid": "124988366", "url": "https://it.wikipedia.org/wiki?curid=5021104", "title": "Luke Greenfield", "text": "Biografia.\nNato a Manhasset, nello stato di New York, \u00e8 cresciuto a Westport, nel Connecticut. Studia cinema alla University of Southern California, dove realizza alcuni cortometraggi studenteschi.\nDopo aver diretto e co-sceneggiato il cortometraggio \"The Right Hook\" (2000), con quale vince diversi premi, viene scelto per dirigere il suo primo lungometraggio, la commedia \"Animal\", con protagonista Rob Schneider. Nel 2004 dirige la commedia adolescenziale \"La ragazza della porta accanto\", con Emile Hirsch e Elisha Cuthbert. Nello stesso anno fonda la casa di produzione cinematografica e televisiva WideAwake, con cui produce la commedia \"Role Models\" e dirige due episodi della serie televisiva \"Aliens in America\". Nel 2011 dirige la commedia romantica \"Something Borrowed - L'amore non ha regole\", basato sul romanzo \"Piccole confusioni di letto\" di Emily Giffin. Nel 2014 dirige, scrive e produce la commedia d'azione \"Bastardi in divisa\", con Jake Johnson e Damon Wayans Jr.."}
{"id": "5021111", "revid": "1522738", "url": "https://it.wikipedia.org/wiki?curid=5021111", "title": "Elisa Scalzi Ristori", "text": ""}
{"id": "5021115", "revid": "287204", "url": "https://it.wikipedia.org/wiki?curid=5021115", "title": "Florence Basket 2008-2009", "text": ""}
{"id": "5021117", "revid": "287204", "url": "https://it.wikipedia.org/wiki?curid=5021117", "title": "Florence Basket 2009-2010", "text": ""}
{"id": "5021118", "revid": "287204", "url": "https://it.wikipedia.org/wiki?curid=5021118", "title": "Carlo di Borbone-Due Sicilie Orleans", "text": "Biografia.\nGiovinezza ed educazione.\nEra il figlio maggiore di Carlo Tancredi di Borbone-Due Sicilie infante di Spagna e principe delle Due Sicilie, e della principessa Luisa d'Orl\u00e9ans, sposata in seconde nozze. Era fratello della principessa Maria Mercedes madre di re Juan Carlos I di Spagna.\nNel 1921 con la famiglia si trasfer\u00ec a Siviglia, dove il padre era stato nominato Capitano generale d'Andalusia. Carlos si iscrisse alla Facolt\u00e0 di Filosofia e lettere della \"Universidad de Murcia\".\nCarriera militare.\nNel 1929 \u00e8 chiamato nell'esercito spagnolo, terzo reggimento zappatori di Siviglia, come sottotenente.\nNell'aprile 1931, alla proclamazione della Seconda repubblica spagnola, and\u00f2 in esilio in Francia, dove perfezion\u00f2 di studi d'arte a Parigi, in particolare in scultura.\nGuerra civile e morte.\nCon lo scoppio nel luglio 1936 della guerra civile spagnola chiese ad Alfonso XIII di potersi arruolare volontario nelle file nazionaliste. Il 30 luglio si present\u00f2 al centro d'arruolamento di Pamplona e con il grado di tenente di complemento fu assegnato all'addestramento dei volontari della Milizia nazionale. \nChiese di essere inviato in prima linea e il 27 settembre cadde in combattimento a Eibar e fu sepolto nel cimitero di Tolosa. Nel 1941 il padre fece traslare la salma nella cripta della chiesa del Divino Salvador di Siviglia."}
{"id": "5021120", "revid": "1543377", "url": "https://it.wikipedia.org/wiki?curid=5021120", "title": "Cucciani", "text": "Cucciani (in croato Ku\u0107ibreg, in italiano anche \"Cucibreg o\" \"Cucibrech\") \u00e8 un insediamento del comune di Buie, nell'Istria croata.\nGeografia fisica.\nCucciani si trova nella parte nord-occidententale dell'Istria, a 23\u00a0km a est da Umago, a pochi centinaia di metri dal confine con la Slovenia.\nStoria.\nNel XIV secolo si stanziarono nella zona i Morlacchi, ma il villaggio vero e proprio nacque nel XVI secolo, quando giunsero alcuni contadini provenienti dal Veneto e dalla Dalmazia. Successivamente pass\u00f2 sotto il controllo della Repubblica di Venezia, di cui fece parte fino al XVIII secolo, quando divenne dominio dell'Impero austriaco. Dopo il trattato di Rapallo entr\u00f2 a far parte dell'Italia ed inserita all'interno della Provincia di Pola. Tra gli anni quaranta e gli anni settanta la popolazione di Cucciani fu coinvolta nell'esodo istriano. Dal 1991 fa parte della Croazia indipendente.\nSociet\u00e0.\nIl censimento austriaco del 1910 includeva la localit\u00e0, assieme ad altre, nel comune catastale di Topolovaz, con una popolazione con il 58% di italiani, 33% sloveni, 9% serbocroati.\nGalleria d'immagini.\nQui di seguito son riportate alcune foto scattate durante gli anni cinquanta."}
{"id": "5021122", "revid": "845929", "url": "https://it.wikipedia.org/wiki?curid=5021122", "title": "Cucibreg", "text": ""}
{"id": "5021124", "revid": "599013", "url": "https://it.wikipedia.org/wiki?curid=5021124", "title": "Andy Frederick", "text": "Carriera.\nFrederick fu scelto dai Dallas Cowboys nel corso del quinto giro (137\u00ba assoluto) del Draft NFL 1977. Nella sua prima stagione disput\u00f2 13 partite, vincendo il Super Bowl XII. Rimase coi Cowboys fino al 1981 dopo di che, dopo una stagione ai Cleveland Browns, si trasfer\u00ec ai Chicago Bears con cui vinse il Super Bowl XX nell'ultima stagione della carriera, quella del 1985."}
{"id": "5021125", "revid": "288300", "url": "https://it.wikipedia.org/wiki?curid=5021125", "title": "Darko Velkovski", "text": ""}
{"id": "5021132", "revid": "2134764", "url": "https://it.wikipedia.org/wiki?curid=5021132", "title": "Goran Siljanovski", "text": "Carriera.\nClub.\nHa giocato nella massima serie del campionato macedone con varie squadre.\nIl 1\u00ba luglio 2017 viene acquistato a titolo definitivo dalla squadra albanese del .\nNazionale.\nIl 18 giugno 2014 esordisce con la Nazionale macedone nell'amichevole contro la persa per 2-0."}
{"id": "5021138", "revid": "729019", "url": "https://it.wikipedia.org/wiki?curid=5021138", "title": "Tranvia Alessandria-Sale", "text": "La tranvia Alessandria-Sale era una linea tranviaria interurbana che collegava le citt\u00e0 di Alessandria e Sale dal 1880 al 1933.\nStoria.\nNel 1876 due imprenditori, il salese Domenico Bellisomi e il cuggionese Ercole Belloli, presentarono al comune di Alessandria una domanda per la costruzione di due linee tranviarie a vapore: una da Alessandria a Casale Monferrato e una da Alessandria a Sale; analoga domanda fu presentata dai due imprenditori nel 1879 al comune di Sale per una tranvia Alessandria-Sale-Pontecurone.\nL'8 maggio 1879 la giunta municipale di Alessandria e i sindaci di Piovera, Alluvioni Cambi\u00f2, Sale, Castelnuovo Scrivia, Pontecurone e Guazzora si riunirono insieme a Belloli e Bellisomi per decidere sul progetto della tranvia: si stabil\u00ec di variare il progetto spostando il capolinea da Pontecurone a Voghera.\nI lavori iniziarono poco dopo, ma per motivi tecnici si stabil\u00ec di limitare la linea a Sale.\nL'inaugurazione delle linee Alessandria-Sale e Alessandria-Casale avvenne il 1\u00ba agosto 1880 alla presenza del ministro di Grazia e Giustizia Tommaso Villa, dei parlamentari della provincia di Alessandria e del prefetto; la linea entr\u00f2 in servizio il successivo 11 agosto con due coppie di corse giornaliere, portate in seguito a tre (pi\u00f9 una coppia i luned\u00ec non festivi) che percorrevano la linea in un'ora e trentotto minuti.\nNell'ottobre 1881 Belloli e Bellisomi cedettero la linea alla belga Societ\u00e0 Anonima delle Tramvie a Vapore della Provincia di Alessandria, costituitasi l'anno precedente a Bruxelles e abilitata ad operare in Italia dal febbraio 1881. Il 27 aprile 1882 Bellisomi, nel frattanto nominato cavaliere insieme a Belloli, aveva inaugurato la tranvia Tortona-Sale, ideale prosecuzione della linea, con cui condivideva la stazione di Sale.\nCol passare del tempo la linea, cos\u00ec come le altre tratte esercite dalla \"Belga\", non fu pi\u00f9 in grado di soddisfare i bisogni delle popolazioni locali, offrendo un servizio sempre pi\u00f9 scadente. La linea chiuse il 7 novembre 1933, sostituita da autobus della Societ\u00e0 Autotrasporti Alessandria (SAA); rimase in servizio come raccordo merci il breve tratto tra lo zuccherificio di Spinetta Marengo e la stazione di Spinetta, attivo sino agli anni cinquanta.\nCaratteristiche.\nLa linea tranviaria era a binario singolo a scartamento ordinario di 1445\u00a0mm, interamente in sede promiscua. Si sviluppava per 23,900\u00a0km. Il raggio di curvatura era di 30 metri, la pendenza massima del 18 per mille. I convogli potevano toccare una velocit\u00e0 massima di 20\u00a0km/h.\nPercorso.\nIl capolinea, in comune con la tranvia per Casale, si trovava ad Alessandria in corso Crimea, dove successivamente fu costruito il Palazzo di Giustizia; da l\u00ec la linea toccava le fermate urbane di piazza Savona (poi piazza Garibaldi) e della vecchia piazza d'armi (in seguito ribattezzata piazza Matteotti).\nUscita dalla citt\u00e0 la tranvia attraversava il fiume Bormida, quindi toccava le localit\u00e0 di Marengo, da cui si diramava la linea per Mandrogne, Castelceriolo, Lobbi, Piovera e Grava prima di raggiungere il capolinea di Sale, stazione in comune con la tranvia per Tortona dotata di deposito e officina.\nMateriale rotabile.\nSulla tranvia prestarono servizio locomotive a vapore di tipo tranviario.\nIl parco rotabili della \"Belga\", impiegato promiscuamente su tutte le linee sociali, risultava composto tra il 1927 e il 1930 da dodici locomotive a vapore, 31 rimorchiate a due assi e 70 carri merci."}
{"id": "5021142", "revid": "288300", "url": "https://it.wikipedia.org/wiki?curid=5021142", "title": "Nijaz Lena", "text": ""}
{"id": "5021145", "revid": "950920", "url": "https://it.wikipedia.org/wiki?curid=5021145", "title": "Libertas Brindisi 1956-1957", "text": "La Libertas Brindisi 1956-1957, prende parte al campionato italiano di Serie B, girone D a 8 squadre. Chiude la stagione regolare al primo posto con 11V e 3P, 782 punti segnati e 620 subiti. Partecipa poi al concentramento finale di Pesaro per il titolo di campione d'Italia di Serie B giungendo quarta.\nStoria &amp; Roster.\nLa Libertas Brindisi perde Camillo Donati e Adriano Farinola passato all'ASSI Brindisi. Tiratore scelto della stagione \u00e8 Elio Pentassuglia con 321 p. in 17 partite, seguito da Donativi con 273 p..\nFonti.\nLa Gazzetta del Mezzogiorno edizione 1956-57"}
{"id": "5021146", "revid": "599013", "url": "https://it.wikipedia.org/wiki?curid=5021146", "title": "Besmir Bojku", "text": "Carriera.\nClub.\nHa giocato nella massima serie del campionato macedone con il .\nNazionale.\nIl 18 giugno 2014 esordisce con la nazionale macedone nell'amichevole contro la persa per 2-0."}
{"id": "5021148", "revid": "599013", "url": "https://it.wikipedia.org/wiki?curid=5021148", "title": "Daniel Avramovski", "text": "Carriera.\nClub.\nHa giocato nella massima serie del campionato macedone con Rabotni\u010dki e Makedonija, prima di approdare alla Stella Rossa.\nNazionale.\nIl 18 giugno 2014 esordisce con la nazionale macedone nell'amichevole contro la Cina persa per 2-0."}
{"id": "5021149", "revid": "599013", "url": "https://it.wikipedia.org/wiki?curid=5021149", "title": "Kire Markoski", "text": "Carriera.\nClub.\nHa giocato nella massima serie del campionato macedone con il , oltre che nella prima divisione cipriota ed in quella slovacca.\nNazionale.\nIl 18 giugno 2014 esordisce con la nazionale maggiore nell'amichevole contro la persa per 2-0.\nNel 2017 ha partecipato agli Europei Under-21."}
{"id": "5021151", "revid": "287204", "url": "https://it.wikipedia.org/wiki?curid=5021151", "title": "Unione Sportiva Ideale 1926-1927", "text": "Questa voce raccoglie le informazioni riguardanti l'Unione Sportiva Ideale nelle competizioni ufficiali della stagione 1926-1927.\nStagione.\nPer la stagione 1926-1927 le divisioni calcistiche vengono riformate dalla Carta di Viareggio, che sancisce la creazione della Divisione Nazionale e il declassamento della Prima Divisione a seconda serie, divisa in gironi interregionali; l'Ideale viene ammessa a quest'ultima categoria dopo la decisione di allargare il girone centro-meridionale da otto a dieci squadre (i nero-verdi sarebbero stati quindi, inizialmente esclusi assieme all'Audace Taranto). La dirigenza idealista ingaggia per questa stagione il centravanti austriaco Haftel, che svolger\u00e0 anche la mansione di allenatore; ritenendolo un elemento che pu\u00f2 fare la differenza.\nGli idealisti iniziano il campionato perdendo 3-0 al Corvisea il derby pugliese contro la Pro Italia e 1-4 in casa con la (con in porta l'inesperto portiere Dammacco, causa l'indisponibilit\u00e0 di Lodolo), poi vincono 0-2 nel derby di Foggia e pareggiano 2-2 l'importante stracittadina con il Liberty, in cui gli uomini di Haftel dominano la gara e chiudono a lungo i bianco-blu nella loro met\u00e0 campo; i libertiani pareggiano nei minuti finali grazie a un contropiede dell'ex Perilli. Da qui un'alternanza di vittorie e sconfitte fino all'ultima giornata di andata (la 9\u00aa), pareggiata a Caserta (con la Casertana).\nNel girone di ritorno i nero-verdi hanno un rendimento non costante, prendono la rivincita sulle formazioni tarantine (vincendo 1-0 sulla Pro Italia nella prima gara di ritorno e 3-1 sull'Audace in 15\u00aa giornata, entrambe fra le mura amiche) e la vittoria in casa per 2-0 sulla Casertana quarta classificata nell'ultimo turno di campionato (la stracittadina di ritorno contro il Liberty nella 13\u00aa giornata, Liberty che da inizio febbraio del 1927 si era rinominato \"Bari Football Club\", fu persa 0-1); si piazzano infine assieme alla Pro Italia a met\u00e0 classifica (quinto posto), con 18 punti di cui met\u00e0 ricavati in ciascuno dei due gironi (di andata e ritorno; con equivalenza a 1 punto per partita giacch\u00e9 le gare sono state proprio 18) e con un bilanciamento simile di differenza reti fra gli scontri locali e in trasferta (+1 il bilancio per le gare in casa, -1 per quelle fuori casa)."}
{"id": "5021153", "revid": "716642", "url": "https://it.wikipedia.org/wiki?curid=5021153", "title": "Blagoja Todorovski", "text": "Carriera.\nClub.\nHa giocato nella massima serie del campionato macedone e rumeno.\nNazionale.\nIl 18 giugno 2014 esordisce con la nazionale macedone nell'amichevole contro la Cina persa per 2-0."}
{"id": "5021158", "revid": "599013", "url": "https://it.wikipedia.org/wiki?curid=5021158", "title": "Marjan Radeski", "text": "Carriera.\nClub.\nHa giocato nella massima serie del campionato macedone con l'FK 11 Oktomvri Prilep ed il Metalurg Skopje.\nNazionale.\nIl 18 giugno 2014 esordisce con la nazionale macedone nell'amichevole contro la Cina persa per 2-0.\nNel 2017 partecipa agli Europei Under-21."}
{"id": "5021159", "revid": "26630", "url": "https://it.wikipedia.org/wiki?curid=5021159", "title": "Ottone III di Moravia", "text": ""}
{"id": "5021163", "revid": "1310927", "url": "https://it.wikipedia.org/wiki?curid=5021163", "title": "Bojan Najdenov", "text": "Carriera.\nClub.\nHa giocato nella massima serie del campionato macedone con il .\nNazionale.\nIl 18 giugno 2014 esordisce con la nazionale macedone nell'amichevole contro la persa per 2-0."}
{"id": "5021166", "revid": "767487", "url": "https://it.wikipedia.org/wiki?curid=5021166", "title": "B\u0142agojcze Lamczewski", "text": "Carriera.\nClub.\nHa giocato nella massima serie del campionato macedone con varie squadre.\nNazionale.\nL'11 giugno 2013 esordisce con la Nazionale macedone nell'amichevole contro la Norvegia persa per 2-0."}
{"id": "5021167", "revid": "92779985", "url": "https://it.wikipedia.org/wiki?curid=5021167", "title": "Bandiera di Santa Barbara", "text": "La bandiera di Santa Barbara, in California, consiste in tre linee orizzontali: una bianca, una rossa e una dorata. Le linee rossa e dorata rappresentano l'Ordine di Carlo III e tendono ad evidenziare il colonialismo spagnolo. Sulla linea bianca e raffigurata una torre rossa.\nLa torre rossa rappresenta la torre ove Santa Barbara, (patrono della citt\u00e0) venne incarcerata e martirizzata.\n\u00c8 visibile in tutti gli edifici governativi della citt\u00e0. La bandiera viene utilizzata in alcuni spot commerciali e nei corpi legislativi della California, il Senato statale della California e la Camera dei rappresentanti della California."}
{"id": "5021174", "revid": "767487", "url": "https://it.wikipedia.org/wiki?curid=5021174", "title": "Vladica Brdarovski", "text": "Carriera.\nClub.\nHa giocato nella massima serie dei campionati macedone, ceco ed ungherese.\nNazionale.\nIl 14 dicembre 2012 esordisce con la nazionale macedone nell'amichevole contro la Polonia persa per 4-1."}
{"id": "5021177", "revid": "300067", "url": "https://it.wikipedia.org/wiki?curid=5021177", "title": "Marko Simonovski", "text": ""}
{"id": "5021179", "revid": "1573940", "url": "https://it.wikipedia.org/wiki?curid=5021179", "title": "Mei Finegold", "text": "Carriera.\nLa sua carriera \u00e8 iniziata nel 2009, in seguito al suo terzo posto nella settima edizione del talent show \"Kokhav Nolad\", la versione israeliana del britannico \"Pop Idol\". Inoltre ha rappresentato l'Israele all'Eurovision Song Contest 2014, con la canzone \"Same Heart\", in inglese e ebraico, che, nonostante i pronostici, non \u00e8 riuscita ad arrivare in finale, bloccandosi alla seconda semifinale."}
{"id": "5021181", "revid": "118330636", "url": "https://it.wikipedia.org/wiki?curid=5021181", "title": "Fila di Elimea", "text": "Biografia.\nSecondo la testimonianza di Ateneo, che a sua volta cita Satiro di Callati, Fila era originaria dell'Elimea, una regione del sud-occidentale della Macedonia, ed era sorella di Derda e di Macata.\nAteneo riporta il nome di Fila al secondo posto nella lista delle mogli del re di Macedonia, successivamente a quello di Audata e prima di quello di Nicesipoli, anche se non \u00e8 sicuro che i matrimoni siano stati elencati dallo storico greco in ordine cronologico.\nIl nome del padre di Fila non \u00e8 riportato dallo scrittore di Naucrati, ma secondo alcuni storici moderni \u00e8 da identificarsi in Derda II, sovrano dell'Elimea prima che questa regione venisse annessa alla Macedonia per opera dello stesso Filippo II. Le nozze tra quest'ultimo e Fila sarebbero dunque da inquadrare in un contesto di alleanza dinastica tra la casata reale argeade e quella dell'Elimea.\nLe fonti antiche non riportano altre notizie su Fila, se non che non diede alcun figlio a Filippo. Suo fratello Derda fu successivamente fatto prigioniero ad Olinto da Filippo, mentre l'altro fratello, Macata, fu molto probabilmente il padre di Arpalo, il tesoriere di Alessandro Magno."}
{"id": "5021186", "revid": "1310927", "url": "https://it.wikipedia.org/wiki?curid=5021186", "title": "Marko Simonovski (calciatore)", "text": "Carriera.\nClub.\nHa giocato nella massima serie del campionato macedone con Metalurg Skopje e Napredok Ki\u010devo; nella stagione 2014-2015 ha segnato un gol nei preliminari di Europa League.\nNazionale.\nIl 14 dicembre 2012 esordisce con la Nazionale macedone nell'amichevole contro la Polonia persa per 4-1."}
{"id": "5021190", "revid": "1494169", "url": "https://it.wikipedia.org/wiki?curid=5021190", "title": "Zardini", "text": ""}
{"id": "5021191", "revid": "729019", "url": "https://it.wikipedia.org/wiki?curid=5021191", "title": "California State Route 23", "text": "La California State Route 23 \u00e8 un'autostrada californiana, conosciuta con il nome di \"Moorpark Freeway\". Si estende da nord a sud per 51,5\u00a0km, nella Contea di Ventura. Comincia a nord distaccandosi dalla California State Route 1 e termina a sud con la California State Route 126.\nGestione.\nCos\u00ec come le Interstate, come le U.S. Routes e come le strade statali, la \"Strada statale 23\" \u00e8 gestita dal California Department of Transportation (CALTRANS).\nPrincipali inserzioni.\nLe principali inserzioni della State Route 23 sono:"}
{"id": "5021194", "revid": "481666", "url": "https://it.wikipedia.org/wiki?curid=5021194", "title": "Nick Cogley", "text": ""}
{"id": "5021204", "revid": "767487", "url": "https://it.wikipedia.org/wiki?curid=5021204", "title": "In Fear and Faith", "text": "Gli In Fear and Faith sono un gruppo musicale statunitense formatosi nel 2006 a San Diego, in California.\nAnche se principalmente considerato appartenente al metalcore, nella sua musica il gruppo incorpora anche elementi di generi come screamo e alternative rock."}
{"id": "5021206", "revid": "1793900", "url": "https://it.wikipedia.org/wiki?curid=5021206", "title": "Palazzo Curti Valmarana", "text": "Palazzo Curti Valmarana \u00e8 un palazzo di Venezia, ubicato nel sestiere di San Marco, affacciato sul lato sinistro del Canal Grande, tra il Palazzo Querini Benzon e il Palazzo Corner Spinelli.\nStoria.\nPalazzo eretto nel XVIII secolo appartenuto al ramo veneziano della famiglia milanese Curti e successivamente alla famiglia Valmarana.\nArchitettura.\nPalazzo di stile rinascimentale con una facciata intonacata molto equilibrata e armonica nella disposizione delle finestre, presenta un portale d'acqua centrale al pian terreno, una trifora centrale al secondo piano nobile ad arco a tutto sesto, dello stesso tipo del portale d'acqua, con ai lati una coppia di monofore mentre tutte le altre aperture sono rettangolari. Nei due piani nobili le finestre sono provviste di cornicione superiore e le tre aperture centrali anche di un balconcino."}
{"id": "5021213", "revid": "1305772", "url": "https://it.wikipedia.org/wiki?curid=5021213", "title": "Walter Barni", "text": "Biografia.\nGiovent\u00f9.\nDiscendente da famiglia impegnata politicamente. Un suo avo combatt\u00e9 nella battaglia di Montaperti dalla parte dei Ghibellini, contro i Guelfi nel 1260. Suo nonno Ugo Barni, nel 1892 fu delegato toscano alla costituzione del Partito dei Lavoratori Italiani (successivamente Partito Socialista Italiano) e nel 1906 fu delegato alla costituzione della Confederazione Generale del Lavoro (CGdL) (successivamente CGIL).\nAll'et\u00e0 17 anni si trasferisce a Roma per terminare gli studi, ma presto trova un lavoro come impiegato presso un'impresa che produceva spolette per bombe d'aereo e siluranti.\nIl servizio militare di leva e la guerra.\nNei primi mesi del 1942 fu chiamato al servizio militare di leva e questo gli impedir\u00e0 di diplomarsi. Viene assegnato al reggimento Granatieri di Sardegna di stanza a Bagnoregio. Dopo un breve periodo di addestramento, il suo battaglione viene aggregato alla 3\u00aa Divisione fanteria \"Ravenna\" dell'Armata militare italiana in Russia e inviato sul fronte russo. Dopo lo sfondamento dell'armata rossa sul fiume Don, nel corso della drammatica ritirata delle truppe dell'Asse, insieme a un suo commilitone Bruno Casalboni di Rimini, difende la colonna in cui si trovava da un attacco a sorpresa del nemico, azione per la quale verr\u00e0 decorato con la Medaglia di bronzo al valor militare.\nTornato a Bagnoregio nella sede del suo battaglione, dopo l'8 settembre 1943 si arruol\u00f2 come partigiano nella banda \u00abFulvi\u00bb detta anche \u00abFulvi-Mosconi\u00bb fino al 4 giugno 1944 quando partecipa alla liberazione di Roma. Nella stessa banda sar\u00e0 militare anche padre Giuseppe Morosini. Nel 1944, durante la resistenza si iscrisse clandestinamente al Partito Comunista Italiano. Nel settembre 1944 con un reparto da lui addestrato entr\u00f2 nel nuovo Esercito Italiano e venne aggregato all'8\u00aa Armata Britannica. \nIl dopoguerra.\nTerminata la guerra lavora presso l'agenzia generale INA Assitalia di Roma ed \u00e8 tra i promotori del sindacato FISAC-CGIL assicurativi, del quale nel 1966 e nel 1977 diviene segretario generale. Sposa Maria Pace dalla quale ha avuto 3 figli. Nell'ottobre del 1981 \u00e8 tra i fondatori della FISAC, federazione unitaria bancari-Banca d'Italia-assicurativi.\nOnorificenze.\nConcessione fatta \"sul campo\" dal Ministero della Guerra - Capo Provvisorio dello Stato, in data 30 settembre 1947, per un fatto di guerra, durante le operazioni sul fronte russo, accaduto mentre rivestiva il grado di Caporale del 2\u00ba Corpo d'Armata - 32\u00b0 btg. c/carro Granatieri di Sardegna."}
{"id": "5021214", "revid": "371529", "url": "https://it.wikipedia.org/wiki?curid=5021214", "title": "It's All Too Much", "text": "It's All Too Much \u00e8 un brano musicale dei Beatles, composto da George Harrison, incluso nell'album \"Yellow Submarine\" del 1969 e nell'omonimo film dell'anno precedente.\nIl brano.\nComposizione e stile.\nHarrison ha affermato che tratta di quello che gli \u00e8 apparso nel corso di un \"trip\" di LSD, che gli venne in seguito confermato con la meditazione. Le liriche passano da una filosofia cosmica ad una filastrocca rimata. Nel testo, \u00e8 presente un verso, quello che parla di capelli lunghi biondi ed occhi azzurri, tratto dalla hit \"Sorrow\" (1966) dei Mersey; inoltre, le trombe suonano parti della \"Marcia del Principe di Danimarca\" di Jeremiah Clarke. Sono numerosi i riferimenti al movimento hippy, fra cui uno che tratta, come \"Day Tripper\", degli \"hippy della domenica\". Come la musica indiana, \u00e8 basata su un solo accordo, Sol maggiore; il genere per\u00f2 \u00e8 trasportato nella musica psichedelica.\nRegistrazione.\nLe sedute per \"It's All Too Much\", (titolo di lavorazione \"Too Much\") iniziarono ai De Lane Lea Studios di Londra il 25 maggio 1967, pochissimi giorni prima la pubblicazione dell'LP \"Sgt. Pepper's Lonely Hearts Club Band\". In quella data, dopo alcune prove, vennero incise quattro \"takes\" della base ritmica, formata dall'organo Hammond, dalla chitarra solista, dal basso elettrico e dalla batteria. Il 31, i Beatles ritornarono nella stessa location, per incidere le voci, le percussioni ed i battimani. Nei cori, eseguiti da McCartney e Lennon, ci furono dei vacillamenti: dovevano cantare \"too much\", ma il risultato sembra \"tuba\", e \"Cuba\". Il 2 giugno venne ultimato il pezzo, con la sovraincisione dei fiati (4 trombe ed un clarinetto basso), in una seduta che inizi\u00f2 alle 20:30 e fin\u00ec alle 2 di notte. Fra i trombettisti, suona anche Dave Mason, il quale appare anche su \"Penny Lane\", \"A Day in the Life\", \"Magical Mystery Tour\" ed \"All You Need Is Love\". Mason, circa la seduta del 2 giugno, afferm\u00f2 che non sembrava che Harrison, il quale diresse la sessione, sapesse realmente quello che sperava di ottenere dai fiati; infatti, proprio George ha espresso rimorsi per il risultato.\nPubblicazione.\nNel missaggio, parte del brano venne tagliato. L'edit, della durata di 6:28, venne incluso nell'album \"Yellow Submarine\" pubblicato il 13 gennaio 1969 negli USA e quattro giorni dopo nel Regno Unito. Nell'omonimo film, il brano ha una strofa in pi\u00f9. La versione originale, di circa 8 minuti, \u00e8 apparsa su svariati bootleg. Venne escluso dal film e dall'EP \"Magical Mystery Tour\"."}
{"id": "5021226", "revid": "287204", "url": "https://it.wikipedia.org/wiki?curid=5021226", "title": "Palazzo Galbani", "text": "Il Palazzo Galbani \u00e8 un edificio per uffici di Milano, compreso nel centro direzionale. Il complesso edilizio \u00e8 sito in via Fabio Filzi, all'angolo con via Giovanni Battista Pirelli, all'interno del Centro Direzionale di Milano, di fronte al Grattacielo Pirelli. \nL'edificio venne costruito dal 1956 al 1959 su progetto di Eugenio ed Ermenegildo Soncini con Giuseppe Pestalozza, con strutture progettate da Pier Luigi Nervi, come sede della societ\u00e0 Galbani.\nStoria e caratteristiche.\nLa Societ\u00e0 Galbani, committente del progetto, aveva chiesto ai progettisti di dare alla nuova sede caratteristiche inconfondibili, tali da poterne sfruttare l'immagine anche dal punto di vista pubblicitario. I progettisti risposero proponendo:\nIl sistema spaziale.\nL'edificio consta di tre corpi, di cui il principale \u00e8 una torre di undici piani pi\u00f9 il piano terreno, alta 39,80 metri; affiancata da due corpi minori: un ristorante a nord, una banca a sud. Nel sottosuolo vi sono due piani interrati, in cui sono sistemati gli archivi, gli impianti tecnici e il parcheggio.\nAd ogni piano, all'estremit\u00e0 nord della torre si trovano il nucleo degli ascensori, la scala di sicurezza a tenuta di fumo, la scala \"protetta\" per le comunicazioni rapide di piano e i servizi. Tutto il resto del piano \u00e8 un'unica grande sala (300 mq, 15 x 21 m), completamente libera da pilastri (primo esempio in Italia), cos\u00ec da poter essere suddivisa con pareti mobili come meglio si desidera. Il rapporto tra superficie coperta e superficie utile del piano supera cos\u00ec il 70%, contro il normale 50-55% dei palazzi per uffici con strutture tradizionali.\nL'ultimo piano (l'undicesimo) \u00e8 destinato alla direzione e ospita un terrazzo-giardino nell'angolo sud-est. Sul tetto venne posta una scultura di richiamo pubblicitario progettata da Enrico Ciuti.\nIl sistema strutturale.\nPer realizzare un edificio privo di pilastri interni si \u00e8 dovuto risolvere il difficile problema di ottenere una luce libera tra i pilastri d'ambito di oltre 15 metri. Al contempo i progettisti desideravano contenere lo spessore dei solai entro 50 cm (pavimento compreso), perch\u00e9, se vi fossero riusciti, avrebbero realizzato un piano in pi\u00f9. La soluzione, impossibile a ottenersi con le normali strutture, venne escogitata ideando un \"solaio corrugato prefabbricato\", che funziona come struttura autoportante; il suo difficile calcolo fu brillantemente risolto da Pier Luigi Nervi.\nIl sistema tecnologico.\nDal punto di vista tecnologico,l'aspetto pi\u00f9 interessante \u00e8 l'areazione naturale degli ambienti, che si ottiene con l'apertura contemporanea del cristallo (montato a pantografo) della parte inferiore di ogni vetrata e di antine situate nella parte alta dei locali, invisibili dall'esterno perch\u00e9 schermate dalla fascia marcapiano di alluminio. L'adozione di cristalli a pantografo \u00e8 stata dettata dalla volont\u00e0 di mantenere intatto il puro volume di cristallo anche quando gli elementi sono aperti.\n\"Il colore scelto per l'anodizzazione delle fasce di alluminio marcapiano, del contorno delle aperture a pantografo e delle tapparelle alla veneziana (un tono bluastro detto \"canna di fucile\", che \u00e8 in felice contrasto con quello del cristallo) ha reso praticamente invisibili dall'esterno le veneziane, alzate o abbassate che siano. Si \u00e8 cos\u00ec resa immutabile l'immagine esterna della torre, nei suoi giochi di riflessi, evitando il disordine che sarebbe stato generato dalla differente posizione delle veneziane, se esse fossero state visibili.\"\n\"Lamiere smaltate a fuoco, dipinte pittoricamente, sono state adottate per rivestire molte pareti, sia interne sia esterne, non come semplice fatto decorativo, ma come parte integrante dell'architettura. La loro realizzazione presentava difficolt\u00e0 notevoli, perch\u00e9 nella stesura dello smalto non \u00e8 possibile procedere per gradi, come avviene in ogni opera pittorica. Esso, infatti, cambia colore con la cottura e non pu\u00f2 essere cotto pi\u00f9 di una volta. Il pittore Enrico Ciuti ha superato questo difficile problema e ha saputo vivificare la materia, rendendola preziosa nei particolari. La visione degli architetti ha trovato modo di concretizzarsi per la felice unione con l'artista, rendendo possibile un'unitaria partecipazione fra architettura e arte decorativa.\""}
{"id": "5021228", "revid": "34392", "url": "https://it.wikipedia.org/wiki?curid=5021228", "title": "Edificio Galbani", "text": ""}
{"id": "5021234", "revid": "1310927", "url": "https://it.wikipedia.org/wiki?curid=5021234", "title": "En Avant de Guingamp 2014-2015", "text": "Questa voce raccoglie le informazioni riguardanti l'En Avant de Guingamp nelle competizioni ufficiali della stagione 2014-2015.\nStagione.\nLa stagione 2014-2015 del Guingamp \u00e8 la 9\u00aa del club in Ligue 1. Nella stagione precedente il Guingamp \u00e8 arrivato 16\u00ba in Ligue 1 e ha vinto la Coupe de France, riuscendo cos\u00ec a qualificarsi per l'Europa League.\nJocelyn Gourvennec, in carica dal 2010, viene confermato ancora una volta come allenatore della squadra.\nMaglie e sponsor.\nLo sponsor tecnico per la stagione 2014-2015 \u00e8 Patrick, mentre lo sponsor ufficiale \u00e8 Celtigel. La prima maglia \u00e8 rossa con banda trasversale nera, calzoncini neri e calzettoni rossi. La seconda maglia \u00e8 bianca con banda superiore orizzontale nera, calzoncini e calzettoni bianchi.\nStatistiche.\n\"Aggiornate al 26 febbraio 2015\""}
{"id": "5021237", "revid": "124216796", "url": "https://it.wikipedia.org/wiki?curid=5021237", "title": "UEFA Europa League 2014-2015", "text": "La UEFA Europa League 2014-2015 \u00e8 stata la sesta edizione del torneo, la 44\u00aa edizione complessiva considerando anche quelle disputate con la precedente denominazione di \"Coppa UEFA\".\nPrima edizione a cui ha preso parte una rappresentativa di Gibilterra, che ha appena ottenuto l'affiliazione all'UEFA, \u00e8 stata vinta dal Siviglia, che il 27 maggio 2015 a Varsavia ha sconfitto 3-2 il Dnipro, aggiudicandosi cos\u00ec l'Europa League per la seconda volta consecutiva, la quarta Coppa UEFA/UEFA Europa League in dieci anni e guadagnando il diritto di partecipare all'edizione 2015-2016 della UEFA Champions League.\nSistema di qualificazione (secondo il coefficiente UEFA della nazione).\nIl sistema di qualificazione secondo il coefficiente della UEFA \u00e8 cos\u00ec composto:\nLegenda.\nLe sigle tra parentesi mostrano come si sono qualificate le squadre.\nFase a eliminazione diretta.\nSedicesimi di finale.\nLe prime due squadre di ogni girone eliminatorio accedono alla fase ad eliminazione diretta, insieme alle 8 squadre classificatesi al terzo posto nei gironi di UEFA Champions League 2014-2015. Ai fini dell'effettuazione del sorteggio, le squadre in oggetto vengono divise tra \"teste di serie\" (vi rientrano le 12 squadre vincitrici dei gironi di UEFA Europa League e le quattro migliori terze provenienti dai gironi di UEFA Champions League) e \"non teste di serie\" (in quest'urna trovano spazio le 12 squadre classificatesi al secondo posto nei gironi di UEFA Europa League e le restanti quattro squadre provenienti dai gironi di UEFA Champions League). Squadre provenienti dallo stesso girone o dalla stessa nazione non possono essere sorteggiate insieme.\nSorteggio.\nIl sorteggio per i sedicesimi di finale si \u00e8 svolto il 15 dicembre 2014, a Nyon.\nOttavi di finale.\nSorteggio.\nIl sorteggio per gli ottavi di finale si \u00e8 svolto il 27 febbraio 2015; le gare di andata si sono giocate il 12 marzo, quelle di ritorno il 19. Per motivi di sicurezza la UEFA ha deciso che squadre russe ed ucraine non avrebbero potuto gareggiare fra loro.\nQuarti di finale.\nSorteggio.\nIl sorteggio si \u00e8 tenuto il 20 marzo a Nyon alle 13:00 (CET); anche in questo turno le squadre russe (lo Zenit in questo caso) non potevano essere abbinate con le squadre ucraine.\nSemifinali.\nSorteggio.\nIl sorteggio si \u00e8 svolto il 24 aprile a Nyon alle 12:00 (CET).\nPer ragioni amministrative, dopo aver stabilito gli accoppiamenti delle squadre, un ulteriore sorteggio ha stabilito quale vincitrice delle due semifinali giocher\u00e0 in casa la finale di Varsavia.\nStatistiche.\nSono escluse le gare dei turni preliminari."}
{"id": "5021240", "revid": "1856513", "url": "https://it.wikipedia.org/wiki?curid=5021240", "title": "Chrysler Fifth Avenue", "text": "La Fifth Avenue \u00e8 un'autovettura full-size prodotta dalla Chrysler dal 1984 al 1989. Dal 1979 al 1981 e dal 1990 al 1993 la Fifth Avenue non fu un modello a s\u00e9 stante, ma un allestimento speciale di altre vetture.\nStoria.\nLa Fifth Avenue come allestimento: 1979-1981.\nIl nome Fifth Avenue debutt\u00f2 nel 1979 associato ad un allestimento della New Yorker. Tale denominazione derivava dalla Fifth Avenue, celebre strada di New York. La Fifth Avenue New Yorker era disponibile solo in versione berlina ed era dotata di un motore V8. La trazione era posteriore ed il passo era piuttosto lungo. La New Yorker Fifth Avenue era fornita di un ricco equipaggiamento che comprendeva, ad esempio, gli interni in pelle. Dal 1979 al 1981, di New Yorker, ne furono prodotti circa 75.000 esemplari, ed il 25% di essi erano Fifth Avenue. Solo nel 1981 fu in commercio la LeBaron Fifth Avenue, che venne prodotta in 654 esemplari.\nNel 1982 il nome Fifth Avenue continu\u00f2 ad essere associato alla New Yorker. Ci\u00f2 che cambi\u00f2 fu il pianale. La New Yorker pass\u00f2 dal precedente pianale R alla piattaforma M. L'allestimento Fifth Avenue era in vendita a 1.244 dollari. Esso comprendeva un tettuccio speciale, un paraurti posteriore speciale e degli interni peculiari che era dotati di una maggiore presenza di cromature. Erano offerti, tra l'altro, anche la chiusura centralizzata e la regolazione elettrica del sedile del guidatore. Il motore offerto era un V8 da 5,2 L di cilindrata. \nLa Fifth Avenue come modello a s\u00e9 stante: 1984-1989.\nNel 1984 la Fifth Avenue divent\u00f2 un modello a s\u00e9 stante. Rimase in produzione fino al 1989. Fu l'ultimo modello Chrysler con motore V8 e trazione posteriore fino alla Chrysler 300 C, che fu introdotta nel 2005. Il motore installato sulla Fifth Avenue era un V8 da 5,2 L che era dotato di un carburatore a doppio o quadruplo corpo. La potenza erogata dalla prima versione era di 140 CV, mentre dalla seconda di 170 CV. Il cambio era automatico a tre rapporti. Nel 1984 la produzione della Fifth Avenue fu spostata da Windsor, nell'Ontario, a Saint Louis, nel Missouri. Nel 1986 l'assemblaggio fu invece trasferito a Kenosha, nel Wisconsin, dove rimase fino al 1989. Negli anni in cui fu la vettura fu in produzione, ci furono pochi cambiamenti. Dal 1982 al 1988 circa 60 esemplari furono allungati e trasformati in limousine.\nLa Fifth Avenue come allestimento: 1990\u20131993.\nNel 1990 la Fifth Avenue torn\u00f2 ad essere un allestimento della New Yorker. La Fifth Avenue, rispetto a quest'ultima, era dotata di un passo leggermente pi\u00f9 lungo. La Fifth Avenue era dotata di fanali a scomparsa, di un motore V6 da 3,3 L e di un cambio automatico a quattro rapporti. Dal 1991 divent\u00f2 opzionale un V6 da 3,8 L. La Fifth Avenue era dotata di interni in pelle. Questa Fifth Avenue assomigliava alla Chrysler Imperial ed era provvista di una garanzia di 5 anni/50.000 miglia (7 anni/70.000 miglia per il gruppo motopropulsore). La Fifth Avenue usc\u00ec definitivamente di produzione nel 1993 con l'uscita di scena della New Yorker."}
{"id": "5021241", "revid": "547034", "url": "https://it.wikipedia.org/wiki?curid=5021241", "title": "Convocazioni per il Campeonato Sudamericano de Football 1916", "text": "Elenco dei giocatori convocati da ciascuna Nazionale partecipante alla Campeonato Sudamericano de Football 1916.\n\"L'et\u00e0 dei giocatori riportata \u00e8 relativa al 2 luglio, data di inizio della manifestazione, il numero di presenze e gol al 2 luglio.\"\nArgentina.\nAllenatore: Comitato Tecnico Federale\nBrasile.\nAllenatore: Sylvio Lagreca\nCile.\nAllenatore: Carlos Fanta\nUruguay.\nAllenatore: Alfredo Foglino e Jorge Pacheco"}
{"id": "5021246", "revid": "1305772", "url": "https://it.wikipedia.org/wiki?curid=5021246", "title": "Step Inside Love", "text": "Step Inside Love \u00e8 un brano musicale interpretato da Cilla Black, composto da Paul McCartney. Il singolo della cantante di Liverpool giunse alla nona posizione delle classifiche britanniche.\nIl brano.\nComposizione e la versione di Cilla Black.\nLa Black era stata in passato un'artista della scuderia di Brian Epstein. Paul McCartney scrisse \"Step Inside Love\" per farla apparire nella prima serie televisiva della cantante, intitolata \"Cilla\", mandata in onda per la prima volta il 30 gennaio 1968. L'anno precedente, Macca aveva registrato un \"demo\" acustico poco articolato nella sua casa a Cavendish Avenue di Londra. La Black, assieme ad un addetto allo \"show televisivo\", Michael Hurll, ne aveva richiesto la composizione; non era la prima canzone data alla cantante con la sua stessa origine. Il \"demo\", cos\u00ec come le prime registrazioni del pezzo, comprendevano solamente una strofa ed un ritornello, per cui Hurll richiese a McCartney di continuare; il polistrumentista and\u00f2 al BBC Theatre al quartiere londinese di Shepherd's Bush, e, in presenza dei due, aggiunse un secondo verso, ispirandosi alla stanchezza della \"vocalist\" dopo molte prove.\nLa versione dei Beatles.\nNel corso delle sedute per il \"White Album\", il 16 settembre 1968 venne incisa \"I Will\"; nell'occasione, i Beatles, senza George Harrison, registrarono alcuni brani, tra cui \"Step Inside Love\" e \"Los Paranoias\". La versione della \"band\" \u00e8 stata pubblicata, legata in un \"medley\" con quest'ultima canzone, sull'\"Anthology 3\" del 1996. Per l'inclusione su quest'album, la traccia sub\u00ec un \"edit\": da un'originale durata di oltre sei minuti, sul disco dura 2:31. Il produttore era Chris Thomas, ed il fonico Ken Scott."}
{"id": "5021248", "revid": "287204", "url": "https://it.wikipedia.org/wiki?curid=5021248", "title": "Reattivo di Folin-Ciocalteu", "text": ""}
{"id": "5021259", "revid": "767487", "url": "https://it.wikipedia.org/wiki?curid=5021259", "title": "The Outsider (film 1931)", "text": "The Outsider \u00e8 un film del 1931 diretto da Harry Lachman. Tratto da un lavoro teatrale di Dorothy Brandon, fu adattato per lo schermo dallo stesso regista che firma la sceneggiatura insieme ad Alma Reville.\nProduzione.\nIl film fu prodotto dalla British International Pictures (BIP).\nDistribuzione.\nDistribuito dalla Metro-Goldwyn-Mayer (MGM), il film venne presentato in prima a Londra il 20 aprile 1931. Negli Stati Uniti, usc\u00ec nelle sale il 20 gennaio 1933."}
{"id": "5021260", "revid": "767487", "url": "https://it.wikipedia.org/wiki?curid=5021260", "title": "Hey-Hey-Hey-Hey!", "text": "Hey-Hey-Hey-Hey! \u00e8 una canzone di Little Richard del febbraio 1958. Sono state varie le \"cover\" del pezzo: si annoverano, fra gli artisti, Gene Vincent (1964), i Beatles (prima pubblicazione: 1964), Pete Best (1965) e un duetto tra Penniman e Masayoshi Takanaka (1992). La versione del pianista statunitense era stata pubblicata come \"b-side\" di \"Good Golly Miss Molly\"; Little Richard talvolta la un\u00ec con \"Kansas City\", composta da Jerry Leiber e Mike Stoller.\nLa \"cover\" dei Beatles.\nIl \"medley\" \"Kansas City/Hey, Hey, Hey, Hey!\" veniva spesso suonato nei concerti dai Beatles a partire dall'ottobre 1962, dopo averlo sentito eseguire dal vivo proprio da Little Richard durante i concerti inglesi in cui si erano esibiti come gruppo di spalla del cantante statunitense. Registrate dal vivo, sono apparse due versioni: una, pubblicata su \"Live! at the Star-Club in Hamburg, Germany; 1962\" (1977) mentre un'altra venne filmata il 22 agosto 1962 al Cavern Club per il programma televisivo \"Know the North\", e venne mixata il 5 del mese successivo; l'unico altro brano registrato nell'occasione e conservato negli anni \u00e8 stato \"Some Other Guy\". Una parte di questa versione appare, coperta da un intervento parlato, nell'\"Anthology\". Altre quattro versioni dal vivo, stavolta \"live in studio\", sono state registrate per la BBC:\nIl \"medley\" venne eseguito anche il 3 ottobre 1964 per il programma americano \"Shindig\".\nLe canzoni erano state tolte dalle scalette dei concerti nel 1963, ma vennero riprese il 17 settembre dell'anno seguente, in occasione di un concerto a Kansas City, mandando il pubblico in visibilio. Un mese dopo, il 18 ottobre, vennero registrati due nastri del brano: il primo venne incluso su \"Beatles for Sale\" del dicembre dello stesso anno, mentre il secondo sull'\"Anthology 1\". In quella circostanza la prestazione del gruppo fu energica e brillante, e l\u2019esecuzione vocale di Paul si rivel\u00f2 notevole, data anche la confidenza con i due brani acquisita negli spettacoli \"live\". Gli altri tre Beatles \u2013 anche Ringo, notoriamente poco incline a partecipare ai cori \u2013 contribuirono con calore alle risposte \u201chey hey hey\u201d e ai battimani."}
{"id": "5021261", "revid": "599013", "url": "https://it.wikipedia.org/wiki?curid=5021261", "title": "The First Born", "text": ""}
{"id": "5021277", "revid": "767487", "url": "https://it.wikipedia.org/wiki?curid=5021277", "title": "High Priestess", "text": "High Priestess \u00e8 il terzo album in studio del gruppo heavy metal canadese Kobra and the Lotus, pubblicato il 24 giugno 2014."}
{"id": "5021279", "revid": "228587", "url": "https://it.wikipedia.org/wiki?curid=5021279", "title": "Strategia del terrore", "text": "Strategia del terrore (\"Dirty War\") \u00e8 un film per la televisione drammatico del 2004 su un attacco terroristico radioattivo nel centro di Londra. Diretto da Daniel Percival, \u00e8 stato realizzato dalla BBC con lo scopo di informare la popolazione su quali azioni intraprendere in caso di attacco terroristico realizzato tramite bombe sporche.\nTrama.\nIl prologo \u00e8 una citazione del giugno 2003 di Eliza Manningham-Buller, direttore generale dell'agenzia per la sicurezza interna MI5 della Gran Bretagna:\"\u00c8 solo una questione di tempo, prima che un rozzo attacco chimico, biologico o radioattivo, sia lanciato verso una grande citt\u00e0 occidentale\".\nSotto questo monito, il film segue le storie di un pompiere, due officiali anti-terrorismo, un ministro inglese e dei terroristi prima e dopo l'attacco. La vita dei terroristi viene infatti esaminata, rivelando che non sono semplici sbandati, ma cittadini britannici di fede mussulmana con un lavoro ed una famiglia e che rispondono alla chiamata del jih\u0101d con l'obiettivo che di punire gli occidentali per gli interventi armati in Afghanistan ed Iraq. Tali soggetti acquistano ad Istanbul del materiale radioattivo per creare una bomba sporca ed i componenti raggiungono l'Inghilterra attraverso la citt\u00e0 Deptford, zona sud-est di Londra sul Tamigi.\nDa tempo l'intelligence britannica prevede grandi attacchi terroristici, ha identificato alcune cellule terroristiche, ma non le loro relazioni e i loro obiettivi. Queste informazioni arrivano a Nicola Painswick, ministro per la citt\u00e0 di Londra che si trova nella condizione di non saper come informare la popolazione. Decide di farlo in una conferenza stampa ostentando sicurezza nei mezzi dell'intelligence e nella capacit\u00e0 di reazione delle squadre d'emergenza. Il ministro viene per\u00f2 rimproverato da un ufficiale dei pompiere di stanza a Londra, che sottolinea la carenza di mezzi e le problematiche degli equipaggiamenti per fronteggiare un attacco chimico o radioattivo.\nUna svolta avviene con una segnalazione di una negoziante pakistana, che riferisce di aver visto dei connazionali caricare di notte su un furgone degli strani contenitori. L'ispettore di polizia di origine e fede mussulmana Sameena Habibullah decide quindi di mettere sotto sorveglianza i sospetti. Sameena fa parte di una squadra di Scotland Yard che ha il compito di individuare eventuali cellule terroristiche, ma in breve tempo scoprono di essere in ritardo. La notizia che un carico radioattivo ha raggiunto Londra qualche settimana prima arriva in ritardo e viene deciso di intervenire sui presunti terroristi. Poco dopo l'irruzione, due terroristi si fanno detonare assieme alla bomba presso la stazione di Liverpool Street, nel centro di Londra.\nPoco dopo lo scoppio si scopre che si tratta di una bomba radioattiva e viene creato un perimetro nel centro della citt\u00e0 facendo intervenire le squadre di decontaminazione per fornire una prima assistenza e per evitare di allargare la contaminazione. Mentre il ministro della citt\u00e0 si accorge di non poter offrire supporto nella zona colpita, la polizia londinese riesce a bloccare un secondo attacco radioattivo suicida, grazie alle informazioni recuperate da Sameena nella casa di uno dei terroristi. \nIl film si conclude con i pensieri di uno dei protagonisti, che guarda il centro di Londra mesi dopo, transennato ed destinato ad essere abbandonato per molti anni a causa dell'inquinamento radioattivo.\nProduzione.\nNonostante la breve durata, il film presenta un accurato ritratto di un potenziale attacco radioattivo, le indagini dell'intelligence e le conseguenti risposte all'emergenza. Per la sua realizzazione sono stati consultati esperti nei campi del contro-terrorismo e servizi d'emergenza.\nVengono infatti descritti il lavoro d'intelligence e le difficili decisioni da adottare in una situazione simile: a seguito dell'attacco radioattivo, tutti i mezzi di soccorso vengono bloccati in attesa della formazione di un perimetro e dall'arrivo delle squadre di decontaminazione che un poco alla volta evacueranno i feriti, ma tutto ci\u00f2 nel film muta a seguito dello spostamento della nube radioattiva.\nViene spiegato che le persone contaminate devono essere decontaminate prima di lasciare la zona dell'incidente per evitare di contaminare ulteriori persone o peggio interi edifici quali ospedali. Vengono inoltre presentate istruzioni alla popolazione, per le vittime dell'attacco viene ordinato di attendere la decontaminazione dando la precedenza a donne e bambini. Viene consigliato di non toccarsi gli occhi e la bocca, viene consigliato di tamponare ogni ferita e di evitare di fumare, mangiare o bere. Per tutti gli altri invece viene ordinato di restare chiusi negli edifici aspettando nuovi comunicati della polizia attraverso i mass media ed in generale di mantenere la calma, poich\u00e9 in breve tempo verranno attivate tutte le operazioni di soccorso e risposta all'emergenza.\nIl film si colloca cronologicamente dopo gli attentati di Madrid dell'11 marzo 2004 e si inserisce nel periodo di guerra al terrorismo a seguito degli attacchi dell'11 settembre 2001 a New York. Nove mesi dopo la messa in onda del presente film sul canale BBC One, un attacco terroristico con uso di bombe colp\u00ec la citt\u00e0 di Londra il 7 luglio 2005."}
{"id": "5021282", "revid": "33689", "url": "https://it.wikipedia.org/wiki?curid=5021282", "title": "Tabella punti delle Figure", "text": ""}
{"id": "5021287", "revid": "767487", "url": "https://it.wikipedia.org/wiki?curid=5021287", "title": "The First Born (film 1928)", "text": "The First Born \u00e8 un film muto del 1928 diretto da Miles Mander.\nProduzione.\nIl film fu prodotto dalla Gainsborough Pictures.\nDistribuzione.\nDistribuito dalla Woolf &amp; Freedman Film Service, il film usc\u00ec nelle sale britanniche nell'ottobre 1928, uscendo negli Stati Uniti il 12 gennaio 1929.\nIl film \u00e8 stato presentato al London Film Festival il 20 ottobre 2011 e al San Francisco Silent Film Festival il 19 luglio 2013."}
{"id": "5021289", "revid": "709565", "url": "https://it.wikipedia.org/wiki?curid=5021289", "title": "Paul Foster", "text": "Paul Foster \u00e8 un personaggio immaginario della serie TV britannica di fantascienza \"UFO\" e di due film, tratti dalla medesima serie, dove viene sempre interpretato da Michael Billington. Il personaggio rappresenta il debutto televisivo dell'attore.\nStoria.\nPaul Foster appare per la prima volta nel quarto episodio ed \u00e8 un pilota collaudatore di una compagnia aerea privata che, durante un volo sperimentale, si trova nei pressi della distruzione di un UFO da parte di uno Skydiver della SHADO e, una volta ripresosi dall'accaduto, la sua ostinazione nel cercare di scoprire la vera natura dell'evento che lo ha coinvolto lo porta a mettere in pericolo la segretezza dell'organizzazione. Il comandante Straker, dopo avere preso in considerazione l'idea di eliminarlo, rimane favorevolmente impressionato dalla sua tenacia, proponendogli, dopo averlo invitato nel quartier generale della SHADO (\"Supreme Headquarters Alien Defence Organisation\", Comando supremo dell'organizzazione di difesa contro gli extraterrestri), di entrare egli stesso nell'organizzazione con il grado di colonnello.\nPaul Foster diverr\u00e0 prima uomo di fiducia, assumendo vari incarichi, tra i quali il comando della base lunare e degli Skydiver, e poi amico del comandante Straker ed intreccer\u00e0 una breve relazione con il colonnello Virginia Lake.\nNell'episodio \"Uccidete Straker\" subisce un lavaggio del cervello da parte di un UFO durante una missione di rientro e gli viene imposto un impulso molto forte (uccidere Straker) che porter\u00e0 i due quasi alla morte. Dopo la perizia psichiatrica Foster viene dichiarato \"finito\" e Straker tenter\u00e0 di ucciderlo per verificare se aveva ancora tracce dell'impulso; Paul, per\u00f2, si rifiuta di eliminare il suo superiore perch\u00e9 non ha pi\u00f9 l'impulso e qui finisce l'incubo."}
{"id": "5021304", "revid": "767487", "url": "https://it.wikipedia.org/wiki?curid=5021304", "title": "The First Born (film 1921)", "text": "The First Born \u00e8 un film muto del 1921 diretto da Colin Campbell.\nTrama.\nIl barcaiolo Chan Wang \u00e8 costretto a sposare Chan Lee perch\u00e9 Loey Tsing, la fanciulla di cui \u00e8 innamorato, \u00e8 stata venduta a Kuey Lar, un ricco mercante di San Francisco. Dal matrimonio, nasce un bambino. A San Francisco, Wang rivede l'ex fidanzata, suscitando la gelosia di Lar che attira a casa sua Chan Lee e il figlio. Il piccolo cade da una finestra, restando ucciso. Per vendicare la morte del bambino, Wang uccide Lar. Insieme a Loey Tsing, il barcaiolo torna nella sua terra natia.\nProduzione.\nIl film fu prodotto dalla Hayakawa Feature Play Company.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche degli Stati Uniti il 30 gennaio 1921.\nCopia delle pellicola viene conservata negli archivi del National Film and Television Archive of the British Film Institute."}
{"id": "5021307", "revid": "287204", "url": "https://it.wikipedia.org/wiki?curid=5021307", "title": "Women's Flat Track Derby Association Division 1", "text": "La Women's Flat Track Derby Association Division 1 (WFTDA Division 1) \u00e8 il massimo livello di gioco nel roller derby femminile a pista piana.\nOrganizzazione.\nLa division consiste delle 40 leghe membro della Women's Flat Track Derby Association col ranking pi\u00f9 elevato; i ranking sono fissati all'inizio di ogni anno, in base alla performance ottenuta nell'anno precedente.\nStoricamente, la WFTDA operava su quattro regioni: East, North Central, South Central e West. All'inizio del 2013, queste furono ridivise in tre division, ognuna operativa a livello mondiale. Tuttavia, prevedendo una continua crescita del numero di membri, la WFTDA stabil\u00ec che i futuri sviluppi avrebbero probabilmente incluso nuove strutture regionali accanto al sistema divisionale.\nI teams in Division 1 gareggiano in bout durante l'anno, al fine di qualificarsi per uno dei quattro Playoff di Division 1.\nLeghe membro.\nL'elenco delle leghe di Division 1 per il 2014 fu annunciato il 9 dicembre 2013, in base al ranking globale al 30 novembre 2013. Le leghe di Division 1 provengono in prevalenza dagli Stati Uniti, ma anche da Australia, Canada e Regno Unito.\nEx membri.\nOtto team originariamente membri della Division 1 sono scesi in Division 2 alla fine della stagione 2013.\nPlayoff di Division 1.\nI team nella Division 1 gareggiano in bout durante l'anno, al fine di qualificarsi per uno dei quattro playoff di Division 1. Ogni Playoff include dieci teams. Tuttavia, i team di Division 1 non hanno un posto garantito ai playoff, dal momento che i team nelle division pi\u00f9 basse possono qualificarsi raggiungendo uno dei primo 40 posti ella classifica WFTDA. In pi\u00f9, i team che non giocano un numero minimo di bout ufficiali non hanno il permesso di competere ai Playoff, con i team di Division 1 che devono giocare almeno 4 bouts riconosciuti da WFTDA tra la fine del campionato precedente e il 30 giugno dell'anno in corso (almeno 3 contro altri team di Division 1).\nPlayoff 2013.\nI quattro tornei dei playoff 2013 sono stati giocati tutti negli Stati Uniti. I tre team meglio classificati di ogni playoff si sono qualificati per il WFTDA Championship, e le London Rollergirls sono state il primo team non statunitense a ottenere questo risultato. Le Oly Rollers, che al 30 giugno 2013 erano terze assolute, hanno deciso di non competere nel numero minimo di bout ufficiali, ben sapendo che in questo modo avrebbero perso il diritto a disputare i playoff. Oly rimane un membro della WFTDA e si potr\u00e0 qualificare per i playoff 2014 se rispetter\u00e0 i requisiti."}
{"id": "5021311", "revid": "767487", "url": "https://it.wikipedia.org/wiki?curid=5021311", "title": "Black Roses (film 1921)", "text": "Black Roses \u00e8 un film muto del 1921 diretto da Colin Campbell\nTrama.\nYoda, un architetto giapponese, accetta un lavoro come giardiniere nella tenuta di Benson Burleigh, un ex criminale. Ma \"Monocle\" Harry, Blanche De Vore e Wong Fu, membri della vecchia banda, uccidono Burleigh, incolpando del delitto Yoda, di cui rapiscono la moglie Blossom. In prigione, un ex membro della banda che era stato tradito da Blanche, aiuta Yoda a fuggire. Riapparendo come un nobile, Yoda si finge alla ricerca di una ragazza giapponese che possa impersonare la figlia di un ricco mercante e i rapitori lo portano nel covo dove si trova Blossom. L\u00ec, Yoda inchioda i criminali facendoli confessare di essere loro gli assassini e riuscendo cos\u00ec a farsi scagionare.\nProduzione.\nIl film fu prodotto dalla Hayakawa Feature Play Company.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 22 maggio 1921. In Francia, con il titolo \"Les Roses noires\", fu distribuito il 9 febbraio 1923."}
{"id": "5021325", "revid": "767487", "url": "https://it.wikipedia.org/wiki?curid=5021325", "title": "Shame (film 1921)", "text": "Shame \u00e8 un film muto del 1921 diretto da Emmett J. Flynn.\nTrama.\nA Shanghai, rimasto vedovo, William Fielding \u00e8 aiutato da Li Clung, il fedele segretario, che si prende cura anche di David, il bambino di Fielding, affidandolo alle cura di una giovane cinese. Della ragazza \u00e8 innamorato Foo Chang, un commerciante, che, persuaso che il piccolo sia suo figlio, uccide per gelosia Fielding. Li Clung porta allora il piccolo David a San Francisco, da suo nonno, dove il ragazzo cresce, ereditando i beni di suo padre.\nOrmai adulto, David si sposa. Foo Chang vuole coinvolgere nei suoi traffici illeciti anche David e gli rivela che sua madre \u00e8 una cinese e che lui \u00e8 un mezzo sangue. Senza chiedere conferma della cosa a Li Clung, David parte da San Francisco alla volta dell'Alaska. Viene seguito dalla moglie e dal fedele Li. In Alaska, Li Clung uccide Foo Chang e poi spiega a David che sua madre era una bianca, non una cinese. David ora pu\u00f2 tornare a casa insieme alla moglie e a Li Clung.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche degli Stati Uniti il 31 luglio 1921.\nNon si conoscono copie esistenti della pellicola che si ritiene presumibilmente perduta."}
{"id": "5021326", "revid": "380654", "url": "https://it.wikipedia.org/wiki?curid=5021326", "title": "Nonno cattivo", "text": ""}
{"id": "5021327", "revid": "71433", "url": "https://it.wikipedia.org/wiki?curid=5021327", "title": "L'eroe (fumetto)", "text": " L'eroe \u00e8 un fumetto scritto e disegnato da David Rub\u00edn, al centro del quale vi \u00e8 la figura mitica di Ercole e delle sue fatiche, riviste in chiave moderna e con grandi contaminazioni del genere del fumetto d'azione supereroico . \nSerie composta da due volumi, pubblicati in Spagna da Astiberri, in Italia \u00e8 stato importato dalla casa editrice Tunu\u00e9.\nTrama.\nIl giovane Eracle \u00e8, per volere del fato, sottomesso alla capricciosa e crudele volont\u00e0 del tiranno Aristeo che - d'accordo con la vendicativa Era, regina degli dei - gli commissiona sfide impossibili nel tentativo di causarne la morte. Nonostante le ardue prove, Eracle riesce comunque nelle imprese divenendo l'eroe pi\u00f9 amato e conosciuto di tutta la Grecia. La fama, la stima del paese e l'aiuto di amici fidati quali Teseo o la dea Artemide non riescono tuttavia a scacciare dalla mente dell'eroe l'idea di essere una semplice marionetta nelle mani di Aristeo e uno schiavo cui \u00e8 impossibile ribellarsi.\nAccoglienza.\nL'opera \u00e8 stata ben accolta dalla critica e dalla comunit\u00e0 artistica dei fumettisti: l'artista Paco Roca ne esalta in particolare il colore, dall'impatto immediato, e l'originalit\u00e0 della rivisitazione del mito in chiave moderna, alternativa. Mentre la Repubblica XL ne svela il palese omaggio al mito di Superman e l'ironia che caratterizza il \"gran libro di mitologia contemporanea\". Breve e pi\u00f9 vivace, invece la definizione che ne d\u00e0 Alessandro Treviani in un trafiletto de Il corriere della sera, definendo l'eroe \"un ragazzino pompato dai media, che ascolta l'iPod tra una fatica e l'altra\".\nIl secondo volume si apre con la prefazione di Craig Thompson che, innanzitutto, loda la grande originalit\u00e0 di Rub\u00ecn, capace di usare il mezzo espressivo dei supereroi evitando per\u00f2 le pecche che hanno finito per atrofizzare il genere, e la sua capacit\u00e0 di disegnare un grande fumetto ricco di riferimenti - come quello di Frank Miller e del suo \"Dark Night\" riscontrabile nella versione stanca e sbattuta di Eracle degli ultimi capitoli - senza tuttavia annoiare il lettore inesperto. Secondo Thompson \"L'eroe\" \u00e8 nutrito da una folta schiera di rimandi alla cultura popolare dei graffiti, del rock'n'roll, ma anche \"del disegno del maestro underground Max e dell'impressionante potenza del \"Guernica\" di Picasso.\nCitazioni.\nL'opera, come si evince dal prologo del primo volume, \u00e8 dedicata al fumettista Jack Kirby. Inoltre nel fumetto \u00e8 possibile rintracciare molte altre citazioni del mondo d'azione dei supereroi dell'universo DC: negli ultimi capitoli Eracle si confronta apertamente con la figura di Superman, mentre nelle tavole precedenti si scorge Euristeo bambino giocare con le action figures dei suddetti supereroi mentre le Amazzoni, oltre all'influenza supereroistica, hanno nel proprio design delle caratteristiche \"cosplay\"."}
{"id": "5021328", "revid": "71433", "url": "https://it.wikipedia.org/wiki?curid=5021328", "title": "L'eroe", "text": ""}
{"id": "5021329", "revid": "1543377", "url": "https://it.wikipedia.org/wiki?curid=5021329", "title": "Multivigenza", "text": "Multivigenza \u00e8 la caratteristica di un sistema di consultazione delle leggi che permette di ricercare una legge e visualizzarne il testo nella formulazione valida alla data scelta dall'utente per la ricerca.\nQuindi sono possibili tre scenari di ricerca :"}
{"id": "5021331", "revid": "767487", "url": "https://it.wikipedia.org/wiki?curid=5021331", "title": "Al-Rabadha", "text": "al-Rabadha () \u00e8 un'antica cittadina storica, situata a est della citt\u00e0 di Medina, nel Governatorato di al-\u1e24in\u0101kiyya (attuale Arabia Saudita), da cui dista circa 170 km. \nStazione di sosta delle antiche carovane, si trova sul tragitto che porta dall'Iraq alla Mecca."}
{"id": "5021334", "revid": "1714743", "url": "https://it.wikipedia.org/wiki?curid=5021334", "title": "Ludovico II di Turingia", "text": "Biografia.\nMembro della dinastia dei Ludovingi, fondata da Luigi il Barbuto (\"Ludwig der B\u00e4rtige\") nel 1031 e succeduta alla precedente dinastia dei Winzenburgi, era figlio di Ludovico I di Turingia e di Edvige di Gudensberg. Spos\u00f2 Giuditta \"Jutta\" di Svevia, sorellastra dell'imperatore Federico I Barbarossa, che gli diede due figli, Ludovico III ed Ermanno I.\nDurante il regno di Ludovico II la bassa nobilt\u00e0 turingia spesso abusava e tirannizzava la popolazione. Ludovico cominci\u00f2 ad intervenire ai danni della corruzione e degli abusi, guadagnandosi il soprannome di \"Ludovico il Ferrato\" (). Secondo una leggenda scritta dal cronachista Johannes Rothe nel 1421, Ludovico stava passeggiando di notte sotto travestimento e trov\u00f2 riparo presso l'abitazione di un fabbro a Ruhla. Il fabbro espresse la sua collera nei riguardi della nobilt\u00e0 e Ludovico fu mosso a commozione nell'apprendere la verit\u00e0. Sempre secondo la leggenda, Ludovico avrebbe arrestato i baroni corrotti e li avrebbe legati ad un aratro al posto degli animali da soma, forzandoli ad arare un campo.\nIl castello di Wartburg fu notevolmente espanso sotto la direzione di Ludovico. Nel 1184 fece costruire la rocca di Creuzburg.\nI Ludovingi erano storicamente in ottimi rapporti con gli Hohenstaufen, cos\u00ec come Ludovico era amico dell'illustre cognato, il Barbarossa, divenuto imperatore nel 1155. Combatterono insieme il ribelle Enrico il Leone. Nel 1170 Ludovico e il Barbarossa partirono per una breve spedizione in Polonia. Appena rientrato si ammal\u00f2 e dopo una lunga malattia mor\u00ec il 14 ottobre 1172 nel castello di Neuenburg, a Freyburg. Come tutti i langravi turingi, fu sepolto nel monastero di Reinhardsbrunn, a Friedrichroda.\nFamiglia e figli.\nSpos\u00f2 Giuditta \"Jutta\" di Svevia, sorellastra dell'imperatore Federico I Barbarossa. Essi ebbero due figli:"}
{"id": "5021335", "revid": "287204", "url": "https://it.wikipedia.org/wiki?curid=5021335", "title": "Miqdad ibn Aswad", "text": "Ricordato dagli sciiti come uno dei quattro musulmani pi\u00f9 intimi di 'Ali ibn Abi Talib e come un perfetto esempio di fedele, fu tra gli Emigranti che non concessero nel 632 la \"bay\u02bfa\" ad Ab\u016b Bakr dopo la sua acclamazione nella Saq\u012bfa dei Ban\u016b S\u0101\u02bfida.\nOrigine.\nMiqd\u0101d apparteneva alla trib\u00f9 araba dei Bahr\u0101\u02be, da cui si era dovuto allontanare per gravi avvenimenti di sangue che l'avevano visto protagonista. Si trasfer\u00ec a vivere alla Mecca, dove divenne un \"\u1e25al\u012bf\" (alleato) dei Ban\u016b Zuhra, dopo essere stato adottato da al-Aswad b. \u02bfAbd Yagh\u016bth al-Zuhr\u012b, tanto che la popolazione prese a chiamarlo Miqd\u0101d ibn Aswad al-Kind\u012b () e poi, dal nome del padre, Miqd\u0101d b. [\u02bfAmr] Tha\u02bflaba.\nDivenne musulmano all'et\u00e0 di 24 anni, mantenendo segreta la sua adesione alla religione predicata da Maometto.\nFedelt\u00e0 all'Islam.\nQuando gli fu indicato di compiere l'Egira, Miqd\u0101d ibn Aswad al-Kind\u012b aveva gi\u00e0 partecipato col suo amico \u02bfAbd All\u0101h b. Mas\u02bf\u016bd alla Piccola Egira in Abissinia.&lt;br&gt;\nAffratellato con Jabr b. \u02bfAt\u012bq, si leg\u00f2 ad \u02bfAl\u012b b, Ab\u012b \u1e6c\u0101lib ed era assai devoto al Profeta Maometto. Dette dimostrazione della sua lealt\u00e0 al Profeta prima della battaglia di Badr, quando afferm\u00f2: \"Apostolo di All\u0101h, vai e ubbidisci al comando di All\u0101h! Noi ti sosterremo! Per All\u0101h, vogliamo dire come si dice che gli Ebrei abbiano detto al loro profeta: Tu e il tuo Signore, andate e combattete! Noi resteremo qui con te! Noi diciamo: Tu e il tuo Signore, andate e combattete, noi ti sosterremo!\"\nEra uno dei pochi cavalieri delle forze musulmane e un provetto arciere, al pari di Sa\u02bfd b. Ab\u012b Waqq\u0101\u1e63 e di Zayd b. \u1e24\u0101ritha, tanto da ricoprire ruoli di comando sotto l'U\u1e25ud e nella Ghazwat al-Gh\u0101ba, in cui guid\u00f2 la cavalleria musulmana.&lt;br&gt;\nPrese parte alle operazioni di conquista della Siria, specialmente a \u1e24im\u1e63. Miqd\u0101d oper\u00f2 agli ordini di \u02bfAnr b. al-\u02bf\u0100\u1e63 in Egitto e conquist\u00f2 il porto di Damietta (Dumy\u0101\u1e6d). Una delle sue ultime partecipazioni lo vide impegnato nel 649 in un'incursione contro l'isola di Cipro, quando governatore di Siria era Mu\u02bf\u0101wiya b. Ab\u012b Sufy\u0101n.\nDi Miqd\u0101d ibn Aswad al-Kind\u012b - che aveva sposato la cugina del Profeta, \u1e0cib\u0101\u02bfa bt. al-Zubayr b. \u02bfAbd al-Mu\u1e6d\u1e6dalib, da cui ebbe la figlia Kar\u012bma - Maometto una volta disse: \u201cAll\u0101h mi ha ordinato di amare quattro (persone), e m'ha detto che Egli stesso le ama. Le persone sono \u02bfAl\u012b b. Ab\u012b \u1e6c\u0101lib, Miqd\u0101d, Ab\u016b Dharr al-Ghif\u0101r\u012b e Salm\u0101n al-F\u0101rs\u012b\u201d.\nVisse il resto della sua vita a Medina. Nella sua propriet\u00e0 di al-Juruf, vicino alla capitale califfale, mor\u00ec neppure settantenne. Fu inumato nel Baq\u012b\u02bf al-Gharqad"}
{"id": "5021336", "revid": "767487", "url": "https://it.wikipedia.org/wiki?curid=5021336", "title": "Ottocaro III di Stiria", "text": "Biografia.\nOttocaro, figlio di Leopoldo \"il Forte\" di Stiria e di Sofia di Baviera, figlia di Enrico IX, duca di Baviera della dinastia Welfen, ebbe un ruolo importante nella crescita della Stiria, annettendo ed ereditando diversi territori: eredit\u00f2, dalla linea dei Marburg dei conti di Sponheim, la Bassa Stiria; da uno zio, ultimo conte di Formbach, eredita la contea di Pitten, nella attuale Bassa Austria, ma che rimase in Stiria fino al XVI secolo. Erigendo strade e un ospedale nella zona, fond\u00f2, di fatto, Spital am Semmering. Colonizz\u00f2 i fiumi Traisen e G\u00f6lsen. Inoltre durante il suo governo Graz divenne sempre di pi\u00f9 il centro amministrativo della Stiria. Egli fond\u00f2 inoltre la certosa di Seitz.\nDopo la seconda Crociata, accolse molti affaristi e artisti bizantini nelle terre di Stiria. Nel 1151 Barbarossa, suo cugino da parte di madre, gli nega la marca di Verona assegnandola al suo fedelissimo Ermanno III di Baden.\nMor\u00ec a causa della lebbra e venne sepolto nell'abbazia di Rein. Gli succedette Ottocaro IV, ultimo della dinastia degli Ottocari. Sotto Ottocaro IV la Stiria sar\u00e0 elevata da margraviato a ducato.\nMatrimonio e figli.\nOttocaro spos\u00f2 Cunigonda di Chamb-Vohburg, figlia del margravio bavarese Diepoldo III di Vohburg e cognata dell'Imperatore Federico Barbarossa. Essi ebbero:"}
{"id": "5021340", "revid": "247222", "url": "https://it.wikipedia.org/wiki?curid=5021340", "title": "Salsa Rosa (programma televisivo)", "text": ""}
{"id": "5021342", "revid": "1305772", "url": "https://it.wikipedia.org/wiki?curid=5021342", "title": "Istra (disambigua)", "text": ""}
{"id": "5021358", "revid": "767487", "url": "https://it.wikipedia.org/wiki?curid=5021358", "title": "Mike Hartenstine", "text": " Al college ha giocato a football alla Pennsylvania State University, venendo premiato unanimemente come All-American.\nCarriera.\nHartenstine fu scelto nel corso del secondo giro (31\u00ba assoluto) del Draft NFL 1975. Vi gioc\u00f2 per quasi tutta la carriera fino al 1986, contribuendo alla vittoria del Super Bowl XX nel 1985 contro i New England Patriots. Si ritir\u00f2 dopo avere militato nel 1987 tra le file dei Minnesota Vikings."}
{"id": "5021362", "revid": "19933", "url": "https://it.wikipedia.org/wiki?curid=5021362", "title": "Giubba Blu", "text": ""}
{"id": "5021364", "revid": "19933", "url": "https://it.wikipedia.org/wiki?curid=5021364", "title": "Giubba Rossa (capo indiano)", "text": ""}
{"id": "5021373", "revid": "547034", "url": "https://it.wikipedia.org/wiki?curid=5021373", "title": "Other Worlds Other Sounds", "text": "Other Worlds Other Sounds \u00e8 un album space age pop del compositore e direttore d'orchestra Juan Garc\u00eda Esquivel, pubblicato con il nome Esquivel and his Orchestra dalla RCA Victor nel 1958 con numero di catalogo LPM-1753 (versione mono) e LSP-1753 (versione stereo)."}
{"id": "5021384", "revid": "39884", "url": "https://it.wikipedia.org/wiki?curid=5021384", "title": "Amerino Cagnoni", "text": ""}
{"id": "5021385", "revid": "39884", "url": "https://it.wikipedia.org/wiki?curid=5021385", "title": "Bartolomeo da Cremona", "text": ""}
{"id": "5021386", "revid": "39884", "url": "https://it.wikipedia.org/wiki?curid=5021386", "title": "Gerolamo Bartolomeo Gadio", "text": ""}
{"id": "5021387", "revid": "39884", "url": "https://it.wikipedia.org/wiki?curid=5021387", "title": "Ateneo Nuovo", "text": ""}
{"id": "5021394", "revid": "66646103", "url": "https://it.wikipedia.org/wiki?curid=5021394", "title": "Stalingrado d'Italia (Ortona)", "text": ""}
{"id": "5021395", "revid": "144796", "url": "https://it.wikipedia.org/wiki?curid=5021395", "title": "Karl Friedrich Hieronymus von M\u00fcnchhausen", "text": ""}
{"id": "5021399", "revid": "66646282", "url": "https://it.wikipedia.org/wiki?curid=5021399", "title": "Monocultura", "text": ""}
{"id": "5021400", "revid": "1963073", "url": "https://it.wikipedia.org/wiki?curid=5021400", "title": "Cattedrale della Dormizione della Madre di Dio (Sebenico)", "text": "La cattedrale della Dormizione (in serbo:\"\u0421\u0430\u0431\u043e\u0440\u043d\u0430 \u0446\u0440\u043a\u0432\u0430 \u0423\u0441\u043f\u0435\u045a\u0430 \u041f\u0440\u0435\u0441\u0432\u0435\u0442\u0435 \u0411\u043e\u0433\u043e\u0440\u043e\u0434\u0438\u0446\u0435\") si trova a Sebenico, in Croazia, ed \u00e8 la cattedrale ortodossa dell'eparchia di Dalmazia.\nStoria.\nA Sebenico, fin dal Medioevo, risiedeva una ricca colonia di ortodossi greci e serbi, concentrati nel sobborgo di Varos. Nel 1600, in seguito alla decisione del 1569 da parte del senato veneziano di permettere agli ortodossi greci di risiedere all'interno delle mura della citt\u00e0 di Sebenico, la comunit\u00e0 ortodossa greca edific\u00f2 la chiesa di San Giuliano. Gli ortodossi serbi residenti nel sobborgo Varos decisero quindi di edificare un'altra chiesa dedicata alla Santa Croce. Questa chiesa rimase in funzione fino al XVIII secolo, quando fu costruita una chiesa di maggiori dimensioni dedicata all'Ascensione del Signore, nel 1778.\nNel 1810 gli ortodossi serbi acquistarono un'ulteriore chiesa a Sebenico, dedicata alla Dormizione della Madre di Dio, che divenne poi cattedrale sostituendo la chiesa dell'Ascensione come edificio di culto principale per la comunit\u00e0 serba locale. La chiesa fu dotata di un'iconostasi nel 1827 ed arricchita di dipinti bizantini di varie epoche, dal XV al XIX secolo, cos\u00ec come un ricco tesoro di oggetti liturgici e manoscritti."}
{"id": "5021401", "revid": "880827", "url": "https://it.wikipedia.org/wiki?curid=5021401", "title": "Cattedrale dell'Assunzione della Vergine (Sebenico)", "text": ""}
{"id": "5021402", "revid": "880827", "url": "https://it.wikipedia.org/wiki?curid=5021402", "title": "Cattedrale della Dormizione di Maria (Varna)", "text": ""}
{"id": "5021403", "revid": "619191", "url": "https://it.wikipedia.org/wiki?curid=5021403", "title": "Prendi il mondo e vai", "text": ""}
{"id": "5021404", "revid": "226458", "url": "https://it.wikipedia.org/wiki?curid=5021404", "title": "Consiglio Privato dell'Hannover", "text": "Il Consiglio Privato dell'Hannover gi\u00e0 prima di Brunswick-L\u00fcneburg, era la branca amministrativa e governativa dell'Hannover elettorale e poi reale. I suoi membri avevano il titolo di \"ministri\" e spesso controllavano indirettamente anche le altre branche del governo, ad eccezione dell'assetto militare che solitamente era sottoposto al diretto controllo dell'elettore. Almeno un ministro si trovava sempre con l'elettore a Londra tra il 1714 ed il 1837 come capo della \"German Chancery\".\nSfondo storico.\nIl Consiglio Privato ottenne rilevanza quando Giorgio Luigi divenne re di Gran Bretagna ed Irlanda nel 1714, lasciando l'amministrazione dell'Hannover ad un suo fidato. A quel tempo, il Consiglio Privato era molto potente, specialmente dopo l'ascesa di Giorgio III, che non si rec\u00f2 mai personalmente nell'Hannover lasciando un reggente al suo posto. Dopo il 1813, Adolfo, duca di Cambridge, venne definitivamente proclamato governatore dell'Hannover (poi promosso a governatore generale nel 1816, e vicer\u00e9 nel 1831), ponendo cos\u00ec fine alla relativa autonomia del Consiglio Privato. Con l'ascesa di Ernesto Augusto nel 1837 al trono dell'Hannover come monarca, ebbe fine l'unione dinastica tra Gran Bretagna ed Hannover ed il Consiglio Privato torn\u00f2 alla sua funzione precedente al 1714, ovvero di consiglio al re.\nPrimi ministri del Consiglio Privato.\nMentre tecnicamente tutti i ministri del consiglio avevano egual rango, venne nominato un capo con il proposito di convocare, aprire e chiudere i vari incontri dei ministri stessi. Col tempo questa figura divenne sempre pi\u00f9 rilevante ed il titolo divenne sinonimo di Primo Ministro. Tra i primi ministri citiamo:"}
{"id": "5021406", "revid": "287204", "url": "https://it.wikipedia.org/wiki?curid=5021406", "title": "Chiesa dell'Assunzione di Maria", "text": ""}
{"id": "5021408", "revid": "729019", "url": "https://it.wikipedia.org/wiki?curid=5021408", "title": "Battaglia di Fort Ligonier", "text": "La battaglia di Fort Ligonier (nota anche come battaglia di Loyalhanna o battaglia di Loyal Hannon) fu un conflitto della guerra franco-indiana. Il 12 ottobre 1758 francesi ed indiani partiti dal vicino Fort Duquesne furono respinti mentre attaccavano l'avamposto britannico di Fort Ligonier, allora in costruzione.\nContesto storico.\nDopo il fallimento britannico della conquista di Fort Duquesne con la disastrosa spedizione Braddock all'inizio della guerra franco-indiana, nel 1758 i britannici organizzarono una seconda spedizione guidata da John Forbes per conquistare la fortezza da cui francesi ed indiani organizzavano razzie nei confronti degli insediamenti inglesi di confine. La spedizione costru\u00ec una strada attraverso i monti Allegani fino ad un punto noto come Loyal Hannon (nei pressi dell'odierna Loyalhanna Township (Pennsylvania)) all'inizio di settembre. Il gruppo di Forbes, circa 1500 uomini comandati da Henry Bouquet, iniziarono la costruzione di Fort Ligonier con l'obiettivo di fermarvisi per l'inverno. Furono soggetti a continui attacchi franco-indiani in partenza da Fort Duquesne.\nPer rispondere a queste razzie Bouquet autorizz\u00f2 James Grant a guidare 750 uomini in ricognizione a Duquesne. Grant, apparentemente in cerca di gloria e di una rapida vittoria, tent\u00f2 di conquistare il forte il 14 settembre. Il comandante di Duquesne, Fran\u00e7ois-Marie Le Marchand de Lignery, gli tese una trappola che port\u00f2 alla cattura di Grant ed alla morte o al ferimento di circa la met\u00e0 dei suoi uomini. Lignery, a corto di provviste e la cui linea di rifornimento era stata tagliata dalla conquista di Fort Frontenac, ordin\u00f2 di attaccare la postazione inglese nella speranza di indebolire l'avanzata britannica e conquistare alcune scorte. Lignery mand\u00f2 quasi l'intera guarnigione, 440 marinai e 150 indiani Delaware comandati da Charles Phillip Aubry (e non \"De Vitri\" come scritto nei resoconti inglesi).\nBattaglia.\nIl comando a Ligonier era temporaneamente assegnato al colonnello provinciale della Pennsylvania James Burd, che Bouquet aveva lasciato al comando mentre visitava un altro avamposto sulla rotta dell'esercito. Fuori dalla fortezza aveva disposto degli uomini per difendere le scorte e gli animali della spedizione al pascolo, circa 2,5\u00a0km dalla fortezza. Le guardie, sparse, furono attaccate da francesi ed indiani. Quando il rumore degli spari giunse alla fortezza il colonnello Burd mand\u00f2 il battaglione del Maryland, circa 200 milizie, verso il pascolo. Gli inglesi furono subito respinti nella fortezza dai numerosi francesi. L'intera guarnigione, circa 2000 uomini, era ormai armata. Burd mand\u00f2 senza successo il 1\u00ba battaglione della Pennsylvania ad aiutare quelli del Maryland. Anche tre compagnie delle milizie della Carolina del Nord fecero parte di questo gruppo guidato dal maggiore Hugh Waddell.\nRespinti dall'artiglieria britannica, francesi ed indiani si ritirarono ed attesero il buio prima di attaccare di nuovo. Sembra che non si preoccuparono di bloccare la strada; Burd par\u00f2 dell'arrivo di uomini nel pomeriggio. Verso le 21:00 fu tentato un attacco ad una delle ridotte del forte, respinto dall'artiglieria. Francesi ed indiani rimasero nei pressi della fortezza per tutta la notte, sparando alle sentinelle, testando le difese ed uccidendo o catturando circa 200 cavalli prima di ritirarsi a Fort Duquesne.\nConseguenze.\nI francesi subirono poche perdite. Il superiore di Aubry, il generale Montcalm, parl\u00f2 di due morti e sette feriti, ma Burd disse di aver sepolto quattro francesi. Le perdite inglesi furono invece alte. I francesi dissero di aver preso 100 scalpi e sette prigionieri, mentre gli inglesi ammisero 12 morti, 18 feriti e 31 dispersi. Tre militi della Carolina del Nord furono uccisi nel combattimento. Il colonnello Bouquet non fu contento del comportamento dei suoi uomini in battaglia e scrisse a Forbes che lamentandosi del risultato dello scontro.\nI britannici continuarono a lavorare a Ligonier e, dopo l'arrivo del generale Forbes il 2 novembre, ripartirono in forze verso Fort Duquesne. Il 24 novembre Lignery distrusse Fort Duquesne e mand\u00f2 i propri uomini alle altre fortezze a nord ed a ovest.\nFort Ligonier continu\u00f2 a venire utilizzato durante la guerra di Pontiac, dopodich\u00e9 fu abbandonato. Fu ricostruito ed il sito \u00e8 oggi inserito nei National Register of Historic Places."}
{"id": "5021411", "revid": "19933", "url": "https://it.wikipedia.org/wiki?curid=5021411", "title": "Battaglia di Loyalhanna", "text": ""}
{"id": "5021413", "revid": "19933", "url": "https://it.wikipedia.org/wiki?curid=5021413", "title": "Battaglia di Loyal Hannon", "text": ""}
{"id": "5021417", "revid": "228587", "url": "https://it.wikipedia.org/wiki?curid=5021417", "title": "Levin Adolph von Hake", "text": "Biografia.\nProveniente da una nobile famiglia dell'Hannover, studi\u00f2 giurisprudenza e gi\u00e0 dal 1729, per le sue apprezzate doti oratorie, venne chiamato a stendere il necrologio di Nicolaus Hieronymus Gundling. Il 4 maggio 1740 venne promosso giudice e diresse la corte di appello di Celle.\nIl 26 febbraio 1741 spos\u00f2 Sophie Renate Alvensleben avendone un figlio, il futuro generale Adolph Christian. Nel 1754 venne accolto nel Consiglio Privato dell'Hannover sotto la reggenza di Giorgio II. Dopo la Guerra dei Sette anni, nel 1770 venne nominato primo ministro del consiglio privato e successore di Gerlach Adolph von M\u00fcnchhausen, ma mor\u00ec l'anno successivo a 63 anni."}
{"id": "5021419", "revid": "1543377", "url": "https://it.wikipedia.org/wiki?curid=5021419", "title": "Philip Radice", "text": "Autore e insegnante di discipline teatrali, \u00e8 fondatore e direttore dell'Atelier Teatro Fisico Philip Radice e P.A.U.T. - Performing Arts University Torino, portando per la prima volta in Italia una scuola di teatro fisico e un programma completo e personalizzabile per la formazione professionale di arti performative\nBiografia.\nNato il 6 novembre in Colorado a Colorado Springs, ha studiato con C.Caux (ex docente all\"'\u00c9cole Internationale de Mimodrame de Paris Marcel Marceau\" di Marcel Marceau), allievo di L.Pitt (San Francisco, California) e della \"Dell'Arte International School of Physical Theatre\" (Blue Lake, California).\nSi trasferisce a Parigi nel gennaio del 1980 per frequentare la Scuola Internazionale di Teatro Jacques Lecoq di Jacques Lecoq dove si diploma nel 1982 e nel 1984 arriva a Torino, dove si stabilisce. \nNel 1985 \u00e8 stato uno dei fondatori della \"Dizziacs Theatre Company\" con cui ha fatto diverse tourn\u00e9e in Europa. Nel 1995 ha fondato a Torino la prima scuola artistica di Teatro Fisico, avvalendosi del metodo pedagogico di Jacques Lecoq, l'Atelier Teatro Fisico Philip Radice dove nel 2003 ha istituito la P.A.U.T. - Performing Arts University Torino, la prima universit\u00e0 di arti performative, dov'\u00e8 direttore e anche insegnante, con la quale ha portato per la prima volta in Italia un insegnamento e un'organizzazione formativa e creativa innovativa che si discosta da quello convenzionale proposto dalle accademie e un programma completo e personalizzabile per la formazione professionale nel campo delle arti performative, dando un significativo contributo artistico e culturale.\nHa lavorato come consulente artistico, regista e insegnante in Francia, Spagna, Gran Bretagna, Danimarca, Norvegia, Svizzera, Italia, Stati Uniti con scuole come l\"'Accademia de Arte Dramatico de Valladolid\", la \"Escuela Teatro Elfo\" (Madrid), la \"Mountview Theatre School\" (Londra), la \"Statens Teaterogskole\" (Oslo) e ha studiato e lavorato con rinomati artisti quali Pierre Byland, Jango Edwards, Peter Ercolano, Petru Vutcarau, Antonio Fava, Rafe Chase e Arturo Brachetti.\nHa pubblicato un manuale per animatori e insegnanti sull'arte del teatro \"Improvvisiamo con spontaneit\u00e0\" (Elledici)."}
{"id": "5021426", "revid": "96758", "url": "https://it.wikipedia.org/wiki?curid=5021426", "title": "Athletic Club de Madrid 1926-1927", "text": "Questa voce raccoglie le informazioni riguardanti l'Athletic Club de Madrid, antico nome del \"Club Atl\u00e9tico de Madrid\", nelle competizioni ufficiali della stagione 1926-1927.\nStagione.\nNella stagione 1926-1927 i \"colchoneros\" terminano il campionato Regional de Madrid al secondo posto, a sette punti dal Real Madrid. In Coppa del Re l'Atl\u00e9tico Madrid fu invece eliminato nella fase a gironi."}
{"id": "5021433", "revid": "76963", "url": "https://it.wikipedia.org/wiki?curid=5021433", "title": "Carlo Pianzola", "text": "Carriera.\nHa frequentato il collegio Maria Luigia di Parma ed avendo ottime qualit\u00e0 sportive ha esordito come attaccante nel Parma il 25 settembre 1927 nella partita Parma-Comense (2-0) realizzando la seconda rete. Nelle sei stagioni successive, tre in Divisione Nord e tre nella nuova Serie B, ha segnato solo in campionato 31 reti in 52 partite. All'et\u00e0 di 18 anni avrebbe dovuto continuare la sua carriera nelle file del Bologna calcio ma suo padre (Giusto Pianzola), lo mandava all'Accademia militare di Modena e cos\u00ec terminava una brillante carriera nel mondo del pallone. In Accademia si distinse comunque negli sport che ivi si praticavano e soprattutto nella scherma. Ultimato il secondo anno di Accademia frequent\u00f2 il corso di equitazione a Pinerolo e a Tor di Quinto (Roma) e, per i brillanti risultati ottenuti, fu nominato sotto-istruttore nella sezione del capitano Soliani a Pinerolo e del capitano Bonivento a Tor di Quinto. Ultimato questo incarico con successo, fu nominato Istruttore, ma non pot\u00e9 accettare l'incarico perch\u00e9, nel frattempo (1937), era stato scelto come ufficiale dei Corazzieri, guardie del Re. Partecip\u00f2 a Concorsi ippici nazionali e internazionali e fece parte anche del Centro Ippico sotto la guida di Lequio e Pralormo. Anche da corazziere continu\u00f2 a montare in concorsi ippici ottenendo dei buoni risultati ma dovette smettere quando ragioni di servizio gli impedirono di continuare. Nel frattempo giocava anche a Polo e smise solo quando part\u00ec volontario per la Jugoslavia per raggiungere il Reggimento Piemonte Reale, impegnato in Croazia. Dalla Croazia pass\u00f2 con il Reggimento in Francia e poi dalla Francia fu trasferito al Reggimento Motocorazzato Lucca. Dopo l'otto settembre e sciolto il Reggimento, and\u00f2 nel nord Italia, nell'appennino parmense, per formare una reparto armato. Partecip\u00f2 alla guerriglia partigiana contro i tedeschi. Pass\u00f2 a piedi le linee nemiche e giunse a Firenze al comando della V Armata e da Firenze fu accompagnato a Roma dove ebbe contatto con il Luogotenente e il S.I.M. assolvendo compiti specifici. Arriv\u00f2 a Roma liberata per una missione assegnata dal comandante della V Armata americana di cui era diventato Agente assegnato all'Office Strategic Service. Venne lanciato con il paracadute sull'appennino parmense come capo di una missione radio-trasmittente e poi fu a Parma il 25 aprile, giorno della liberazione. Il 26 aprile incontr\u00f2 il Principe Umberto II e il Ministro Casati, che erano arrivati a Parma in jeep, in prefettura e gli chiesero di andare insieme a Milano. Purtroppo non pot\u00e9 muoversi in quanto gli era stato affidato l'incarico di organizzare la nuova Questura di Parma. Seguendo per\u00f2 il volere del Luogotenente riusc\u00ec, dopo aver terminato il lavoro a Parma, a raggiungere Roma, dove venne nominato vicecomandante dei Corazzieri. Per i servizi resi in guerra ricevette tre medaglie al valore: d'Argento, la Bronze star e la Croce di Guerra. Il 13 giugno 1946 a seguito del referendum per Monarchia o Repubblica lasci\u00f2 l'esercito e pi\u00f9 tardi raggiunse il Re Umberto II in esilio ed ebbe modo di accompagnarlo nelle frequenti visite ai capi di stato e ai reali d'Europa. Fu vicino al Re Umberto II fino al momento del suo trapasso nella clinica di Ginevra (Svizzera), raccogliendone l'ultimo respiro. Venne nominato dal Sovrano prima Ufficiale di Ordinanza e poi Aiutante di Campo Onorario di sua Maest\u00e0. Ottenne inoltre la nomina a Cavaliere dell'Ordine di Malta, Grand Ufficiale dell'Ordine dei SS. Maurizio e Lazzaro, Senatore della Consulta del Regno e fu insegnito del titolo di Conte. Nella sua carriera occorre citare inoltre che \u00e8 stato starter ufficiale per il Jockey Club per le partenze negli ippodromi delle Capannelle (Roma), Agnano (Napoli), Firenze e Merano. \u00c8 stato presidente del G.I.P. (Gruppo Italiano Polo), consigliere della Federazione Internazionale di Polo e presidente onorario del Roma Polo Club."}
{"id": "5021434", "revid": "1573940", "url": "https://it.wikipedia.org/wiki?curid=5021434", "title": "Aedes annulipes", "text": "Aedes (Ochlerotatus) annulipes () \u00e8 un dittero appartenente alla famiglia Culicidae.\nDescrizione.\nRisulta morfologicamente distinguibile dalla affine \"Aedes (Ochlerotatus) cantans\" solo allo stadio di adulto, in base ai caratteri dell'apparato genitale maschile. Per una descrizione completa dei reperti italiani vedi Zamburlini R., 1996.\nBiologia.\nRiproduzione.\nPresenta generalmente un'unica generazione annuale con svernamento allo stadio di uovo. Per le popolazioni italiane il ciclo larvale si svolge dal mese di febbraio al mese di maggio; gli adulti sopravvivono fino a giugno inoltrato.\nGli stadi giovanili delle popolazioni italiane si sviluppano in freddi (temperatura dell'acqua da 5 a 15\u00a0\u00b0C) acquitrini semipermanenti interni ad ambienti boschivi umidi (Querco-carpineti e Saliceti), condivisi con gli altri culicidi \"Anopheles claviger\", \"Culiseta morsitans\", \"Aedes cantans\", \"Aedes cinereus\" e \"Aedes geminus\".\nDistribuzione e habitat.\n\u00c8 specie a distribuzione euroasiatica. In Europa risulta prevalentemente distribuita nelle regioni centro-settentrionali e orientali. In Italia risulta presente nella pianura veneto-friulana.\nInteresse sanitario.\n\u00c8 aggressiva per i mammiferi e per l'uomo; pu\u00f2 fungere da vettore del virus Tahyna e del virus della mixomatosi."}
{"id": "5021435", "revid": "597500", "url": "https://it.wikipedia.org/wiki?curid=5021435", "title": "European Glass Experience", "text": "EGE - European Glass Experience \u00e8 un progetto di celebrazione internazionale sull'arte del vetro contemporanea. Coordinato dal Comune di Venezia in collaborazione con il Consorzio Promovetro Murano ed il Museo del Vetro di Murano..\nIl Progetto.\nIl Progetto Ege \u00e8 stato ufficialmente avviato l'11 settembre 2013 a Venezia con una conferenza a Ca' Farsetti, sede del Municipio di Venezia. L'obiettivo \u00e8 valorizzare l'arte del vetro a livello europeo e promuovere le opere di giovani artisti locali ed internazionali. Nasce con lo scopo di rafforzare la produzione vetraria e migliorare il patrimonio artistico legato alla lavorazione del vetro internazionale. L'iniziativa coinvolge il Museo Finlandese del Vetro di Riihim\u00e4ki e la Fondazione Nazionale del Vetro di Segovia in Spagna. Con il ruolo di partner associati, lo Sm\u00e5lands Museum in Svezia, il Museo delle Vetrate di Cracovia in Polonia, e l'International Festival of Glass in Gran Bretagna.\nIl Progetto EGE ha ottenuto fondi dal Programma Cultura 2007-2013, e grazie ad esso Murano e Venezia, sono state poste al centro dell'attuale produzione vetraria artistica europea, favorendo il rilancio di questo settore produttivo, con il coinvolgimento di giovani talenti.\nEGE si propone di collegare le pratiche, in questo caso, legate all'arte contemporanea e promuovere il ruolo dell'artigianato del vetro come patrimonio culturale da salvaguardare. Il progetto ha durata di un anno, prevede la realizzazione di un'esposizione che avr\u00e0 luogo nei tre musei del vetro che vi partecipano. Sono previste due sezioni: la prima di 40 opere inedite, ma gi\u00e0 realizzate, la seconda di 20 opere scelte tra un totale di 80 bozzetti e realizzate dai maestri vetrai di Murano.\nLa mostra.\nLa mostra, curata da Uta Laur\u00e9n, ha avuto inizio presso il Museo finlandese Glass, a Riihim\u00e4ki in Finlandia, a marzo 2014. Successivamente \u00e8 proseguita alla Fundaci\u00f3n Centro Nacional del Vidrio, in Spagna, sotto la direzione di Paloma Pastor. Una terza mostra si \u00e8 svolta presso il Museo del Vetro di Marinha Grande in Portogallo, mentre l'ultima tappa si \u00e8 tenuta al Museo del Vetro a Murano, con la direzione di Chiara Squarcina dal 17 aprile al 7 giugno 2015. Sono previste collaborazioni con sedi aggiuntive, tra cui il Muzeum Witrazu, Stained Glass Museum, a Cracovia in Polonia, il Festival Internazionale del Vetro di Stourbridge in Inghilterra, La fabbrica di vetro in Boda Glasbruk, Svezia. Vi sono possibilit\u00e0 che coinvolga il Nord America e l'Asia.\nPer la riuscita di questa iniziativa sono stati selezionati quasi ottanta progetti e bozzetti dalla giuria di direttori di musei, curatori ed esperti di vetro, scoprendo una crescente generazione di giovani artisti del vetro provenienti da scuole di pensiero e culture differenti. I maestri artigiani di Murano, in collaborazione con Promovetro, hanno realizzato in vetro la selezione dei migliori bozzetti. Le opere selezionate sono state una risorsa per la pratica artistica europea attuale e un'identificazione del mondo antico e complesso del vetro con quello contemporaneo."}
{"id": "5021437", "revid": "1728", "url": "https://it.wikipedia.org/wiki?curid=5021437", "title": "Corpus nummorum italicorum", "text": ""}
{"id": "5021441", "revid": "1805885", "url": "https://it.wikipedia.org/wiki?curid=5021441", "title": "Il consigliere Krespel", "text": "Il consigliere Krespel (\"Rat Krespel\") \u00e8 un racconto di Ernst Theodor Amadeus Hoffmann facente parte della raccolta \"I Confratelli di Serapione\", pubblicata in quattro volumi tra il 1819 e il 1821.\nConsiderato uno dei capolavori dello scrittore, \"Il consigliere Krespel\" fonde sapientemente il tragico e l'eccentrico (\"Sonderling\") anticipando, nella figura del protagonista, alcuni aspetti dei successivi personaggi di Balzac.\nTrama.\nNella citt\u00e0 di H. il consigliere Krespel \u00e8 divenuto da tempo famoso per le sue stravaganze. Oltre che al proprio lavoro di giurista e diplomatico, il consigliere si dedica alla singolare attivit\u00e0 di acquistare antichi violini pregiati (che finiscono regolarmente smontati per studiarne la struttura interna) e di costruirne di propri, da lui suonati una volta soltanto e poi appesi al muro. Lo aiuta in questa sua strana occupazione la figlia Antonia, cantante dotata di una voce bellissima ma alla quale il padre, per qualche misterioso motivo, impedisce di esprimere il proprio talento musicale."}
{"id": "5021443", "revid": "1573940", "url": "https://it.wikipedia.org/wiki?curid=5021443", "title": "Aedes geminus", "text": "Aedes (Aedes) geminus \u00e8 un dittero appartenente alla famiglia Culicidae.\nDistribuzione.\n\u00c8 specie essenzialmente centro-europea. In Italia risulta presente in Friuli-Venezia Giulia.\nMorfologia.\nRisulta morfologicamente distinguibile dalla gemella \"Aedes cinereus\" solo allo stadio di adulto in base ai caratteri dell'apparato genitale maschile. Per una descrizione completa dei reperti italiani vedi Zamburlini R., Cargnus E., 1998.\nCiclo biologico.\nLe popolazioni italiane presentano generalmente due generazioni annuali (in primavera e nella tarda estate) con svernamento allo stadio di uovo.\nEcologia.\nGli stadi giovanili delle popolazioni italiane si sviluppano in acquitrini semipermanenti associati ad ambiente boschivo igrofilo (\"Salicetum\"), condiviso con gli altri culicidi \"Culiseta morsitans\", \"Aedes annulipes\", \"Ochlerotatus cantans\", \"Ochlerotatus sticticus\", \"Aedes vexans\" e \"Aedes cinereus\".\nInteresse sanitario.\n\u00c8 aggressiva per i mammiferi e per l'uomo; pu\u00f2 fungere da vettore del virus Sindbis."}
{"id": "5021444", "revid": "24443", "url": "https://it.wikipedia.org/wiki?curid=5021444", "title": "Jbel Ouanoukrim", "text": ""}
{"id": "5021446", "revid": "1543377", "url": "https://it.wikipedia.org/wiki?curid=5021446", "title": "Governo Stubb", "text": "Il Governo Stubb (24 giugno 2014 - 29 maggio 2015) \u00e8 stato il settantatreesimo governo della Finlandia, formatosi dopo le dimissioni dell'ex Primo ministro Jyrki Katainen, chiamato a ricoprire un ruolo importante nell'Unione europea. Il 23 giugno 2014 il Parlamento conferm\u00f2 l'elezione di Stubb come Primo Ministro e il Presidente della Repubblica Sauli Niinist\u00f6 inaugur\u00f2 il governo il giorno seguente.\nGuidato dal Primo ministro Alexander Stubb (Kok.), 12 ministeri su 17 sono guidati dal Partito di Coalizione Nazionale e dal Partito Socialdemocratico Finlandese (SDP), mentre il Partito Popolare Svedese di Finlandia (RKP) e i Democratici Cristiani Finlandesi (KD) gestiscono i rimanenti ministeri. Fino al 18 settembre 2014 anche la Lega Verde (Vihr.) faceva parte della squadra di governo, dato che il partito ha deciso di abbandonare il governo e i ministeri, dopo la votazione favorevole del governo sull'apertura della nuova stazione nucleare presso Pyh\u00e4joki da parte di Fennovoima in collaborazione con l'azienda russa Rosatom.\nMinisteri.\nIl Kok. ha sei ministeri e altrettanti ne ha l'SDP, la Lega Verde e il RKP hanno due ministeri ciascuno mentre i Cristiano-Democratici ne hanno uno solo."}
{"id": "5021449", "revid": "1305772", "url": "https://it.wikipedia.org/wiki?curid=5021449", "title": "St Breock", "text": "St Breock (in lingua cornica: Nanssans; 700 ab. ca.) \u00e8 un villaggio con status di parrocchia civile della contea inglese del Cornovaglia (Inghilterra sud-occidentale), facente parte del distretto della Cornovaglia settentrionale e situato nella Nansent Valley e lungo il corso del fiume Camel.\nEtimologia.\nIl villaggio deve il proprio nome al patrono locale, San Brioco, un santo originario del Galles che fu vescovo in Bretagna e che in seguito si trasfer\u00ec in Cornovaglia.\nGeografia fisica.\nCollocazione.\nSt Breock si trova tra Padstow e Bodmin (rispettivamente a sud-est della prima e nord-ovest della seconda), a circa 1,5\u00a0km a sud-ovest di Wadebridge.\nI confini settentrionali e orientali della parrocchia civile sono segnati dal corso del fiume Camel. Il villaggio principale si trova nella parte orientale della Nansent Valley.\nStoria.\nIl territorio su cui sorge l'attuale parrocchia civile di St Breock \u00e8 citato gi\u00e0 nel \"Domesday Book\" (XI secolo) come parte di Pawton, un terreno di propriet\u00e0 dei vescovi di Exeter.\nNel 1485, St Breock fu collegata alla vicina parrocchia civile di Egloshayle da un ponte voluto dal vicario di Elgoshayle Thomas Lovebound.\nArcheologia.\nIl monolito dei St Breock Downs.\nNei dintorni del villaggio, nella cima dei St Breock Downs, \u00e8 stato rinvenuto il monolito dei St Breock Downs, il pi\u00f9 grande e pesante monolito della Cornovaglia Si tratta di una pietra dell'altezza di 3 metri e del peso di 16,75 tonnellate risalente probabilmente al tardo Neolitico o all'inizio/met\u00e0 dell'Et\u00e0 del Bronzo.\nArchitettura.\nPrincipale edificio di St Breock \u00e8 la chiesa parrocchiale, eretta nel XIII secolo e in gran parte ricostruita nel 1677."}
{"id": "5021453", "revid": "729019", "url": "https://it.wikipedia.org/wiki?curid=5021453", "title": "Battaglia di Fort Bull", "text": "La battaglia di Fort Bull fu un attacco francese alla fortezza britannica di Fort Bull il 27 marzo 1756, all'inizio della guerra franco-indiana. La fortezza fu costruita per difendere una parte del corso d'acqua che univa Albany (New York) al lago Ontario tramite il fiume Mohawk.\nIl tenente Gaspard-Joseph Chaussegros de L\u00e9ry comando il suo gruppo composto da marinai, milizie canadesi ed alleati indiani contro Fort Bull il 27 marzo 1756. Coperti dagli alberi si avvicinarono non cisti a 90 metri dalla fortezza. L\u00e9ry ordin\u00f2 una carica con le baionette. Misero i propri moschetti nelle feritoie delle mura e spararono ai difendenti. L\u00e9ry chiese ripetutamente la resa della citt\u00e0. Alla fine la porta fu sfondata ed francesi ed indiani sciamarono all'interno uccidendo tutti. I soldati francesi saccheggiarono tutto il possibile e diedero alle fiamme le polveriere. La fortezza fu rasa al suolo dalle fiamme.\nContesto storico.\nDopo il fallimento dell'aggressiva campagna britannica del 1755, nell'inverno del 1755-1756 fu creata una serie di fortezze lungo il corso del Mohawk che univa l'Hudson al lago Ontario. La guarnigione pi\u00f9 numerosa si trovava a Fort Oswego, alla fine della catena, e dipendeva dagli altri per i rifornimenti. Le fortezze poste lungo l'Oneida Carry erano un elemento chiave della catena di rifornimenti. L'Oneida Carry attraversava una parte non navigabile tra Rome (New York) e Wood Creek lungo tra i 2 ed i 10\u00a0km a seconda del livello stagionale del fiume. Fort Williams, sul fiume Mohawk, era il pi\u00f9 grande dei due, mentre Fort Bull, molti chilometri a nord di Fort Williams lungo il Wood Creek, era poco pi\u00f9 di una palizzata costruita attorno a dei depositi. Fort Bull era difeso da pochi uomini del reggimento di Shirley guidati da William Bull, e conteneva molto materiale militare compreso polvere da sparo e munizioni destinato alla campagna del 1756.\nAll'inizio del 1756 i capi militari francesi del Canada decisero di mandare una spedizione ad attaccare la linea di rifornimenti di Oswego. Il 12 marzo una compagnia part\u00ec da Fort de La Pr\u00e9sentation e marci\u00f2 verso l'Oneida Carry. Sotto la guida del tenente Gaspard-Joseph Chaussegros de L\u00e9ry, canadese di nascita, si trovavano 84 marinai, 111 militi canadesi e 110 nativi americani, soprattutto Irochesi ma anche Uroni. Dopo circa due settimane di difficile viaggio invernale giunsero vicino all'obiettivo il 24 marzo.\nBattaglia.\nLa mattina del 25 marzo gli uomini di L\u00e9ry catturarono dodici inglesi nei pressi di Fort Bull, mentre altri fuggirono verso Fort Williams. Sapendo dai prigionieri delle scarse difese di Fort Bull decisero di attaccare immediatamente. Non avendo artiglieria, l'unica possibilit\u00e0 era un attacco a sorpresa. I difendenti riuscirono a chiudere la porta poco prima dell'arrivo dei francesi. Gli assalitori spararono attraverso le feritoie delle mura per distrarre la guarnigione che rispose lanciando rocce e granate oltre le mura. Dopo che Fort Bull rifiut\u00f2 molte volte la resa, la porta fu sfondata con delle asce e francesi ed indiani sciamarono all'interno. Quasi tutti i componenti della piccola guarnigione furono uccisi e gli fu preso lo scalpo, secondo il resoconto di William Johnson che ispezion\u00f2 la carneficina quando giunse a capo di altri uomini. Gli uomini di L\u00e9ry diedero fuoco alla fortezza che conteneva 45000 libbre di polvere da sparo. L'esplosione distrusse la fortezza di legno.\nConseguenze.\nUna palizzata a stella con quattro edifici interni fu costruita nel maggio-agosto del 1756, e gli fu dato il nome di Fort Wood Creek. Fort Wood Creek fu distrutto dai britannici nell'agosto 1756 quando seppero di una nuova fortezza francese nella zona. L\u00e9ry fu promosso capitano per il suo comando vittorioso. La perdita dei rifornimenti di Fort Bull rovin\u00f2 i piani britannici per le campagne anti-francesi sul lago Ontario, e potrebbero aver contribuito alla conquista di Fort Oswego dell'agosto 1756."}
{"id": "5021461", "revid": "287204", "url": "https://it.wikipedia.org/wiki?curid=5021461", "title": "Governo Vanhanen II", "text": "Il Governo Vanhanen II (19 aprile 2007 - 2010) \u00e8 il settantesimo governo della Finlandia, nominato dal Presidente Tarja Halonen.\nGuidato dal Primo ministro Matti Vanhanen (Kesk.), 16 ministeri su 20 sono guidati dal Partito di Centro Finlandese e dal Partito di Coalizione Nazionale, mentre la Lega Verde (Vihr.) e il Partito Popolare Svedese di Finlandia (RKP) gestiscono i rimanenti ministeri.\nMinisteri.\nIl Governo Vanhanen II \u00e8 composto da 12 donne e 8 uomini, diventando il primo gabinetto nella storia finlandese con la maggioranza di sesso femminile. Risulta essere anche il gabinetto con il pi\u00f9 alto numero di ministeri.\nIl Cancelliere di giustizia ex officio, \u00e8 un membro, senza diritto di voto, del Consiglio di Stato."}
{"id": "5021481", "revid": "287204", "url": "https://it.wikipedia.org/wiki?curid=5021481", "title": "Jos\u00e8 Mujica", "text": ""}
{"id": "5021483", "revid": "110157", "url": "https://it.wikipedia.org/wiki?curid=5021483", "title": "Ghazwat al-Ghaba", "text": "La spedizione di al-Gh\u0101ba, () o spedizione di Dh\u016b Qarad (), fu un fatto d'arme che contrappose nel settembre del 627 la giovane \"Umma\" musulmana alle forze di \u02bfAbd al-Ra\u1e25m\u0101n \u02bfUyayna b. \u1e24i\u1e63n al-Faz\u0101r\u012b dei Gha\u1e6daf\u0101n, che aveva razziato le dromedarie lattifere di Maometto\nA guidare la spedizione punitiva dei musulmani fu chiamato Salama b. al-Akwa\u02bf lo scontro che ne segu\u00ec port\u00f2 al recupero della met\u00e0 degli animali predati (10 su venti) e all'uccisione di 4 dei predoni\nLo scontro sarebbe avvenuto, secondo alcune fonti, pochi mesi prima della spedizione di Khaybar.\nPochi giorni dopo il suo ritorno a Medina dopo il raid che egli aveva condotto contro i Ban\u016b Li\u1e25y\u0101n, un gruppo armato dei B. Gha\u1e6daf\u0101n, guidato da \u02bfAbd al-Ra\u1e25m\u0101n \u02bfUyayna b. \u1e24i\u1e63n al-Faz\u0101r\u012b port\u00f2 a segno una razzia nelle aree periferiche dell'oasi-citt\u00e0 hijazena e depred\u00f2 di 20 dromedarie da latte il branco di propriet\u00e0 di Maometto, uccidendone il pastore-guardiano (\"\u1e25\u0101ras\") e catturando sua moglie.\nSpedizione.\nMotivi dell'attacco musulmano.\nSecondo William Montgomery Watt, \u02bfUyayna b. \u1e24i\u1e63n al-Faz\u0101r\u012b era fortemente contrariato dal fatto che Maometto avesse rotto i negoziati con lui circa il ritiro dei Gha\u1e6daf\u0101n.\n\u02bfAbd al-Ra\u1e25m\u0101n \u02bfUyayna b. \u1e24i\u1e63n al-Faz\u0101r\u012b realizz\u00f2 un raid che aveva per obiettivo il furto delle dromedarie da latte di Maometto.\nLa localit\u00e0 in cui le due parti si combatterono \u00e8 nota come Dh\u016b Qarad, uno stagno a una giornata di marcia da Medina. Secondo la maggioranza degli studiosi, ci\u00f2 avvenne tre giorni prima della spedizione contro Khaybar.\nReazione musulmana.\nLa risposta dei musulmani non si fece attendere e la met\u00e0 delle bestie depredate fu recuperata, come anche la donna. Maometto, sulla strada del ritorno, si ferm\u00f2 a Dh\u016b Qarad e sacrific\u00f2 un dromedario in segno di ringraziamento."}
{"id": "5021488", "revid": "11959", "url": "https://it.wikipedia.org/wiki?curid=5021488", "title": "Gazwat al-Ghaba", "text": ""}
{"id": "5021489", "revid": "709406", "url": "https://it.wikipedia.org/wiki?curid=5021489", "title": "Mordente nero 11", "text": ""}
{"id": "5021491", "revid": "709406", "url": "https://it.wikipedia.org/wiki?curid=5021491", "title": "Nero Mordente 11", "text": ""}
{"id": "5021492", "revid": "116789660", "url": "https://it.wikipedia.org/wiki?curid=5021492", "title": "Brad (nome)", "text": "Origine e diffusione.\nNasce come ipocoristico di altri nomi inglesi comincianti per \"brad-\", come ad esempio Bradley e Bradford.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "5021507", "revid": "123754433", "url": "https://it.wikipedia.org/wiki?curid=5021507", "title": "Episodi di Rizzoli &amp; Isles (quinta stagione)", "text": "La quinta stagione della serie televisiva Rizzoli &amp; Isles, composta da 18 episodi, \u00e8 stata trasmessa in prima visione assoluta negli Stati Uniti d'America dal canale via cavo TNT dal 17 giugno 2014 al 17 marzo 2015.\nIn Italia la stagione \u00e8 stata trasmessa in prima visione da Premium Crime, canale a pagamento della piattaforma Mediaset Premium, dal 29 dicembre 2014 al 23 giugno 2015.\nUn nuovo giorno.\nTrama.\nJane \u00e8 incinta di Casey. Mentre affronta l'imprevista gravidanza le capita un caso che coinvolge il suo istinto materno. Una donna, Susan Murphy, viene uccisa in un parco, dove faceva jogging con suo figlio Brian. Il bambino \u00e8 scomparso, rapito dall'omicida. La donna \u00e8 divorziata da Raymond, padre del bambino, il quale oggi ha una nuova compagna, Caitlin. I sospetti si appuntano su quest'ultima, quando Maura determina che l'assassina \u00e8 sicuramente una donna. Quindi non solo si devono trovare prove per incastrare Caitlin, ma bisogna scoprire dove ha abbandonato il bambino. Dopo aver ritrovato il bambino sono tutti felici ma una telefonata getter\u00e0 la squadra nello sconforto: Frost ha avuto un incidente e ha perso la vita.\nAddio.\nTrama.\nUna donna cammina nella stazione di polizia ricoperta di sangue, tenendo una pistola, dicendo che ha ucciso qualcuno. Il trauma di quello che ha fatto l'ha costretta a dimenticare chi \u00e8 o chi sia la vittima. La squadra cerca di svelare questo caso bizzarro, mentre cerca di superare la perdita dell'amico e collega Barry Frost.\nAAA vittima cercasi.\nTrama.\nIn un bosco viene ritrovato un cadavere e poco pi\u00f9 in l\u00e0 dei bossoli e un fucile. Il fucile risulta appartenere a un uomo che per\u00f2 \u00e8 scomparso da un anno. Intanto viene trovato un corpo in avanzato stato di decomposizione e Maura stabilisce che si tratta del proprietario del fucile. Durante l'inseguimento del sospettato, qualcosa in Jane cambia. Questo le far\u00e0 capire che non pu\u00f2 affrontare la gravidanza da sola, allora si fa coinvolgere da Maura che inizia a prendersi cura di lei.\nIl giorno del giudizio.\nTrama.\nUn uomo, survivalista, viene trovato morto nella sua camera bunker. La squadra \u00e8 chiamata a indagare e Maura scopre che si tratta di un omicidio. Indagando sulla vittima Korsak scopre che l'uomo comprava oro e in una vignetta ne aveva tanto pari a 400. 000 dollari. Jane capisce che \u00e8 stato ucciso a causa dell'oro visto che sulla scena del crimine la valigetta non \u00e8 stata trovata. Quando anche il costruttore del bunker muore in un'esplosione Jane capisce che l'uomo voleva derubare la vittima e che aveva un complice che l'aiutava.\nLa morte non basta.\nTrama.\nUna donna malata di cancro muore in casa sua, nel suo letto. Maura viene chiamata per certificarne la morte ma scopre che si tratta di una morte sospetta. Jane, che \u00e8 con lei, avvia subito le indagini. I sospetti ricadono subito sui figli: uno tossicodipendente e l'altro pieno di debiti. Intanto Maura tiene delle lezioni di medicina legale all'universit\u00e0 e fa la conoscenza di un professore che le piace molto.\nBella da morire.\nTrama.\nMentre Maura \u00e8 fuori citt\u00e0 per un convegno Jane, con l'aiuto di Korsak e di Frankie, indaga sulla morte di una ragazza. La donna \u00e8 stata pugnalata in casa mentre si stava allenando e il colpevole non ha lasciato nessuna traccia. Il marito della donna \u00e8 un noto dentista che a quell'ora stava operando una paziente. L'uomo ha rivelato che sua moglie frequentava una palestra e aveva perso 45 kg. Per questo motivo riceveva tante avances da molti uomini e lui era un po' preoccupato di questo perch\u00e9 sua moglie non aveva mai ricevuto avances e quindi, secondo lui, non era in grado di gestirle. Con l'aiuto di Susie, l'assistente di Maura, la squadra riuscir\u00e0 a trovare il colpevole.\nIl mistero del libraio.\nTrama.\nUn collezionista di libri rari viene torturato e a causa delle torture muore. Durante le indagini, la squadra scopre un libro antico nascosto nel muro e Maura capisce che \u00e8 la chiave per risolvere il caso. Intanto Angela lascia Cavanaugh, non perch\u00e9 non le piaccia ma perch\u00e9 sente di dover rivoluzionare la sua vita e Maura va a trovare Paddy in prigione.\nUna testimone da eliminare.\nTrama.\nUna donna viene uccisa mentre sta fumando una sigaretta nel vicolo sul retro di una discoteca. Korsak scopre che la vittima \u00e8 sposata e cos\u00ec si reca con Jane a casa per comunicare la notizia al marito, ma purtroppo trovano il suo cadavere. Intanto al distretto arriva Nina, una tecnica forense che visionando i filmati delle telecamere scopre che potrebbe esserci un testimone oculare dell'omicidio. Si scopre che il testimone \u00e8 una ragazzina di 14 anni, Tasha, che vive in un edificio abbandonato. La squadra far\u00e0 di tutto per salvarla e Jane metter\u00e0 a rischio la sua vita e quella del bambino. Intanto Maura continua a frequentare Jake, il professore conosciuto all'universit\u00e0.\nLa mummia in cantina.\nTrama.\nJane \u00e8 in ospedale: dopo l'aggressione subita ha perso il bambino. Intanto la squadra sta indagando sul ritrovamento di un cadavere mummificato in una cantina. Maura stabilisce che la morte \u00e8 avvenuta quattro anni prima e nessuno si \u00e8 accorto della sua scomparsa perch\u00e9 sua madre \u00e8 morta di cancro e aveva la domiciliazione di tutti i pagamenti. Con l'impegno di tutti e grazie a qualche intuizione riusciranno a trovare il colpevole.\nCeneri di un delitto.\nTrama.\nUna vecchia conoscenza di Korsak, \u00e8 in carcere da 15 anni con l'accusa di aver appiccato il fuoco alla sua abitazione uccidendo moglie e figlia. Il figlio si \u00e8 salvato saltando gi\u00f9 dalla finestra mentre lui, ubriaco, si \u00e8 risvegliato in mezzo al prato. Dopo 15 anni, il figlio non vuole pi\u00f9 saperne di lui e cos\u00ec, sapendo di avere 6 mesi di vita, l'uomo chiama Korsak per chiedergli di riaprire il caso cos\u00ec da potersi riscattare agli occhi del figlio. Grazie alle scoperte di Maura e alle intuizioni di Jane riusciranno a dimostrare la sua innocenza.\nIl cadavere nel ghiaccio.\nTrama.\nDurante una forte ondata di caldo che invade Boston, un uomo viene trovato morto nella vasca da bagno di casa sua. Maura capisce che l'uomo \u00e8 morto congelato , probabilmente era ubriaco e per sconfiggere in caldo ha messo del ghiaccio nella vasca. Ma durante le indagini Jane e Korsak scoprono che l'omicidio potrebbe essere collegato a un vecchio caso.\nL'onere della prova.\nTrama.\nUna ragazza viene strangolata in casa sua e la scena del crimine appare pulita e ordinata. Maura scopre che il modo in cui \u00e8 stata assassinata ricorda un altro caso il cui processo \u00e8 ora in corso. Subito le indagini si concentrano sulle abitudini e sulle persone frequentate dalla ragazza e Jane scopre che aveva una relazione proprio con il procuratore che ha istruito l'altro caso. Tutti i sospetti portano a lui e Jane lo arresta. Il procuratore continua a dire di essere innocente e che qualcuno sta cercando di incastrarlo. Jane dapprima non gli crede, poi si convince che ha ragione e corre a dirglielo ma lui ha gi\u00e0 deciso di suicidarsi e Jane deve sbrigarsi per cercare di salvarlo. Intanto Maura fa la conoscenza della figlia di Jake.\nUn ponte verso il domani.\nTrama.\nTutti sono in ansia per Jane che si \u00e8 tuffata in acqua per salvare il procuratore. Mentre i sommozzatori sono al lavoro, i due vengono ritrovati sani e salvi e le indagini continuano per cercare di scagionare il procuratore. Intanto Korsak compra il Dirty Robber, il bar che loro frequentano.\nUn piede sulla spiaggia.\nTrama.\nSulla spiaggia viene trovato un piede in una scarpa. Poco dopo viene trovato il pezzo del tronco. Appena Maura fa l'incisione si accorge che dall'interno si sprigiona un odore di mandorle che fa pensare al cianuro. Dalle analisi viene fuori che piede e tronco non appartengono alla stessa persona. Grazie alla barra di titanio che Maura trova nella colonna vertebrale, Jane riesce a sapere a chi apparteneva il tronco e a risalire al colpevole degli omicidi. Intanto Korsak assume Angela come barista al Dirty Robber.\nLa zona grigia.\nTrama.\nDylan, uno stilista, muore volando gi\u00f9 da un soppalco dopo un litigio con un intruso che rubava documenti dal suo studio, e sua moglie \u00e8 scomparsa. Maura scopre che l'uomo \u00e8 stato avvelenato e la squadra cerca di capire il motivo. Inoltre sono costretti a lavorare con un investigatore privato assunto dalla moglie di Dylan perch\u00e9 pensava che il marito la tradisse. Intanto Jane nota che Angela sta spendendo pi\u00f9 di quanto guadagna e chiede a Maura di insegnarle come gestire le sue finanze.\nTrauma infantile.\nTrama.\nUn uomo mentre rientra a casa dal lavoro \u00e8 costretto a fermarsi in una strada buia per un guasto alla macchina. Si ferma un uomo che, invece di aiutarlo, lo uccide a sprangate. La squadra si mette subito al lavoro e grazie all'aiuto del figlio della vittima riusciranno a trovare il colpevole. Intanto Maura subisce un furto di identit\u00e0.\nIl ragazzo lupo.\nTrama.\nUn uomo viene colpito al petto da un proiettile mentre sta litigando per un parcheggio. La squadra si mette subito al lavoro e scopre che l'assassino \u00e8 un cecchino che si \u00e8 appostato su un albero nel parco vicino al luogo del delitto. Mentre stanno cercando di capirne di pi\u00f9 un altro uomo viene colpito con lo stesso Modus operandi, ma \u00e8 solo ferito. Viene fermato un ragazzo con evidenti disturbi mentali e Maura fa subito amicizia cos\u00ec capisce che il ragazzo crede di essere un lupo. Intanto Maura lascia Jack.\nIl supereroe.\nTrama.\nUn uomo cade per terra e muore mentre sta facendo un gioco erotico con sua moglie. Sembra sia scivolato e abbia battuto la testa, ma Maura riesce a dimostrare che si tratta di omicidio. Inoltre durante le indagini viene fuori che l'uomo ha una doppia vita. Intanto il dipartimento istituisce una borsa di studio in memoria di Frost e la prima a usufruirne \u00e8 Tasha."}
{"id": "5021508", "revid": "775372", "url": "https://it.wikipedia.org/wiki?curid=5021508", "title": "William Shirley", "text": "\u00c8 famoso per il ruolo che ebbe nel 1745 nell'assedio di Louisbourg, durante la guerra di Re Giorgio, e per la sua partecipazione alla guerra franco-indiana. Pass\u00f2 molti anni della sua vita come amministratore coloniale in America del Nord, sforzandosi di sconfiggere la Nuova Francia, ma la sua mancanza di addestramento militare port\u00f2 a difficolt\u00e0 politiche e alla sua caduta.\nCon buoni legami politici, Shirley inizi\u00f2 la carriera in Massachusetts come avvocato generale, diventando in poco tempo avversario del governatore Jonathan Belcher. Si un\u00ec ad altri nemici politici di Belcher e fu nominato governatore di Massachusetts Bay al posto di Belcher. Riusc\u00ec a mediare le divisioni politiche nella provincia e fu in grado di operare in maniera unita contro la Nuova Francia quando scoppi\u00f2 la guerra di Re Giorgio nel 1744. Il vittorioso assedio di Louisbourg, organizzato in buona parte da Shirley, fu uno degli apici della sua amministrazione.\nDopo la guerra di Re Giorgio, Shirley sub\u00ec critiche per il finanziamento e la tenuta della contabilit\u00e0 per gli sforzi bellici e torn\u00f2 in Inghilterra nel 1749 per gestire i problemi politici e legali nati da queste dispute. Fu nominato in una commissione creata da Gran Bretagna e Francia per definire i confini in America del Nord. Il suo approccio duro ai negoziati contribu\u00ec al loro fallimento, e torn\u00f2 in Massachusetts nel 1753.\nI problemi militari dominarono la vita di Shirley anche nei suoi ultimi anni in Massachusetts, con lo scoppio della guerra franco-indiana nel 1754. Shirley guid\u00f2 una spedizione militare per portare rinforzi a Fort Oswego nel 1755, e divenne comandante in capo dell'America del Nord alla morte del generale Edward Braddock. Le sue difficolt\u00e0 nell'organizzare le spedizioni del 1755 e del 1756 furono aggravate da dispute con i politici di New York e con l'agente indiano William Johnson. Questi scontri portarono al suo richiamo nel 1757 sia come comandante in capo sia come governatore. Nei suoi ultimi anni fu governatore delle Bahamas prima di fare ritorno in Massachusetts, dove mor\u00ec.\nGiovent\u00f9.\nWilliam Shirley, figlio di William ed Elizabeth Godman Shirley, nacque il 2 dicembre 1694 nel maniero Preston nel Sussex orientale, Inghilterra. Fu educato presso il Pembroke College di Cambridge prima di studiare legge all'Inner Temple di Londra. Nel 1717 mor\u00ec il nonno il quale gli lasci\u00f2 Ote Hall a Wivelsfield e un po' di denaro che us\u00f2 per fare tirocinio legale a Londra. Nello stesso periodo spos\u00f2 Frances Barker, dalla quale ebbe numerosi figli. Fu nominato avvocato nel 1720. Nonostante l'eredit\u00e0 fosse sostanziosa (circa 10\u00a0000 sterline) tenne un alto tenore di vita e pat\u00ec problemi finanziari durante la depressione del 1721. I soldi necessari alla sua numerosa famiglia (lui e Frances avevano otto figli nel 1731) lo costrinsero a cercare fortuna nelle colonie nordamericane. La sua famiglia era unita per matrimonio al duca di Newcastle, il quale divenne un importante patrono e \"sponsor\" della carriera di Shirley e di Arthur Onslow, presidente della Camera dei comuni. Portando con s\u00e9 le lettere di presentazione scritte da Newcastle e da altri, Shirley giunse a Boston nel 1731.\nAvvocato generale.\nShirley fu inizialmente ricevuto con indifferenza dal governatore del Massachusetts Jonathan Belcher, il quale si rifiut\u00f2 di patrocinarlo. Nel 1733 Shirley cerc\u00f2 di ottenere da David Dunbar l'incarico di perito reale generale, ma Dunbar scelse alla fine di tenere per s\u00e9 l'incarico. L'influenza di Newcastle alla fine valse a Shirley un incarico da avvocato generale della corte dell'ammiragliato. Belcher rifiut\u00f2 le altre richieste di Newcastle per promuovere Shirley e Shirley inizi\u00f2 ad utilizzare il suo ruolo per perseguitare i seguaci di Belcher, le cui attivit\u00e0 illegali finivano nella sua giurisdizione.\nShirley intent\u00f2 una causa comune con Samuel Waldo, ricco mercante e principale proprietario terriero nel distretto orientale della provincia (attuale Maine) dove l'applicazione lassista da parte di Belcher delle leggi sul taglio degli alberi ne stava mettendo a rischio gli affari con la Royal Navy. Nel 1736 Shirley mand\u00f2 la moglie a Londra per cercare di creare una cattiva reputazione a Belcher. Anche Waldo alla fine si trasfer\u00ec a Londra; la combinazione dei legami di Shirley con Newcastle e dei soldi di Waldo fecero in modo che ci si interessasse all'amministrazione coloniale. Quando alle loro critiche si unirono quelle del New Hampshire (Belcher era anche governatore del New Hampshire) fu lanciata un'offensiva su larga scala alla fine degli anni 1730 per dimissionare Belcher. Tra le iniziative vi fu almeno una lettera falsificata, scritta dagli oppositori di Belcher, per screditarlo, lettera che Shirley denunci\u00f2. Nel 1738 Newcastle era in una posizione dominante non solo nell'amministrazione coloniale, ma anche presso il governo britannico, essendo un oppositore del primo ministro Robert Walpole, e incoraggi\u00f2 gli oppositori di Belcher.\nNel 1739 il Consiglio privato rimprover\u00f2 Belcher, decise di separare Massachusetts e New Hampshire e inizi\u00f2 a discutere l'idea di sostituire il governatore. Il motivo esatto delle dimissioni di Belcher \u00e8 stato un argomento ricorrente tra gli studiosi per i numerosi fattori coloniali, imperiali e politici che entrarono in gioco. Due delle principali motivazioni furono l'aumento dei nemici locali di Belcher e l'idea che un buon governo imperiale a Londra ne avrebbe richiesto la sostituzione. Prima dei problemi del 1739, molti tentativi di dimissionare Belcher erano falliti: Belcher stesso fece notare quell'anno che \"la guerra in cui sono coinvolto si sta svolgendo quasi allo stesso modo da 9 anni\". Lo storico Stephen Foster fa notare che qualcuno potente quanto Newcastle era in quel periodo pi\u00f9 preoccupato da altri problemi che non dalle politiche coloniali. In questo caso, per\u00f2, le considerazioni coloniali e imperiali coincisero con la necessit\u00e0 per il Massachusetts di fornire numerose truppe alla spedizione proposta da Newcastle nelle Indie Occidentali durante la guerra anglo-spagnola. Nell'aprile 1740 Newcastle chiese in effetti a Shirley di dimostrare che, alla luce delle difficolt\u00e0 politiche di Belcher, fosse in grado di reclutare truppe che il governatore non poteva. Shirley si dedic\u00f2 al reclutamento, soprattutto fuori dal Massachusetts (dove Belcher si era rifiutato di fornire assistenza capendo cosa stava succedendo), e inond\u00f2 Newcastle di documenti riguardanti il proprio successo mentre Belcher era occupato da una crisi bancaria. Newcastle present\u00f2 il problema a Martin Bladen, segretario del Board of Trade e noto oppositore di Belcher. Il Board of Trade decise apparentemente che, in base alle prove presentate, Belcher dovesse essere sostituito. Nell'aprile 1741 il Consiglio privato approv\u00f2 la nomina di William Shirley a governatore del Massachusetts, mentre quella di Benning Wentworth a governatore del New Hampshire ebbe luogo a giugno.\nGovernatore del Massachusetts.\nQuando Shirley assunse il ruolo di governatore del Massachusetts, nell'agosto 1741, si trov\u00f2 immediatamente di fronte una crisi monetaria. La provincia aveva sofferto per molti anni l'inflazione causata dal conio di un'incredibile quantit\u00e0 di cartamoneta. Verso la fine del mandato di Belcher, erano state fatte concorrenti proposte bancarie nel tentativo di affrontare la questione e fu emanata una proposta popolare per una banca garantita da immobili. Questa banca (la cui controversia aveva contribuito alle critiche a Belcher) fu sciolta da un atto del parlamento e Shirley dovette negoziare la liquidazione delle propriet\u00e0 della banca e il pagamento delle obbligazioni che aveva emesso. In questo processo, che occup\u00f2 il resto del 1741, Shirley fece un abile lavoro legale attraverso l'assemblea provinciale che forn\u00ec un calendario per ripagare la valuta della banca, evitando che i proprietari facessero bancarotta sotto un diluvio di richieste di rimborsi.\nCon l'aumentare delle tensioni Shirley rafforz\u00f2 le difese militari della colonia. Cre\u00f2 una serie di compagnie di milizie lungo la frontiera. Tra queste vi erano i Burke's Rangers ed i Gorham's Rangers che divennero in seguito il modello per la pi\u00f9 famosa creazione di Shirley, i Rogers' Rangers.\nScoppio della guerra.\nI britannici conquistarono l'Acadia dalla Francia con la guerra della Regina Anna (1702\u20131713), ma il trattato di Utrecht lasci\u00f2 l'isola del Capo Bretone in mano ai francesi e non stabil\u00ec in modo chiaro un confine tra la Nuova Francia e le colonie britanniche sulla costa atlantica. Per proteggere il passaggio cruciale del San Lorenzo nel cuore della Nuova Francia, la Francia costru\u00ec una fortezza a Louisbourg sulla costa atlantica di Capo Bretone.\nQuando Shirley assunse l'incarico le relazioni tra Francia e Gran Bretagna erano tese e c'era la possibilit\u00e0 che la Gran Bretagna venisse coinvolta nella guerra di successione austriaca, scoppiata in Europa nel 1740. Shirley fu bravo a giocare con le restrizioni sulla produzione di cartamoneta per ottenere un miglioramento delle difese provinciali e nel 1742 chiese il permesso al Board of Trade di stampare altra cartamoneta in caso di scoppio della guerra. Il permesso fu concesso nel 1743, assieme all'avviso che la guerra con la Francia era probabile. La Francia dichiar\u00f2 guerra alla Gran Bretagna nel marzo 1744 e le forze di Louisbourg razziarono il porto di pesca britannico di Canso, al confine settentrionale della Nuova Scozia, prima che i residenti sapessero della guerra. I corsari francesi iniziarono a predare i vascelli britannici e coloniali. I governatori britannici delle colonie lungo la costa, compreso Shirley, mandarono navi da battaglia e autorizzarono i propri corsari a reagire, neutralizzando l'attivit\u00e0 francese.\nCanso era usata dai pescatori della Nuova Inghilterra e quando fu conquistata fece l'interesse del Massachusetts. Shirley aveva ricevuto, prima della sua conquista, una richiesta di aiuto dal tenente governatore della Nuova Scozia, Paul Mascarene, per sostenere la difesa di Annapolis Royal. In risposta alla caduta di Canso e a una seconda urgente richiesta di Mascarene, Shirley invi\u00f2 due compagnie di volontari ad Annapolis Royal. Il tempestivo arrivo delle truppe a inizio luglio ruppe un assedio.\nJohn Bradstreet, fatto prigioniero a Canso e trattenuto a Louisbourg, torn\u00f2 in Nuova Inghilterra grazie a uno scambio di prigionieri e fece un rapporto dettagliato a Shirley, nel quale enfatizzava la debolezza della fortezza francese. William Vaughn, che aveva molti affari in Maine vulnerabili agli assalti provenienti dalla Nuova Francia, gir\u00f2 la Nuova Inghilterra chiedendo una spedizione per la conquista di Louisbourg. Shirley e altri capi della Nuova Inghilterra e di New York inviarono lettere alle autorit\u00e0 coloniali di Londra chiedendo aiuto per tale spedizione, citando le vulnerabili condizioni di Louisbourg. Vaughn e Bradstreet volevano attaccare Louisbourg quello stesso inverno con tutte le forze coloniali a disposizione. Shirley dubitava della praticabilit\u00e0 del piano, ma nel gennaio 1745 propose la cosa all'assemblea generale del Massachusetts che si rifiut\u00f2 di partecipare ma chiese alla Gran Bretagna di attaccare Louisbourg.\nVaughn continu\u00f2 a chiedere una rapida spedizione composta solo di americani, arruolando capitani dei pescherecci, mercanti e 200 \"gentiluomini\" di Boston. Shirley chiese alla Corte Generale di discutere di nuovo la cosa e la proposta fu presentata a un comitato presieduto da William Pepperell. Il comitato approv\u00f2 il piano per un solo voto a causa dell'assenza di molti contrari.\nShirley nomin\u00f2 un riluttante William Pepperrell al comando della spedizione, mentre William Vaughn fu nominato colonnello senza una posizione di comando e John Bradstreet divenne consigliere militare di Pepperrell. Shirley chiese aiuto per la spedizione a Peter Warren, commodoro dello squadrone della Royal Navy nelle Indie Occidentali, ma Warren rifiut\u00f2 a causa della convinta opposizione dei suoi capitani. Le notizie giunsero a Boston quando la spedizione stava per partire.\nNonostante l'assenza di sostegno da parte della Royal Navy, la spedizione della Nuova Inghilterra part\u00ec nel marzo del 1745 da Louisbourg. Oltre 4000 uomini su oltre 90 navi (soprattutto pescherecci e navi mercantili), scortati da sei guardiamarina coloniali, giunsero a Canso dove la spedizione attese lo scioglimento del ghiaccio da Gabarus Bay, il luogo poco a sud di Louisbourg che era stato scelto come punto di sbarco. A partire dal 22 aprile alla spedizione si unirono quattro navi da guerra della Royal Navy, comandate dal commodoro Warren, il quale aveva ricevuto l'ordine (emanato a gennaio ma ricevuto solo dopo il precedente rifiuto) di sostenere la spedizione.\nAssedio di Louisbourg.\nLe forze provinciali iniziarono a sbarcare a Gabarus Bay il 30 aprile e portarono l'assedio alla fortezza mentre le navi britanniche ne bloccavano il porto. Gli americani iniziarono a perdere delle battaglie, mentre gli ufficiali navali britannici, che avevano una scarsa opinione dei soldati americani, iniziarono a criticare pesantemente gli sforzi statunitensi. Warren cerc\u00f2 di esercitare il controllo sulle truppe provinciali, ma Pepperrell oppose resistenza. Louisbourg si arrese il 17 giugno. Gli americani persero 180 uomini in combattimento, per malattia o in mare durante l'assedio, mentre le navi della Royal Navy non fecero fuoco contro la fortezza e persero un solo marinaio. Quando i vincitori s'insediarono a Louisbourg sorsero frizioni tra americani e britannici. I termini della resa garantivano ai francesi tutte le loro propriet\u00e0; non ci fu saccheggio da parte degli americani. D'altra parte, la Royal Navy aveva catturato numerose ricche prede francesi, e i marinai britannici si vantarono con gli americani di quanto fossero diventati ricchi.\nLe milizie americane si erano arruolate con l'obiettivo di conquistare Louisbourg e si aspettavano di poter tornare a casa dopo la fine dell'assedio. Il governo britannico, convinto che le milizie non fossero in grado di conquistare Louisbourg senza aiuti esterni, non aveva inviato truppe per occupare la fortezza. Quando fu evidente che le truppe britanniche non avrebbero preso il posto delle milizie fin dopo l'inverno, il governatore Shirley si rec\u00f2 a Louisbourg per sollevare il morale della truppa. Il suo primo discorso ebbe poco effetto e alcuni erano vicini a un ammutinamento. Nel secondo discorso Shirley promise di inviare subito altre truppe e di concedere paghe pi\u00f9 alte per coloro che sarebbero rimasti fino alla primavera. Il governo britannico concesse alcune onorificenze, Pepperrell divenne baronetto, lui e Shirley furono promossi a colonnello del British Army, col diritto di reclutare i propri reggimenti, e Warren divenne retroammiraglio.\nAnnullamento della campagna.\nShirley intraprese la campagna di Louisbourg soprattutto per assicurarsi gli interessi britannici sui pescatori dell'Atlantico. La vittoria gli permise di espandere la propria visione considerando la conquista dell'intera Nuova Francia. Dopo la conquista della fortezza francese scrisse a Newcastle proponendo una serie di spedizioni per prendere il controllo di tutta l'America del Nord fino al fiume Mississippi, a partire da quella che avrebbe risalito il San Lorenzo partendo da Louisbourg. Al suo ritorno a Boston Shirley inizi\u00f2 i preparativi per una tale spedizione. Nel maggio 1746 ricevette da Londra i piani con cui si delineava il tentativo di conquistare Qu\u00e9bec con la Royal Navy e le forze provinciali, mentre una seconda spedizione avrebbe attaccato Fort Saint-Fr\u00e9d\u00e9ric sul lago Champlain. Shirley reclut\u00f2 persone in Massachusetts e chiese ai vicini governatori di fornire uomini e risorse. L'aiuto atteso dalla Gran Bretagna non arriv\u00f2 mai e nel 1746 le spedizioni furono annullate.\nMentre aspettava l'ordine definitivo da Londra per i piani del 1747, Shirley rinforz\u00f2 le difese occidentali della provincia e nella primavera del 1747 inizi\u00f2 a mandare rifornimenti nella valle dell'Hudson in previsione di uno spostamento verso Fort Saint-Fr\u00e9d\u00e9ric. Giunse da Newcastle la notizia che l'Inghilterra non avrebbe pi\u00f9 sostenuto nessuna spedizione contro la Nuova Francia. L'azzeramento dei finanziamenti militari portarono a conseguenze negative per l'economia del Massachusetts, nuocendo alla popolarit\u00e0 di Shirley.\nShirley aveva approfittato personalmente dei rifornimenti giunti per la spedizione di Louisbourg. Nel 1746 utilizz\u00f2 i fondi per acquistare una propriet\u00e0 a Roxbury nella quale costru\u00ec un'enorme magione ora nota come Shirley-Eustis House. Prima di completare i lavori la moglie mor\u00ec di febbre nell'agosto 1746 e fu sepolta nella King's Chapel.\nCrisi.\nMentre il governatore Shirley si trovava a Louisbourg sorsero problemi tra la Royal Navy e la popolazione di Boston. La Navy aveva a lungo cercato di convincere gli americani a prestare servizio sulle loro navi. Il reclutamento forzato era una pratica comune nella marina britannica, ma la sua applicazione in America fu contestata dai coloni. Nel 1702 Fort William su Castle Island spar\u00f2 contro la HMS \"Swift\" quando questa cerc\u00f2 di lasciare il porto di Boston con sei uomini trascinati a bordo con la forza. In risposta alle proteste statunitensi (rinforzate da quelle dei mercanti britannici) il parlamento nel 1708 viet\u00f2 il reclutamento forzato nelle colonie americane. Gli alti ufficiali della marina sostennero che l'esclusione dell'America da questa pratica era valida solo durante la guerra della Regina Anna, terminata nel 1713. In pratica i capitani della Royal Navy avrebbero dovuto chiedere ai governatori locali il permesso di obbligare gli uomini al reclutamento. Alla fine di novembre del 1745 un combattimento tra un gruppo di reclutatori violenti e alcuni marinai di Boston port\u00f2 alla morte di due marinai. Due reclutatori furono accusati di omicidio e condannati, ma furono rilasciati quando l'accusa fu annullata.\nDue anni dopo il commodoro Charles Knowles, al servizio del governatore di Louisbourg dopo la conquista, aveva al suo servizio molti marinai di Boston obbligati a servire il suo squadrone. Una folla di oltre 300 uomini cattur\u00f2 tre ufficiali della marina e un vice sceriffo e picchiarono lo sceriffo. La folla si rec\u00f2 alla casa del governatore Shirley chiedendo il rilascio degli uomini rapiti da Knowles. Shirley cerc\u00f2 di chiamare le milizie ma queste non risposero. Shirley riusc\u00ec a fare entrare in casa gli ufficiali e la folla se ne and\u00f2. Quello stesso giorno Shirley si rec\u00f2 alla Town House per incontrare la gente. La folla, ora composta da molte migliaia di persone, attacc\u00f2 la Town House rompendo molte finestre. Shirley parl\u00f2 alla folla promettendo di presentare le loro richieste al commodoro Knowles. LA folla se ne and\u00f2, decisa a cercare una nave della Royal Navy da bruciare.\nDopo il ritorno a casa di Shirley nel pomeriggio la folla, dopo aver catturato un altro ufficiale e molti sottufficiali, giunse di nuovo a casa sua. Shirley ordin\u00f2 a molti uomini armati, che stavano difendendo la sua casa, di sparare sulla folla, ma William Pepperrell riusc\u00ec a bloccare gli uomini di Shirley e convinse la folla ad andarsene. Nel frattempo il commodoro Knowles minacci\u00f2 di bombardare Boston con il proprio squadrone. Solo dopo che il Consiglio del Massachusetts adott\u00f2 risoluzioni a sostegno delle richieste della folla la situazione si quiet\u00f2 a Boston. Alla fine la folla liber\u00f2 gli ostaggi e Knowles lasci\u00f2 liberi i marinai rapiti.\nRisarcimento e moneta.\nUn altro problema fu il risarcimento per le colonie americane da parte della Gran Bretagna per i costi della spedizione contro Louisbourg e per la lunga occupazione delle truppe americane fino all'arrivo dei britannici. Questo cre\u00f2 un nuovo problema a Shirley dato che i capi della spedizione, compreso l'ex alleato Samuel Waldo, avevano gonfiato a dismisura le stime dei costi sostenuti. Waldo us\u00f2 la riluttanza di Shirley per agire apertamente contro di lui iniziando a sostenere il cambio di governatore. Shirley riusc\u00ec solo a prevenire il rischio promettendo all'amministrazione coloniale che avrebbe raggiunto la stabilit\u00e0 economica ritirando la propria cartamoneta.\nIl governo britannico fu lento a rispondere alla richiesta di risarcimento. In attesa di una risposta si inizi\u00f2 a discutere sui vari giornali su come usare i soldi in arrivo. Alcuni, come Samuel Adams (padre del famoso capo della guerra d'indipendenza americana), chiese di depositare i soldi nelle banche di Londra per fungere da copertura della cartamoneta emessa dalle colonie. Altri, tra cui William Douglass e Thomas Hutchinson, presidente della Corte Generale, chiedevano di usarli per riscattare la cartamoneta e dare al Massachusetts una valuta forte. Nel 1748 il trattato di Aquisgrana restitu\u00ec Louisbourg alla Francia, mentre il Massachusetts era ancora in attesa del risarcimento per la propria conquista.\nNel frattempo il governatore Shirley aveva cercato di finanziare una campagna per la conquista di Fort St. Fr\u00e9d\u00e9ric (odierna Crown Point) per cui emise altra cartamoneta. La campagna fu abbandonata quando le colonie non riuscirono a sostenerla, ma l'inflazione che ne segu\u00ec contribu\u00ec a rivoltare i sostenitori di Shirley contro di lui. La perdita di Louisbourg aument\u00f2 l'insoddisfazione pubblica per Shirley, considerato un complice del progetto britannico contro le colonie americane. Anche William Pepperrell si un\u00ec ai numerosi cittadini che chiedevano la rimozione di Shirley. Samuel Adams scrisse Gamaliel Rogers e Daniel Fowle stamp\u00f2 \"The Independent Advertiser\", che con regolarit\u00e0 criticava il governo britannico e l'amministrazione Shirley. Il giornale pubblic\u00f2 molte lettere scritte da Shirley agli ufficiali britannici in cui criticava gli americani e chiese ripetutamente la rimozione del governatore. William Douglass, famoso medico di Boston, scrisse una serie di \"pamphlet\" (pubblicati da Rogers and Fowle) in cui attaccava Shirley, il commodoro Knowles e la condotta della campagna per Louisbourg nonch\u00e9 la sua occupazione. Sia Shirley che Knowles citarono Douglass per diffamazione, ma persero entrambi la causa.\nIl conflitto di Shirley con Samuel Waldo sulle spese continu\u00f2 a crescere. Shirley si rivolse a Londra e gli fu concesso il permesso (giunto nell'agosto 1749) di recarsi a Londra per discutere del problema. Salp\u00f2 per la Gran Bretagna a settembre del 1749, poco prima che il tanto atteso risarcimento raggiungesse Boston. Secondo quando proposto da Thomas Hutchinson, il denaro fu usato per ritirare la cartamoneta. Mentre Shirley era imbarcato, Hutchinson, Andrew Oliver e altri ne ricoprirono l'incarico, con a capo Spencer Phips.\nInterludio europeo.\nA Londra Shirley s'incontr\u00f2 con Newcastle e il segretario coloniale, il duca di Bedford, per discutere dei problemi coloniali e della sua situazione. Newcastle ordin\u00f2 un controllo dei registri militari di Waldo e Pepperrell, che conferm\u00f2 la posizione di Shirley. Anche i racconti di Shirley furono esaminati, e furono ritenuti \"redatti con grande precisione\", \"pi\u00f9 conformi agli ordini di Sua Maest\u00e0 ... di quelli di qualsiasi altra colonia\".\nShirley parl\u00f2 anche dei problemi politici sui quali lui ed il governatore di New York (George Clinton avevano concordato. Mentre si trovava a Londra seppe che Clinton aveva intenzione di rinunciare all'incarico. Shirley chiese a Newcastle di avere quel posto, ma la richiesta fu rifiutata. Newcastle potrebbe essere rimasto sorpreso da Shirley, il quale aveva accettato un'inaspettata offerta di Bedford per partecipare ad una commissione che avrebbe stabilito i confini tra i territori britannici e francesi in America del Nord. La commissione avrebbe dovuto incontrarsi a Parigi e Shirley vi vide l'opportunit\u00e0 di portare avanti le proprie idee espansionistiche. Newcastle e Bedford erano in quel periodo coinvolti in una lotta politica e Newcastle non fu felice del fatto che Shirley aveva accettato l'offerta di Bedford. Shirley riusc\u00ec a convincere Newcastle che la sua esperienza e posizione sarebbero state usate nelle negoziazioni.\nLa commissione si riun\u00ec a Parigi e Shirley fu accompagnato da William Mildmay, un mercante, come commissario. Shirley adott\u00f2 una linea dura nei negoziati, sostenendo in modo tecnico e legale una lettura espansiva del territorio britannico. Pretese tutti i territori a est di una linea che univa il fiume Kennebec a nord al San Lorenzo, mentre i francesi volevano tutta quella zona tranne la penisola della Nuova Scozia. L'approccio di Shirley inaspr\u00ec i negoziati e fece impantanare la discussione su delle minuzie. Quando Mildmay si lament\u00f2 di questa cosa con Londra, Bedford rimprover\u00f2 Shirley per aver speso tanto tempo su piccolezze. Mentre i negoziati proseguivano, sia francesi che britannici stavano espandendo i propri interessi nella valle dell'Ohio, aumentando le tensioni.\nNel 1751 Shirley provoc\u00f2 un piccolo scandalo quando spos\u00f2 Julie, la giovane figlia del suo padrone di casa di Parigi. Fu richiamato a Londra dopo che Mildmay si lament\u00f2 del fatto che Shirley stava agendo senza consultarlo. Shirley torn\u00f2 a Londra convinto che i francesi andassero cacciati dall'America del Nord. Mildmay tent\u00f2 di proseguire i negoziati convinto di poter superare il precedente ostruzionismo di Shirley, ma gli incontri terminarono negativamente.\nShirley chiese nuovamente il ruolo di governatore di New York, ma fu snobbato da Newcastle, infuriato per il matrimonio di Shirley. Gli fu invece ordinato di tornare in Massachusetts. Lo fece lasciando a Londra la moglie. Non \u00e8 chiaro se si siano pi\u00f9 incontrati; il biografo John Schutz crede che non lo fecero, ma la tradizione di famiglia vuole che si siano riuniti dopo che Shirley lasci\u00f2 il ruolo di governatore del Massachusetts.\nRitorno in Massachusetts.\nL'opposizione in Massachusetts a Shirley era terminata mentre si trovava in Inghilterra e a Parigi. Ben presto Shirley dovette affrontare l'inasprimento del conflitto sulla frontiera franco-canadese. In particolare stavano aumentando le tensioni in Ohio, dove i commercianti britannici e francesi si stavano combattendo. Quando (false) voci giunsero a Boston nel 1754 riguardo un'attivit\u00e0 militare francese al confine settentrionale della provincia (Maine), Shirley organizz\u00f2 velocemente una spedizione sul Kennebec per rinforzare le difese. La spedizione costru\u00ec Fort Halifax in quella che oggi \u00e8 Winslow. La notizia delle ostilit\u00e0 in Ohio rese pi\u00f9 urgente il problema, cos\u00ec come l'attesa per la conferenza gi\u00e0 organizzata tra le colonie ad Albany. A causa dell'urgenza e del sostegno politicamente influente dei latifondisti del Maine, le relazioni tra Shirley e l'assemblea provinciale furono relativamente buone. Shirley chiese ai rappresentanti provinciali al congresso di Albany di cercare un'unione coloniale, ma l'assemblea provinciale (assieme a quelle di altre province) rifiut\u00f2 le proposte del congresso.\nGuerra dei sette anni: campagne del 1755.\nShirley fu avvicinato dal governatore della Nuova Scozia Charles Lawrence per ottenere aiuto nella difesa contro la minaccia francese, ipotizzando operazioni militari congiunte. Shirley e Lawrence credevano che la spedizione proposta necessitasse ulteriore assistenza da parte della Gran Bretagna e scrissero chiedendo la stessa cosa. Contemporaneamente iniziarono i preparativi in attesa dell'approvazione della richiesta. A Shirley fu ordinato di reclutare il proprio reggimento da includere nel gruppo di Braddock. Non potendo abbandonare la provincia mand\u00f2 uno dei suoi figli a New York per reclutarvi le truppe. Gli uomini del Massachusetts erano stati reclutati per la spedizione della Nuova Scozia. Inoltre riprese l'idea di una spedizione contro Fort St. Fr\u00e9d\u00e9ric, nonostante abbia limitato le operazioni del primo anno alla costruzione di una fortezza all'estremit\u00e0 meridionale di lago Giorgio, chiedendo aiuto anche alle colonie vicine. Addolc\u00ec il governatore ad interim di New York, James DeLancey, generalmente ostile agli interessi del Massachusetts, ipotizzando che la spedizione potesse essere comandata dal commissario indiano di New York, il colonnello William Johnson. Johnson era inizialmente riluttante, ma Shirley riusc\u00ec a convincerlo ad assumere il comando.\nDato che la guerra franco-indiana era diventata d'interesse imperiale, due reggimenti britannici del generale Edward Braddock furono mandati in America. Nella corrispondenza Braddock annunci\u00f2 l'intenzione di usare la propria armata contro Fort Duquesne in Ohio, mentre Shirley non riusc\u00ec a convincerlo di dirigersi invece contro Fort Niagara. Durante un incontro di governatori e capi militari nell'aprile 1755 Shirley impression\u00f2 favorevolmente Braddock. Braddock dichiar\u00f2 quindi che l'obiettivo sarebbe stato Duquesne, ma che avrebbe autorizzato Shirley a prendere il proprio reggimento e quello di William Pepperrell per andare a Fort Niagara e conferm\u00f2 il comando di Johnson per la campagna del lago Giorgio. Le istruzioni di Braddock concedevano a Shirley un vago controllo su Johnson, che in seguito si dimostr\u00f2 essere fonte di problemi. Le due spedizioni settentrionali furono svolte senza assistenza logistica da parte dell'esercito regolare.\nPartendo dalla conferenza Shirley si rec\u00f2 a New York City dove negozi\u00f2 con i mercanti i rifornimenti alla spedizione. Le gelide relazioni con il governatore DeLancey continuarono. Gli uomini di DeLancey obiettarono a quella che videro come un'interferenza del Massachusetts nei loro affari interni. Quando Shirley cerc\u00f2 d'impedire all'agente newyorkese Oliver DeLancey di reclutare in Connecticut rischi\u00f2 di far fallire i preparativi di New York per le spedizioni. Tra Shirley e Johnson si form\u00f2 una frattura quando Shirley cerc\u00f2 di sottrarre truppe dal comando di Johnson per aumentare la propria forza diretta a Fort Niagara. L'antagonismo aument\u00f2 quando le due spedizioni iniziarono una competizione per ottenere rifornimenti e si esacerb\u00f2 per le continue discussioni sul confine tra le province.\nQuando Shirley e Johnson s'incontrarono nel luglio 1755 prima della partenza delle rispettive spedizioni, le tensioni tra i due proseguirono e Johnson ritard\u00f2 la decisione sull'assegnamento di ausiliari indiani alla campagna di Shirley, sostenendo che avrebbe comunque viaggiato nel territorio degli Irochesi amici, dove non sarebbero stati necessari. Shirley lo consider\u00f2 un atto di insubordinazione. Convinto di essere pi\u00f9 alto in grado di Johnson, Shirley cerc\u00f2 di soverchiare l'agente indiano e negoziare direttamente con le trib\u00f9 il reclutamento, ma Johnson e i suoi subordinati si opposero. Anche gli Irochesi obiettarono alla presenza dell'agente reclutatore di Shirley, il colonnello John Lydius, col quale avevano avuto problemi durante le passate vendite di terreno. La situazione non fu semplificata dal fatto che n\u00e9 Johnson n\u00e9 Shirley avevano mai comandato spedizioni di questa dimensione e con tali obiettivi.\nLa spedizione di Shirley giunse a Fort Oswego a met\u00e0 agosto. Il cammino che risaliva il fiume Mohawk fu rallentato dall'acqua lenta e fu rifornito in modo inadeguato causando una carenza di cibo. Shirley seppe durante il viaggio che il generale Braddock era morto per le conseguenze della battaglia del Monongahela del 13 luglio, che caus\u00f2 la perdita anche del figlio di Shirley, William. Per questo divenne temporaneamente comandante in capo delle forze nordamericane. La sua spedizione fu rallentata a Fort Oswego dalla necessit\u00e0 di migliorarne le difese e dalla crescente crisi di rifornimenti. In un consiglio del 18 settembre si decise di continuare a seguire il piano per raggiungere Fort Niagara, ma una settimana dopo la decisione fu cambiata. Shirley torn\u00f2 ad Albany, preoccupato dalla necessit\u00e0 di dover gestire l'intero sforzo bellico britannico sul continente.\nLa spedizione di William Johnson dur\u00f2 poco pi\u00f9 di quella di Shirley. Raggiunse l'estremit\u00e0 meridionale di lago Giorgio, dove i suoi uomini ebbero uno scontro inconcludente con i francesi l'8 settembre, prima di iniziare a lavorare a Fort William Henry. Le voci di movimenti francesi fecero riprendere le attivit\u00e0 a novembre, ma quando l'opposizione non si materializz\u00f2, buona parte degli uomini di Johnson abbandonarono il campo e tornarono a casa. Shirley dovette insistere con i governatori della Nuova Inghilterra per ottenere milizie da assegnare alla nuova fortezza per l'inverno.\nIn Nuova Scozia il governatore Lawrence aveva facilmente conquistato Fort Beaus\u00e9jour e si era imbarcato in quella che divenne famosa col nome di grande deportazione, l'enorme rimozione di oltre 12000 Acadiani dalla Nuova Scozia. Quando alcune delle navi che trasportavano gli Acadiani entrarono nel porto di Boston, a inizio dicembre 1755, Shirley ordin\u00f2 di non farli sbarcare. Per tre mesi invernali, fino al marzo 1756, gli Acadiani rimasero a bordo delle navi e met\u00e0 di loro morirono per il freddo e la malnutrizione.\nGuerra dei sette anni: campagne del 1756.\nNell'inverno del 1755\u20131756 prosegu\u00ec la faida tra Shirley e Johnson. Johnson, avvisato da Thomas Pownall, continu\u00f2 a sostenere la sua esclusiva autorit\u00e0 sulle relazioni con gli indiani e rinnov\u00f2 le critiche per l'interferenza di Shirley nel reclutamento della campagna del 1755. In una lettera Johnson scrisse che Shirley era \"diventato il mio acerrimo nemico\" che avrebbe fatto qualsiasi cosa in suo potere contro di lui. Johnson ader\u00ec alla causa dei DeLancey (ai quali era unito tramite matrimonio) contro Shirley. Insieme fecero rapporti poco lusinghieri al governatore di New York, Sir Charles Hardy, il quale li inoltr\u00f2 a Londra. Shirley era a conoscenza di questa continua minaccia alla propria autorit\u00e0.\nEssendo comandante in capo, Shirley fece una grandiosa proposta per la campagna del 1756 nel novembre del 1755, sostenendo la necessit\u00e0 di continuare gli attacchi iniziati nel 1755 e di aggiungere una spedizione a Quebec lungo il Kennebec. Le critiche nei suoi confronti raggiunsero il duca di Newcastle, che decise di aver bisogno di qualcuno meno coinvolto in controversie con gli altri capi nordamericani. I capi britannici avevano anche ricevuto lettere intercettate destinate alla Francia che alcuni ritenevano scritte da Shirley, in parte a causa del matrimonio con una francese. Thomas Pownall si rec\u00f2 a Londra all'inizio del 1756 e denunci\u00f2 nuovamente Shirley all'amministrazione coloniale. Shirley non conobbe questi problemi prima dell'aprile 1756, quando il comando britannico aveva gi\u00e0 deciso di sostituirlo nel ruolo di comandante in capo.\nIn attesa del sostituto (Lord Loudoun) Shirley si sforz\u00f2 di far avanzare rifornimenti e rinforzi alla guarnigione di Fort Oswego, che stava finendo le scorte per l'inverno, e la cui linea di rifornimento era stata interrotta con la battaglia di Fort Bull del marzo 1756. Continu\u00f2 a mobilitare risorse e personale per le operazioni di Oswego e lago Giorgio, ma la sua autorit\u00e0 inizi\u00f2 a scemare quando si sparse la voce della sua sostituzione. I problemi militari continuarono ad aggravarsi sulla frontiera di New York prima che Loudoun giunse finalmente nel luglio 1756; Fort Oswego cadde in mano francese il 10 agosto.\nNonostante Shirley sia stato rimosso da comandante in capo, mantenne il titolo di governatore del Massachusetts. Pensava che avrebbe perso anche quell'incarico non molto dopo il ritorno a Boston in agosto. Invece non fu nominato nessuno al suo posto e Loudoun riconobbe l'interferenza di Shirley in tutto quello che non andava sulla frontiera di New York. Fece ulteriori inchieste riguardo alle spese sostenute da Shirley per la guerra. Loudoun e Shirley parlarono di molti argomenti, compresa la prosecuzione dei preparativi militari di Shirley dopo il gennaio January 1756, quando era stato reso ufficiale l'incarico di Loudoun. Shirley sostenne che difficilmente il comando britannico avrebbe voluto bloccare i preparativi nell'intervallo di tempo tra la nomina di Loudoun ed il suo arrivo. Mentre attendeva l'arrivo del sostituto Shirley cerc\u00f2 testimoni, raccolse prove per sostenere la propria versione dei fatti e cerc\u00f2 di chiudere i propri affari finanziari. Loudoun era convinto che Shirley avesse ritardato la partenza come manovra politica. Salp\u00f2 per l'Inghilterra nell'ottobre 1756. Shirley sarebbe stato formalmente sostituito da Thomas Pownall nel 1757.\nVecchiaia.\nAll'arrivo a Londra Shirley fu ricevuto da Newcastle e da altri suoi sostenitori, ma Newcastle era stato rimosso dal suo incarico a causa delle scarse capacit\u00e0 mostrate in guerra e la lite tra Shirley e Loudoun rendeva impossibile un nuovo incarico in America del Nord. Newcastle ritir\u00f2 il proprio sostegno a Shirley dopo aver saputo degli scontri tra i due. Shirley riusc\u00ec a convincere Newcastle a trascurare la questione dei suoi resoconti \"disordinati\". La sua posizione miglior\u00f2 quando Loudoun e Pownall subirono continue sconfitte militari in America del Nord (soprattutto il disastro dell'assedio di Fort William Henry dell'agosto 1757 che port\u00f2 al richiamo di Loudoun). Questi fallimenti servirono a riabilitare Shirley riportandolo nelle grazie di Newcastle.\nAlla fine del 1758 Shirley fu nominato governatore delle Bahamas. All'inizio del 1759 fu promosso tenente generale. Dopo un lungo viaggio Shirley giunse alle Bahamas il 31 dicembre, quando la sua nave naufrag\u00f2 sulla barriera corallina delle isole. Giunse senza altri incidenti a Nassau ed assunse i poteri. Il suo mandato fu tranquillo. I contrabbandieri presenti sulle isole furono il principale problema da affrontare. Per combattere il commercio illecito chiese al governo di Londra di dichiarare Nassau un porto franco. Nonostante la propria influenza, Nassau non ricevette questo status prima della fine del suo mandato. Supervision\u00f2 anche i lavori di rinnovamento della casa del governatore e fece costruire chiese con i fondi della Society for the Propagation of the Gospel. Nel 1765, dopo la morte della moglie, port\u00f2 i figli in Inghilterra in modo che potessero essere adeguatamente curati. Torn\u00f2 nelle isole dove dovette affrontare le proteste contro lo Stamp Act approvato di recente. Quando propose l'uso di marche da bollo sui documenti ufficiali dell'assemblea locale la reazione fu talmente forte che Shirley sciolse l'organo di governo. Quando la successiva assemblea si riun\u00ec la volta successiva lo Stamp Act era stato abrogato.\nLa sua salute peggior\u00f2, e Shirley fu infine sostituito nel ruolo di governatore dal figlio Thomas, nominato nel novembre 1767 e giunto l'anno dopo. Shirley part\u00ec per Boston dove prese la residenza nella sua vecchia casa a Roxbury con la figlia ed il genero. Mor\u00ec qui il 24 marzo 1771. Dopo un funerale di stato fu sepolto nella King's Chapel.\nFamiglia e retaggio.\nIl figlio Thomas divenne maggior generale dell'esercito britannico, fu nominato baronetto nel 1786 e prest\u00f2 servizio, dopo il mandato alle Bahamas, come governatore di Dominica e delle isole Sopravento settentrionali. Mor\u00ec nel 1800. Un altro figlio, William Jr., fu ucciso nel 1755 nella battaglia del Monongahela mentre era comandato da Edward Braddock. La figlia di Shirley, Anne, spos\u00f2 John Erving, membro del consiglio del governatore del Massachusetts.\nShirley costru\u00ec una casa familiare a Roxbury tra il 1747 ed il 1751. La vendette alla figlia ed al genero, Eliakim Hutchinson, nel 1763. In seguito pass\u00f2 a William Eustis, governatore del Massachusetts nel XIX secolo. Oggi nota come Shirley-Eustis House, si trova ancora al civico 33 di Shirley Street. \u00c8 stata in gran parte restaurata ed \u00e8 un museo aperto al pubblico.\nLa citt\u00e0 di Shirley (Massachusetts) fu fondata durante il suo mandato da governatore del Massachusetts. Shirley Point, punto geografico di Winthrop, e l'ex Shirley Gut prendono il nome da lui. Shirley aiut\u00f2 a fondare una pescheria di merluzzi a Winthrop nel 1753. Shirley diede anche il nome a Shirley Street ad Halifax in Nuova Scozia (parallela a Pepperell Street che prende il nome da William Pepperell)."}
{"id": "5021512", "revid": "158286", "url": "https://it.wikipedia.org/wiki?curid=5021512", "title": "Triticum durum affine", "text": ""}
{"id": "5021514", "revid": "195739", "url": "https://it.wikipedia.org/wiki?curid=5021514", "title": "Coeteris paribus", "text": ""}
{"id": "5021522", "revid": "125381524", "url": "https://it.wikipedia.org/wiki?curid=5021522", "title": "Giuseppe De Andr\u00e9", "text": "Fu amministratore delegato e presidente degli zuccherifici Eridania, nonch\u00e9 consigliere comunale, assessore e vicesindaco di Genova per il Partito Repubblicano Italiano; fu il padre del cantautore Fabrizio De Andr\u00e9.\nBiografia.\nGiuseppe De Andr\u00e9 nacque a Torino da una famiglia di condizione modesta: suo padre Achille mor\u00ec nel 1916, quando il piccolo Giuseppe aveva quattro anni. A Torino si laure\u00f2 in Lettere e Filosofia con Benedetto Croce all'et\u00e0 di 22 anni e poi si trasfer\u00ec a Genova. In Liguria divenne insegnante in diversi istituti scolastici parastatali, di cui divent\u00f2, dal 1938, anche proprietario grazie a un prestito; prima oper\u00f2 presso l'istituto tecnico per geometri \"Ligure\" a Sampierdarena, noto anche come \"Il Palazzi\", e successivamente presso il \"Pareto\".\nDiventato noto come uomo di grande cultura e lavoratore dal carattere inflessibile, nel capoluogo ligure si dedic\u00f2 presto anche all'attivit\u00e0 politica. Durante la Resistenza fu ricercato dai fascisti perch\u00e9 aveva cercato di impedire la deportazione degli alunni ebrei dei suoi istituti. Nascose dunque la famiglia nell'astigiano dal 1942, per poi raggiungerla lasciando Genova nel 1944.\nTornato a Genova dopo la guerra e la liberazione, venne eletto pi\u00f9 volte consigliere comunale per il PRI. Nel periodo 1954-1955, per tale partito, fu sia assessore allo spettacolo ed alla cultura che vicesindaco della citt\u00e0. Nel 1956 non fu rieletto, decidendo di abbandonare le cariche pubbliche e di iscriversi agli studi in Legge, che per\u00f2 non termin\u00f2. Nello stesso periodo fu promotore e primo presidente dell'Ente della Fiera del Mare.\nNel 1962 venne chiamato da Attilio Monti ai vertici dell'Eridania: in questa azienda ricopr\u00ec, nel corso di due decenni, gli incarichi di direttore generale, amministratore delegato e presidente. Dal 1976 fu anche presidente di Poligrafici Editoriale, editoriale di controllo dei quotidiani Il Resto del Carlino e La Nazione, carica da cui si dimise nel 1982 rompendo il lungo rapporto di collaborazione con Attilio Monti. Un anno prima aveva lasciato anche la presidenza dell'Eridania, acquisita dal Gruppo Ferruzzi, in quanto non condivideva le strategie di Raul Gardini.\nDa 1961 al 1963 Giuseppe De Andr\u00e9 fu socio cofondatore della Karim, la prima casa discografica per cui lavor\u00f2 il figlio Fabrizio, partecipando attivamente al lancio della carriera di Fabrizio e anche di altri artisti come Orietta Berti. Accanto al sostegno all'attivit\u00e0 artistica del figlio, Giuseppe offr\u00ec a Fabrizio in questo stesso periodo un impiego presso gli uffici amministrativi nel suo istituto \"Ligure\" e lo sostenne economicamente, fino al momento in cui Fabrizio abbandon\u00f2 l'universit\u00e0 e si dedic\u00f2 pienamente all'attivit\u00e0 artistica.\nScomparso nel 1985 all'et\u00e0 di 72 anni, ha ricevuto sepoltura nella cappella di famiglia presso il cimitero di Staglieno, dove furono sepolti anche la moglie ed i figli.\nVita privata.\nSi spos\u00f2 nel 1935 con Luigia Amerio, detta Luisa, originaria di Pocapaglia (provincia di Cuneo), con la quale ebbe due figli: Mauro (1936-1989), avvocato, e Fabrizio Cristiano (1940-1999), celebre cantautore, con cui Giuseppe ebbe un rapporto ricco di contrasti per poi riconciliarsi definitivamente in punto di morte, strappandogli in tale occasione la promessa di smettere di bere (che il cantautore manterr\u00e0). Fabrizio lo rese nonno di Cristiano nel 1962 e di Luisa Vittoria detta Luvi nel 1977."}
{"id": "5021527", "revid": "198326", "url": "https://it.wikipedia.org/wiki?curid=5021527", "title": "Stewart (personaggio)", "text": "Stewart \u00e8 il protagonista maschile del romanzo \"Recovery Road\" di Blake Nelson. All'et\u00e0 di diciannove anni entra in una clinica di riabilitazione per abuso di alcool e droga dove si innamora di Maddie Graham. La storia segue la loro relazione nei tre anni successivi la terapia durante i quali sono impegnati nel processo di guarigione e crescita personale.\nBiografia pregressa.\nStewart cresce a Centralia (Washington) da una famiglia povera. Ha una sorella maggiore che come lui ha combattuto una situazione familiare complicata. Il padre probabilmente alcolizzato \u00e8 sparito da quattro anni. La madre ha frequentato altri uomini e non si \u00e8 mai occupata dei figli. La figura affettiva pi\u00f9 importante \u00e8 la nonna, con la quale Stewart ha convissuto per un po' di tempo. Si preoccupava per lui e lo manteneva, anche se spesso i suoi soldi finivano nell'acquisto di droga. Stewart inizia ad abusare di alcool e droga fin da molto giovane. Lascia la scuola prima del diploma e inizia a lavorare come meccanico di motociclette. Compiuti i diciannove anni la nonna decide di pagargli una clinica di riabilitazione chiamata \"Spring Meadow\".\nAspetto fisico e personalit\u00e0.\nStewart \u00e8 descritto come un ragazzo bellissimo e dall'aria misteriosa. Tutte le ragazze ne sono attratte. \u00c8 snello, capelli e occhi neri, labbra attraenti, sorriso adorabile, volto scolpito e nobile che a Maddie ricorda un giovane principe. In clinica i suoi capelli sono tinti di biondo. Maddie nota un tatuaggio nell'avambraccio e un anello nel dito mignolo donatogli dalla nonna; la sua mano \u00e8 segnata da una profonda cicatrice. Dietro la timidezza e i silenzi di Stewart si cela un ragazzo con una bassa autostima che fatica a restare sobrio e si vede destinato al fallimento. Quando sta con Maddie non si sente abbastanza per lei e teme di influenzarla negativamente. Ovunque Stewart finisca per rifugiarsi sembra tormentato da demoni interiori che cerca di combattere senza per\u00f2 nutrire sufficiente speranza per riuscirci. Vive ogni momento positivo con la sensazione che presto lo perder\u00e0.\nStoria personale.\nStewart appare per la prima volta sulla \"Recovery Road\", la strada che attraversa \"Spring Meadow\". Maddie si trova sul pulmino che porta i pazienti al cinema quando intravede un ragazzo incappucciato in sosta sotto la pioggia. Presto i due iniziano a frequentarsi di nascosto. Ai pazienti \u00e8 severamente vietato intraprendere una relazione in quanto non sono ritenuti capaci di gestire un sentimento come l'amore. Fra fughe clandestine, rimproveri dei supervisori e nascondigli, Stewart e Maddie si innamorano promettendosi di rivedersi una volta usciti.\nFuori dalla clinica Stewart torna a vivere a Centralia con la madre. La sua relazione con Maddie nonostante sia sincera e passionale inizia a risentire delle sue insicurezze. Quando il padre ricompare Stewart coglie l'occasione per lasciare la madre e lavorare come operaio edile nelle Redlands. Vorrebbe che Maddie lo seguisse ma vuole studiare. Con suo padre Stewart non trova la pace che insegue e una notte si ubriaca fino a perdere conoscenza. Maddie si precipita ad aiutarlo ma mentre giace svenuto Maddie subisce molestie da due uomini. Dopo l'aggressione Stewart capisce che la sta perdendo. Mentre Maddie frequenta feste private, trascorre vacanze di lusso ad Aspen, progetta una carriera universitaria lontano da Portland, Stewart due volte al giorno segue un gruppo Alcolisti Anonimi, vive in una cantina per stare lontano dalla madre, fatica a restare sobrio. Arriva il momento che Stewart tradisce Maddie e decide di interrompere la loro relazione, come se non riuscisse a sopportare l'idea di perdere qualcuno lentamente. Non vuole farla soffrire e continua a tenerla d'occhio: quando Maddie si ubriaca Stewart corre in suo soccorso e la indirizza verso una terapia di recupero. Maddie segue il suo consiglio e infine si trasferisce definitivamente in Massachusetts per studiare alla UMass. Diventa una donna realizzata e responsabile.\nConclusione.\nStewart alla fine va incontro al fallimento totale. Se il tema del romanzo \u00e8 la crescita personale, il suo esito \u00e8 antitetico a quello di Maddie e il peggiore possibile. Un anno dopo Maddie \u00e8 in visita ai genitori e mentre passeggia in centro rivede casualmente Stewart. Si \u00e8 lasciato completamente andare al punto che \u00e8 quasi irriconoscibile. \u00c8 scarno, si droga pesantemente, ha perso il lavoro, la casa, la battaglia contro i suoi demoni. Maddie ha un'ultima conversazione con lui durante la quale vorrebbe portarlo a disintossicarsi, ma rifiuta ogni aiuto. Dopodich\u00e9 Stewart abbandona la citt\u00e0 e la storia si chiude.\nNella cultura di massa.\nStewart \u00e8 interpretato da Sebastian de Souza nella serie americana \"Recovery Road\", trasmessa su Freeform a partire dal 2016. Nello show \"Wes Stewart\" si trova a Spring Meadow per la terza volta e ha un fratello di nome Asa, tossicodipendente e criminale."}
{"id": "5021531", "revid": "767487", "url": "https://it.wikipedia.org/wiki?curid=5021531", "title": "The Dorilton", "text": "Il Dorilton (\"The Dorilton\") \u00e8 un noto edificio residenziale di New York City, situato nell'esclusivo contesto dell'Upper West Side di Manhattan, all'angolo della Broadway con la 71\u00aa strada.\nStoria.\nL'edificio fu progettato nel 1899 dallo studio di architettura Janes &amp; Leo di Elisha Harris Janes e Richard Leopold per l'imprenditore immobiliare Hamilton M. Weed. Completato nel 1902 per competere con l'opulento Ansonia distante appena qualche isolato lungo Broadway, divenne uno dei pi\u00f9 prestigiosi dell'Upper West Side insieme al celebre Dakota.\nNel 1974 l'edificio \u00e8 stato inserito nel registro del National Historic Landmark, mentre nel 1983 \u00e8 entrato a far parte del National Register of Historic Places.\nLo storico statunitense Francis Morrone lo ha definito uno dei pi\u00f9 significativi esempi di residenza signorile di New York.\nNel 1998 l'edificio \u00e8 stato sottoposto ad un accurato restauro diretto dall'architetto Walter P. Melvin.\nDescrizione.\nL'edificio si distingue dal contesto architettonico circostante per il suo opulento apparato decorativo in stile Beaux Arts. Caratterizzato da una pianta a \"C\", l'edificio presenta dei prospetti riccamente decorati con numerose sculture, rilievi in litocemento, cornici marcapiano e balaustre alternati ad una omogenea superficie in mattoni rossi. \nIl tetto, di chiara ispirazione francese, comprende tre piani mansardati ed \u00e8 punteggiato da numerosi abbaini.\nIl prospetto meridionale \u00e8 quello pi\u00f9 caratteristico. Affacciato sulla West 71st Street, \u00e8 riconoscibile per l'ingresso principale che presenta un alto portale decorato da numerose sculture che si ispira alle residenze reali francesi."}
{"id": "5021532", "revid": "729019", "url": "https://it.wikipedia.org/wiki?curid=5021532", "title": "Abarth 1600 OT Spyder", "text": "L'Abarth 1600 OT Spyder \u00e8 una vettura da competizione realizzata dalla Abarth nel 1966.\nSviluppo.\nLa vettura venne realizzata per poter ospitare il nuovo propulsore 8V da 2000cc esposto per la prima volta alla mostra delle vetture sportive e da competizione tenutasi presso Torino nel 1966.\nTecnica.\nIl mezzo traeva alcune componenti dalla Fiat 850 ed aveva le sospensioni anteriori formate da bracci oscillanti, barre stabilizzatrici e ammortizzatori idraulici telescopici, mentre le posteriori erano composte da bracci tubolari, molle ad elica ed ammortizzatori idraulici telescopici. Come propulsore impiegava un 4 cilindri in linea dotato di due carburatori Weber 45 DCOE. La potenza erogata era di 174 cv, con velocit\u00e0 massima di 250 km/h. La gestione del motore era affidata ad un cambio manuale a sei marce. Il design della carrozzeria venne affidato a Mario Colucci ed era estremamente aerodinamico per meglio fendere la resistenza aerodinamica. Tale carrozzeria avvolgeva un telaio in lamiera scatolata saldata elettricamente. I cerchi erano il lega di magnesio, ed erano presenti numerose prese d'aria per raffreddare le componenti meccaniche della 1600 OT. In particolare, ne era presente una a forma di periscopio esattamente sopra il vano motore.\nAttivit\u00e0 sportiva.\nLa prima corsa a cui partecip\u00f2 la vettura fu la Coupe de Paris del 1966, dove si classific\u00f2 quarta assoluta. Dopo un'esposizione presso il salone automobilistico di Torino, la 1600 OT fu impiegata peralcuni test svolti presso l'autodromo di Vallenlunga nel gennaio 1967 in cui si tentava di battere il record del circuito stabilito da una Ferrari Dino. In seguito il mezzo fu schierato per l'ultima volta in gara presso la Coppa Union Sportive, dove termin\u00f2 dietro un Abarth OT 2000."}
{"id": "5021547", "revid": "767487", "url": "https://it.wikipedia.org/wiki?curid=5021547", "title": "S\u014dtar\u014d Yasunaga", "text": "Carriera.\nCalciatore.\nClub.\nFormatosi nelle rappresentative calcistiche del Kamiube Jr.HS prima e della Shimizu Commercial HS poi, Yasunaga venne ingaggiato nel 1995 dal Yokohama Marinos, societ\u00e0 in cui milit\u00f2 sino al 1998, ad esclusione della stagione 1997-1998 trascorsa in prestito agli spagnoli del Lleida e con cui ottenne il quinto posto della Segunda Divisi\u00f3n spagnola.\nDurante la sua militanza nei \"Marinos\" Yasunaga vinse la J. League 1995.\nNella stagione 1999 passa allo Shimizu S-Pulse, perdendo la finale di campionato contro il J\u00fabilo Iwata. Con la squadra di Shimizu Yasunaga vinse la Coppa delle Coppe dell'AFC 1999-2000 e la Supercoppa del Giappone 2001.\nNel corso del 2001 Yasunaga passa al Yokohama F\u00b7Marinos, nuova denominazione dei Yokohama Marinos a seguito della fusione con i Yokohama Fl\u00fcgels nel 1999.\nCon i F\u00b7Marinos Yasunaga vinse la Coppa J. League 2001 ed i campionati 2003 e 2004.\nLa militanza nel club di Yokohama fu interrotta da un ritorno in Spagna, in prestito al Racing Ferrol, militante nella Segunda Divisi\u00f3n 2002-2003, esperienza conclusasi con la retrocessione del club galiziano in terza serie.\nNella stagione 2005 passa al Kashiwa Reysol, societ\u00e0 con cui retrocede in cadetteria\nNazionale.\nYasunaga partecip\u00f2 con la nazionale Under-20 di calcio del Giappone al campionato mondiale di calcio Under-20 1995, raggiungendo i quarti di finale della competizione.\nAllenatore.\nDal 2016 diventa l'allenatore del ."}
{"id": "5021552", "revid": "729019", "url": "https://it.wikipedia.org/wiki?curid=5021552", "title": "Visione monoculare", "text": "La visione monoculare (dal greco antico mono, uno e dal latino oculus, occhio) \u00e8 la visione in cui i due occhi non collaborano per la visualizzazione della stessa immagine. Difatti l'immagine non viene proposta sullo stesso piano retinico da entrambi gli occhi come nella visione binoculare. Con la visione monoculare viene limitata la percezione della profondit\u00e0, mentre si ha un aumento del campo visivo.\nCondizioni mediche associate.\nCon il termine Compromissione della visione binoculare si intende quella condizione dove un individuo ha perso la vista da un occhio, pur mantenendo una vista adeguata per mezzo dell'altro.\nLa Monopsia \u00e8 una condizione fisica negli individui che non riescono a percepire le immagini in maniera tridimensionale sebbene i loro due occhi sono dal punto di vista medico normali, sani e distanziati in maniera corretta. La vista che percepisce la profondit\u00e0 tridimensionale necessita pi\u00f9 di un parallasse. Inoltre, la risoluzione delle due immagini separate, anche se molto similari, deve essere simultanea, subconscia e completa (immagini persistenti e \"immagini fantasma\" sono sintomi di un'incompleta risoluzione della vista, sebbene gli occhi stessi mostrano una notevole acutezza.) Un articolo approfondito nel magazine \"The New Yorker\" pubblicato nei primi mesi del 2006 ha trattato l'esperienza di un individuo in particolare, il quale, imparando a fronteggiare la sua disabilit\u00e0, alla fine ha appreso un modo per vedere in maniera tridimensionale nella vita quotidiana. Sono disponibili test medici per determinare condizioni di monopsia nelle persone."}
{"id": "5021559", "revid": "287204", "url": "https://it.wikipedia.org/wiki?curid=5021559", "title": "Salih Ucan", "text": ""}
{"id": "5021561", "revid": "1543377", "url": "https://it.wikipedia.org/wiki?curid=5021561", "title": "Don Miki", "text": "Don Miki \u00e8 stato una serie a fumetti spagnola che pubblicava storie a fumetti della Disney.\nStoria editoriale.\nLa testata venne pubblicata in Spagna da ottobre 1976 a giugno 1989 per 664 numeri oltre a quattro albi speciali, prima edito dalla casa editrice Edibelsa poi dalla Montena e infine dalla Primavera. Il formato era molto simile a quello di Topolino libretto della Mondadori e molte storie provenivano dall'estero, specie dall'Italia.\nLa serie \u00e8 stata parzialmente ristampata nel 2014 in una edizione anastatica dalla Planeta DeAgostini."}
{"id": "5021566", "revid": "1543377", "url": "https://it.wikipedia.org/wiki?curid=5021566", "title": "5-3-1-1", "text": "Il 5-3-1-1 \u00e8 un modulo di gioco del calcio. Consiste nello schierare 5 difensori, 3 centrocampisti, un trequartista ed un attaccante.\nIl modulo.\nLo schieramento riprende la base del 5-3-2, con l'unica differenza ascrivibile all'attacco: anzich\u00e9 schierare due punte in linea, una di esse arretra giocando come trequartista alle spalle del centravanti. Il modulo rappresenta, inoltre, un'evoluzione della zona mista.\nIl reparto difensivo vede la presenza di ben 5 elementi: ai terzini (cui \u00e8 richiesto il contributo sia in fase difensiva che offensiva, proponendosi in avanti con cross e tagli) si aggiungono infatti tre stopper, uno dei quali pu\u00f2 agire da libero comandando la difesa e dando avvio al contropiede. Al centrocampista centrale sono affidate le mansioni proprie del regista, ovvero la costruzione del gioco e l'impostazione della manovra offensiva; i due mediani mantengono invece compiti di marcatura e contrasto, potendo anche ripiegare a supporto dei difensori. Un possibile effetto collaterale del modulo \u00e8 l'isolamento del centravanti, assistito dalla seconda punta. Per ovviare a tale incoveniente, l'attaccante deve essere in grado di recuperare il pallone per ricercare la profondit\u00e0 ma anche saper approfittare di eventuali errori commessi dalla difesa avversaria."}
{"id": "5021568", "revid": "287204", "url": "https://it.wikipedia.org/wiki?curid=5021568", "title": "Dork Tower", "text": "Dork Tower \u00e8 una striscia a fumetti comica trisettimanale creata da John Kovalic, che racconta le vicende di un gruppo di giocatori di ruolo nell'immaginaria citt\u00e0 di Mud Bay.\nLa nascita.\nKovalic disegnava la striscia umoristica \"WILD LIFE\", nella quale gi\u00e0 compariva il personaggio di Carson. Da una chiacchierata con D.J. Trindle (futuro editor di Shadis edizioni), nacque l'idea di una nuova serie, che vide la luce nel gennaio 1997 su \"Shadis Magazine\".\nL'edizione italiana.\nLe strisce di \"Dork Tower\" vennero pubblicate sulla rivista \"Kaos\" della Nexus Editrice, che successivamente le ripubblic\u00f2 in 7 volumi.\nPremi.\nDork Tower ha vinto l'Origins Award nel 2001 per \"Best Professional Game Periodical\" e nel 2002 come \"Best Game-Related Periodical\".\nOpere derivate.\nBasandosi sul fumetto la Steve Jackson Games ha pubblicato il gioco di carte \"Munchkin\" di Steve Jackson, che divenne rapidamente il suo prodotto principale e di cui ha pubblicato numerose espansioni e ulteriori prodotti derivati, come un gioco di ruolo basato sul \"d20 System\" e il gioco da tavolo"}
{"id": "5021570", "revid": "757396", "url": "https://it.wikipedia.org/wiki?curid=5021570", "title": "Hapoel Eilat B.C.", "text": "L Hapoel Eliat B.C. \u00e8 una societ\u00e0 cestistica avente sede a Eilat, in Israele. Fondata nel 1970, gioca nel campionato israeliano.\nNel giugno 2012 si \u00e8 fuso con l'Habik'a B.C..\nRoster 2021-2022.\n\"Aggiornato al 24 dicembre 2021.\""}
{"id": "5021571", "revid": "1543377", "url": "https://it.wikipedia.org/wiki?curid=5021571", "title": "Summer Cup 2 2013", "text": "Il Summer Cup 2 2013 \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2013 e dell'ITF Women's Circuit nell'ambito dell'ITF Women's Circuit 2013. Sia il torneo maschile che quello femminile si sono giocati a Mosca in Russia dal 2 all'8 settembre 2013 su campi in terra battuta.\nVincitori.\nSingolare maschile.\n Alexander Rumyantsev ha battuto in finale Vadim Alekseenko 6\u20131, 7\u20135\nDoppio maschile.\n Siarhei Betau / Alexander Bury hanno battuto in finale Evgeny Karlovskiy / Igor Smilansky 6\u20131, 7\u20136(7\u20132)\nSingolare femminile.\n Anastas\u0456ja Vasyl'jeva ha battuto in finale Evgenija Rodina 6\u20132, 6\u20131\nDoppio femminile.\n Anna Shkudun / Al'ona Sotnikova hanno battuto in finale Olga Ianchuk / Anett Kontaveit 6\u20133, 6\u20134"}
{"id": "5021578", "revid": "968255", "url": "https://it.wikipedia.org/wiki?curid=5021578", "title": "Santo Stefano (Montenegro)", "text": "Santo Stefano (o anche Santo Stefano di Pastrovicchio, , Sveti Stefan) \u00e8 un villaggio del comune di Budua distante circa 6\u00a0km a sudest del capoluogo.\nLa penisola era in origine un piccolo villaggio di pescatori, fu trasformato in un hotel di lusso dal governo jugoslavo durante il regime di Tito.\nGeografia fisica.\nLa penisola si trova nella parte centrale della costa del Montenegro, a sud di Budua fra le frazioni di Caretano (\"Pr\u017eno\") e Santo Stefano. Copre un'area di 12.400 metri quadrati, era in origine separata dalla terraferma, ma ora collegata da uno stretto istmo artificiale.\nStoria.\nNel Quindicesimo secolo durante la Repubblica Veneta, sulla penisola venne costruito un villaggio fortificato come difesa contro le incursioni del Turchi. La penisola era abitata da 12 famiglie e ospit\u00f2 anche il re di Serbia e la sua corte.\nNell'Ottocento il villaggio arriv\u00f2 a ospitare una popolazione di 400 abitanti. Tra il 1934 e il 1936, sulla terraferma, nell'area prospiciente all'isoletta venne edificata Villa Milo\u010der, che venne utilizzata come residenza estiva dalla regina di Jugoslavia, Marija Karadordevic (1900\u20131961), della famiglia serba Kara\u0111or\u0111evi\u0107. La villa \u00e8 circondata approssimativamente da 800 olivi che coprono un'area di circa 32 ettari.\nTutti gli edifici della penisola vennero requisiti dal governo jugoslavo durante il regime di Tito. Gli abitanti vennero trasferiti sulla terraferma e venne creato un albergo di lusso per ospitare personalit\u00e0 di alto profilo. Una delle quattro chiese presenti sulla penisola venne trasformata in un casin\u00f2.\nFormalmente sotto la propriet\u00e0 della famiglia Radenovi\u0107 per circa quarant'anni, tra gli anni '60 e '80 la localit\u00e0 venne visitata da Orson Welles, Elizabeth Taylor, Sophia Loren, Principessa Margaret, Carlo Ponti, Ingemar Stenmark e Kirk Douglas."}
{"id": "5021582", "revid": "297745", "url": "https://it.wikipedia.org/wiki?curid=5021582", "title": "Angelo Sbardellotto", "text": ""}
{"id": "5021584", "revid": "339392", "url": "https://it.wikipedia.org/wiki?curid=5021584", "title": "Santo Stefano (Budua)", "text": ""}
{"id": "5021593", "revid": "1728", "url": "https://it.wikipedia.org/wiki?curid=5021593", "title": "Gazzetta (moneta)", "text": ""}
{"id": "5021597", "revid": "606039", "url": "https://it.wikipedia.org/wiki?curid=5021597", "title": "Ochlerotatus annulipes", "text": ""}
{"id": "5021599", "revid": "339392", "url": "https://it.wikipedia.org/wiki?curid=5021599", "title": "Vitamina B 12", "text": ""}
{"id": "5021614", "revid": "1543377", "url": "https://it.wikipedia.org/wiki?curid=5021614", "title": "Jim Dorey", "text": "Nel corso della carriera ha giocato come difensore nella NHL e nella WHA.\nCarriera.\nIn occasione dell'NHL Amateur Draft 1964 Dorey, allora giocatore dei Niagara Falls Flyers, fu scelto in ventitreesima posizione assoluta dai Toronto Maple Leafs. Concluse la sua carriera giovanile sempre nella OHA con la maglia dei London Knights.\nNel 1967 divent\u00f2 un giocatore professionista entrando nell'organizzazione dei Maple Leafs, giocando per il primo anno in tre diverse leghe minori: in AHL con i Rochester Americans, nella WHL con i Phoenix Roadrunners e infine in CHL con i Tulsa Oilers, vincendo con questi ultimi il titolo. L'anno successivo debutt\u00f2 in NHL stabilendo all'esordio il record di minuti di penalit\u00e0, 48 contro i Pittsburgh Penguins. Rimase a Toronto fino al 1972 totalizzando oltre 500 minuti di penalit\u00e0.\nNella primavera di quell'anno fu ceduto ai New York Rangers per timore di un suo trasferimento nella WHA. Dorey gioc\u00f2 solo due partite a causa di un infortunio alla spalla. Quell'estate si trasfer\u00ec comunque nella lega rivale allettato dalla possibilit\u00e0 di ricevere uno stipendio migliore. Con i New England Whalers vinse il primo Avco World Trophy nel 1973 e prese parte a due All-Star Game. Nel dicembre del 1974 ritorn\u00f2 a giocare a Toronto ma con la formazione dei Toros. Nel 1976 pass\u00f2 ai Quebec Nordiques, con cui vinse il secondo titolo in carriera nel 1977.\nConcluse la propria carriera nel 1979, ritornando a giocare per un breve frangente nella stagione 1980-81 in AHL con i New Haven Nighthawks. Negli anni successivi entr\u00f2 a far parte dello staff dei Kingston Canadians, squadra della Ontario Hockey League."}
{"id": "5021615", "revid": "287204", "url": "https://it.wikipedia.org/wiki?curid=5021615", "title": "Goodbye Bread", "text": "Goodbye Bread \u00e8 il quarto album in studio del cantautore statunitense Ty Segall, pubblicato il 20 giugno 2011."}
{"id": "5021622", "revid": "287204", "url": "https://it.wikipedia.org/wiki?curid=5021622", "title": "Abu Dujana", "text": "Prode guerriero del clan arabo medinese dei B. S\u0101\u02bfida, appartenente ai B. Khazraj, viene ricordato in vari \"\u02bea\u1e25\u0101d\u012bth\" sunniti.\nBiografia.\nAb\u016b Duj\u0101na era un Ansar che fu affratellato, dopo l'Egira, a \u02bfUtba b. Ghazw\u0101n. Era particolarmente abile nel combattimento ravvicinato, nel quale si batteva indossando un copricapo visibile di colore rosso. \nA Badr si mise in luce uccidendo il coreiscita \u02bf\u0100\u1e63im b. Ab\u012b \u02bfAwf b. \u1e0cubayra al-Sahm\u012b. Esortato da \u02bfUmar a non attardarsi per spogliare il cadavere, riprese a combattere uccidendo anche Ma\u02bfbad b. Wahb.\nA U\u1e25ud, Maometto consegn\u00f2 ad Ab\u016b Duj\u0101na la sua spada:\nDurante la battaglia di U\u1e25ud, Ab\u016b Duj\u0101na penetr\u00f2 nello schieramento nemico, e arriv\u00f2 a brevissima distanza da Hind bt. \u02bfUtba, moglie del noto leader coreiscita Ab\u016b Sufy\u0101n b. \u1e24arb, che stava belluinamente incoraggiando i suoi a mutilare il corpo dei musulmani morti. Secondo varie versioni, Ab\u016b Duj\u0101na le risparmi\u00f2 la vita perch\u00e9 non voleva macchiare la spada di Maometto col sangue di una donna.\nAb\u016b Duj\u0101na, nel corso della stessa battaglia, ricevette numerose ferite nella sua generosa difesa di Maometto, ponendosi di fronte a lui per evitare che fosse colpito dalle frecce.\nMor\u00ec nella battaglia della Yam\u0101ma (o di \u02bfAqrab\u0101\u02be). Fu uno dei due guerrieri (l'altro era Wahsh\u012b ibn Harb) che colp\u00ec a morte il falso profeta Musaylima."}
{"id": "5021625", "revid": "332094", "url": "https://it.wikipedia.org/wiki?curid=5021625", "title": "Canadair CL-13", "text": ""}
{"id": "5021627", "revid": "204391", "url": "https://it.wikipedia.org/wiki?curid=5021627", "title": "Anemie emolitiche", "text": ""}
{"id": "5021628", "revid": "1305772", "url": "https://it.wikipedia.org/wiki?curid=5021628", "title": "The Call of the East", "text": ""}
{"id": "5021631", "revid": "332094", "url": "https://it.wikipedia.org/wiki?curid=5021631", "title": "Canadair CL-600", "text": ""}
{"id": "5021632", "revid": "15756", "url": "https://it.wikipedia.org/wiki?curid=5021632", "title": "Trasposizione allilica", "text": "Il riarrangiamento allilico o trasposizione allilica \u00e8 una reazione organica nella quale il doppio legame in un composto allilico si trasferisca all'atomo di carbonio successivo. Questo fenomeno si \u00e8 rilevato nella sostituzione nucleofila.\nNelle condizioni di reazione in cui sia favorito il meccanismo SN1, lo stadio intermedio \u00e8 un carbocatione, ci\u00f2 comporta molte possibili strutture di risonanza. Questo spiega la distribuzione del prodotto (product spread) dopo la ricombinazione con il nucleofilo Y. Questo processo \u00e8 chiamato sostituzione SN1'.\nIn alternativa \u00e8 possibile che il nucleofilo attacchi direttamente la posizione allilica, spostando il gruppo uscente in unico passaggio nel processo chiamato sostituzione SN2'.\nQuesto processo si pu\u00f2 verificare nella maggior parte dei casi quando l'allile \u00e8 libero ed \u00e8 usato un forte nucleofilo.\nDalla reazione di 1-cloro-2-butene con idrossido di sodio si ottiene una miscela di 2-buten-1-olo e 1-buten-3-olo:\nIn un meccanismo di reazione il nucleofilo attacca non direttamente al sito dove si trova l'elettrofilo ma in una addizione coniugata sul doppio legame:\nScopi.\nL'utilit\u00e0 della sintesi pu\u00f2 essere estesa a sostituzioni sui legami del butandiene:\nNel primo passo di questa macrociclizzazione il gruppo tiolo in un'estremit\u00e0 del 1,5-pentanoditiolo reagisce con la coda del butadiene in 1 all'enone 2 in un riarrangiamento allilico, con un solfone gruppo uscente che reagisce ulteriormente con l'altra estremit\u00e0 in una reazione di addizione coniugata.\nIn uno studio lo spostamento allilico \u00e8 stato applicato due volte in un sistema ad anello:\nIn questa sequenza di reazione tramite l'epossidazione di Jacobson viene aggiunto un gruppo epossidico ad un diene che funger\u00e0 da gruppo uscente nella reazione con il pirazolo nucleofilo. Il secondo nucleofilo \u00e8 il bromuro di metilmagnesio che determiner\u00e0 l'espulsione del gruppo pirazolo.\nUna reazione SN2' dovrebbe spiegare l'esito della reazione di un aziridina che trasporta un gruppo di bromuro di metilene con metillitio:\nIn questa reazione viene perso un equivalente dell'acetilene.\nRiduzione SN2'.\nIn un adattamento chiamato riduzione SN2' una riduzione organica formale su un gruppo allile contenente un buon gruppo uscente \u00e8 accompagnata da un riarrangiamento. Un esempio di tale reazione si trova come parte della sintesi totale del Taxolo (anello C): \nTrasposizione allilica elettrofila.\nLa trasposizione allilica pu\u00f2 anche avvenire per via elettrofila. Nell'esempio riportato di seguito il carbonile nel benzaldeide viene attivato dall'acido diboronico prima della reazione con l'alcool allilico (vedi: reazione di Prins):"}
{"id": "5021634", "revid": "529641", "url": "https://it.wikipedia.org/wiki?curid=5021634", "title": "Crusade (album)", "text": "Crusade \u00e8 il quarto album di John Mayall (&amp; the Bluesbreakers), pubblicato dalla Decca Records nel settembre del 1967. Il disco fu registrato l'11 e 12 luglio 1967 al Decca Studios di West Hamstead, Londra (Inghilterra)."}
{"id": "5021636", "revid": "1021392", "url": "https://it.wikipedia.org/wiki?curid=5021636", "title": "Riarrangiamento allilico", "text": ""}
{"id": "5021639", "revid": "332094", "url": "https://it.wikipedia.org/wiki?curid=5021639", "title": "PBV Canso", "text": ""}
{"id": "5021640", "revid": "889336", "url": "https://it.wikipedia.org/wiki?curid=5021640", "title": "Cumal\u0131k\u0131z\u0131k", "text": "Cumal\u0131k\u0131z\u0131k \u00e8 un villaggio nel distretto di Y\u0131ld\u0131r\u0131m, provincia di Bursa, situato 10 chilometri ad est della citt\u00e0 di Bursa, ai piedi del monte Olimpo della Misia, in Turchia. \nLa sua storia risale al periodo di fondazione dell'Impero ottomano. Il borgo \u00e8 oggi incluso nel confine del distretto Y\u0131ld\u0131r\u0131m, come un quartiere. Cumal\u0131k\u0131z\u0131k venne fondato come un villaggio waqf. La storia del luogo \u00e8 stata ben protetta, sono ancora intatte le strutture architettoniche del periodo ottomano. Per questo, Cumal\u0131k\u0131z\u0131k \u00e8 diventato un popolare centro turistico, seppure ancora incontaminato.\nUn gruppo di villaggi simili, situati nelle vicinanze, tra i piedi del monte Olimpo della Misia e le valli, sono stati chiamati K\u0131z\u0131k, in turco. Il nome proviene da uno dei ventiquattro clan dei Turchi Oghuz, anche gli abitanti dei villaggi sono chiamati K\u0131z\u0131k. Villaggi simili, seppure meno ben conservati, sono De\u011firmenlik\u0131z\u0131k, Derek\u0131z\u0131k, e Hamaml\u0131k\u0131z\u0131k. Il nome di Hamaml\u0131k\u0131z\u0131k deriva dalle terme locali (hamamli), che ivi avevano sede. Il nome di Cumal\u0131k\u0131z\u0131k deriva da \"venerd\u00ec\" (Cuma, in turco), giorno in cui le persone di religione islamica si radunano per la celebrazione del culto.\nIl museo etnografico di Cumal\u0131k\u0131z\u0131k, situato nella piazza del paese, mostra diversi oggetti storici del sito. Ogni anno, nel mese di giugno, ha luogo il festival del lampone. Le famose case di Cumal\u0131k\u0131z\u0131k sono fatte di legno e mattoni. La maggior parte delle case \u00e8 triplice. Le finestre dei piani superiori sono generalmente dotate di grata e con una vetrata. Le maniglie e i battenti sulle principali porte d'ingresso sono in ferro battuto. Le strade di ciottoli sono molto strette, senza marciapiedi, ma al centro \u00e8 presente una tipica grondaia medievale per lo scarico della pioggia e delle acque in generale."}
{"id": "5021646", "revid": "110157", "url": "https://it.wikipedia.org/wiki?curid=5021646", "title": "Coppa dei Caraibi 2014", "text": "La Coppa dei Caraibi 2014 \"(Digicel Caribbean Cup 2014)\" fu la ventiquattresima edizione della Coppa dei Caraibi (la diciottesima con la nuova denominazione), competizione calcistica per nazione organizzata dalla CFU. La competizione si svolse in Antigua e Barbuda dal 9 novembre al 18 novembre 2014 e vide la partecipazione di otto squadre: , , , , , , e . Il torneo valse anche come qualificazione per la CONCACAF Gold Cup 2015 e per la Copa Am\u00e9rica Centenario.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nFase a gironi.\nGruppo A.\n qualificata alla finale, qualificata alla finale per il terzo posto.\nGruppo B.\n qualificata alla finale, qualificata alla finale per il terzo posto.\nRaffronto tra le terze classificate.\n accede allo spareggio per la CONCACAF Gold Cup 2015.\nFinali.\nFinale per il 3\u00ba posto.\n e qualificate per la CONCACAF Gold Cup 2015.\nFinale.\n e qualificate per la CONCACAF Gold Cup 2015."}
{"id": "5021650", "revid": "599013", "url": "https://it.wikipedia.org/wiki?curid=5021650", "title": "Joe Sant-Fournier", "text": "Carriera.\nNazionale.\nHa collezionato 21 presenze con la propria Nazionale."}
{"id": "5021651", "revid": "547034", "url": "https://it.wikipedia.org/wiki?curid=5021651", "title": "Torront\u00e9s", "text": "Il Torront\u00e9s \u00e8 un vitigno a bacca bianca aromatica, o semi-aromatica coltivato nel medio Nord-Ovest dell'Argentina, che produce un vino secco, con profumo e sapore pi\u00f9 o meno distinti di Moscato.\nEsistono tre variet\u00e0 di vitigni Torront\u00e9s in Argentina: \nIl Torront\u00e9s riojano (proveniente dalla provincia di La Rioja) e in seguito piantato anche in quella di Salta, il pi\u00f9 diffuso, ma anche il pi\u00f9 tipico, caratteristico ed aromatico, in passato confuso con alcune Malvas\u00eca europee; \nil Torront\u00e9s sanjuanino (proveniente dalla provincia di San Juan), il con maggiore acidit\u00e0 e pi\u00f9 secco, usato anche per le acqueviti come il Pisco;\ne il Torront\u00e9s mendocino (proveniente dalla provincia di Mendoza), che da uve dagli aromi e sapore pi\u00f9 neutri, meno mineralit\u00e0 e, a volte, con tenore zuccherino, quindi alcolico, meno consistente. Dal punto di vista enologico \u00e8 questa considerata la variet\u00e0 meno interessante e con minori potenzialit\u00e0 d'affinamento.\nOrigine.\nPer molti anni, l'origine delle cultivar Torront\u00e9s \u00e8 stata oggetto di speculazione: si \u00e8 creduto che il Torront\u00e9s del Sud America fosse la stessa variet\u00e0 che l'uva Torront\u00e9s dalla Galizia in Spagna. Recenti ricerche utilizzando l'impronta genetica hanno dimostrato che i tre Torront\u00e9s sono geneticamente strettamente correlati, ma vitigni distinti: e con un alto grado di probabilit\u00e0, i risultati hanno indicato che il Torront\u00e9s riojano e Torront\u00e9s sanjuanino sono ciascuno la progenie di un incrocio tra moscato d'Alessandria e Criolla chica e che il Torront\u00e9s mendocino \u00e8 probabilmente la progenie del Moscato d'Alessandria, anche se l'altro genitore non \u00e8 stato identificato.\nRegioni del vino.\nIl Torront\u00e9s \u00e8 coltivato in tutta l'Argentina e la sua superficie \u00e8 in costante aumento: la ragione, in parte, di questo aumento deriva dalla crescita in Argentina dell'esportazione del vino, dove il vitigno ha trovato un notevole successo soprattutto verso gli Stati Uniti, il Regno Unito e il Canada, ma anche da una migliore comprensione ed identificazione delle diverse variet\u00e0 Torront\u00e9s che consentono una migliore contabilizzazione degli impianti.\nPer gran parte della sua storia (compresa nel tardo XX secolo) il Torront\u00e9s \u00e8 poco utilizzato, rispetto al Pedro Gim\u00e9nez e al trebbiano, tra i vitigni a bacca bianca in Argentina. Ma fin dall'inizio del XXI secolo, il declino delle piantagioni di queste due variet\u00e0 e la crescente popolarit\u00e0 del vitigno Torront\u00e9s gli permette di diventare il vitigno a bacca bianca pi\u00f9 coltivata in Argentina, dove ha continuato ad essere dal 2008.\nLe diverse variet\u00e0 di Torront\u00e9s si sono sviluppate in diverse zone dell'Argentina. Il Torront\u00e9s riojano \u00e8 ampiamente coltivato nelle province di La Rioja e Salta nel nord dell'Argentina ed \u00e8, infatti, la sola variet\u00e0 pi\u00f9 coltivata (sia rosso e bianco) in La Rioja. A Salta, i vigneti vengono piantati in alta quota e spesso pi\u00f9 di 1600 metri sopra il livello del mare: qui, le condizioni di crescita sfavorevoli permettono alla variet\u00e0 di ottenere un'acidit\u00e0 elevata e sapori affermati.\nNel arido provincia di San Juan, il Torront\u00e9s sanjuanino \u00e8 coltivato ma in quantit\u00e0 minori rispetto al Torront\u00e9s riojano. Il Torront\u00e9s mendocino \u00e8 la variet\u00e0 meno diffuse ed \u00e8 presente soprattutto nella provincia meridionale del Rio Negro."}
{"id": "5021652", "revid": "318922", "url": "https://it.wikipedia.org/wiki?curid=5021652", "title": "Joe Sant Fournier", "text": ""}
{"id": "5021660", "revid": "767487", "url": "https://it.wikipedia.org/wiki?curid=5021660", "title": "Eye of the Needle", "text": "Eye of the Needle \u00e8 un singolo della cantautrice australiana Sia, il secondo estratto dal sesto album in studio \"1000 Forms of Fear\" e pubblicato il 3 giugno 2014."}
{"id": "5021662", "revid": "438678", "url": "https://it.wikipedia.org/wiki?curid=5021662", "title": "Garage pop", "text": ""}
{"id": "5021663", "revid": "332094", "url": "https://it.wikipedia.org/wiki?curid=5021663", "title": "Canadair CP-107 Argus", "text": ""}
{"id": "5021664", "revid": "767487", "url": "https://it.wikipedia.org/wiki?curid=5021664", "title": "Pietro Foscari (1517-1581)", "text": "Figlio di Marco Foscari, fu senatore della Repubblica di Venezia: venne investito di varie cariche. Nel 1571 era capitano di Padova, nel 1574 fu fatto consigliere dogale e in tale veste design\u00f2 Antonio da Ponte come architetto per la ristrutturazione di Palazzo Ducale. Alloggi\u00f2 nel suo palazzo presso San Pantalon Enrico III di Francia. Nel 1576 fu fatto provveditore alla sanit\u00e0 per far fronte ad un'epidemia di peste."}
{"id": "5021666", "revid": "2153076", "url": "https://it.wikipedia.org/wiki?curid=5021666", "title": "Maps (Maroon 5)", "text": "Maps \u00e8 un singolo del gruppo musicale statunitense Maroon 5, pubblicato il 16 giugno 2014 come primo estratto dal quinto album in studio \"V\".\nDescrizione.\nIl brano \u00e8 stato scritto da Adam Levine, Ryan Tedder, Benny Blanco, Ammar Malik e Noel Zancanella e prodotto da Tedder e Blanco, quest'ultimo gi\u00e0 produttore di altri brani del gruppo quali \"Moves like Jagger\" e \"Payphone\".\nMusicalmente, il brano si presenta come un brano dal genere pop rock unito a sonorit\u00e0 dance ed \u00e8 anche la prima canzone della band a distanza di otto anni che si riavvicina allo stile funky, per il quale il gruppo era originariamente conosciuto. Il testo tratta di una storia d'amore perduta che il protagonista vuole recuperare a tutti i costi, interpretando quello che gli accade nella vita di tutti i giorni come un segno per riavvicinarlo alla sua compagna.\nVideo musicale.\nLa band ha annunciato la pubblicazione del videoclip del brano su Twitter pubblicando anche un teaser su Facebook sulla pagina ufficiale del gruppo. Il video, diretto da Peter Berg (che aveva gi\u00e0 girato un videoclip della band per il singolo \"One More Night\") \u00e8 stato mostrato in anteprima esclusiva su MTV il 1\u00ba luglio 2014 ed \u00e8 stato caricato ufficialmente sul canale VEVO dei Maroon 5 il giorno successivo.\nLa storia del video si ispira al film del 2002 \"Irr\u00e9versible\" e la sequenza delle immagini \u00e8 cronologicamente invertita. Il videoclip inizia con Adam che entra nervosamente dentro un ospedale alla ricerca di una giovane donna, interpretata da Tereza Ka\u010derov\u00e1: finalmente la trova in uno stato di incoscienza mentre i medici tentano di rianimarla; dopo che Levine chiede pi\u00f9 volte ai paramedici quanto successo alla sua compagna, viene presto scortato fuori dalla sala da due paramedici. A questo punto si apre un lungo flashback, che dura fino alla fine del video: prima si vede il cantante che guida a tutta velocit\u00e0 la macchina per raggiungere l'ospedale, poi, per quanto accaduto prima, viene mostrata la ragazza che attraversa la strada e viene investita da una macchina. Le scene successive riportano quello che \u00e8 successo prima: quando la coppia viene invitata ad una festa di amici, Levine dopo aver bevuto, si ritrova tra le braccia di un'altra donna, e i due iniziano a baciarsi, e vedendoli, la compagna scappa via; le ultime scene mostrano la donna che sceglie che abiti mettersi per il party.\nAlla fine tutti gli eventi mostrati nel video si riordinano nell'ordine giusto, spiegando tutta la storia. Il video si conclude dentro la sala in cui \u00e8 ricoverata la ragazza, che risulta essere morta nell'incidente.\nAccoglienza.\nLa critica ha espresso quasi esclusivamente giudizi molto positivi nei confronti della canzone: alcuni hanno paragonato la canzone, per quanto riguarda al genere musicale e alle sonorit\u00e0, al singolo di Bruno Mars \"Locked Out of Heaven\", aggiungendo che gli assoli di chitarra di James Valentine e le armonie vocali eseguite da Levine durante il ritornello hanno contribuito in modo determinante al successo discografico; in seguito lo stesso Tedder ha dichiarato di essersi ispirato ad influenze indie rock della canzone \"Counting Stars\" degli OneRepublic.\nLa rivista \"Music Times\" ha annunciato: \u00abCon la melodia cantilenante Levine \u00e8 riuscito a creare un'atmosfera fredda, ma che man mano riesce a diventare pi\u00f9 potente, anche se la sua voce rimane costante; la canzone diventa sempre pi\u00f9 piena e il coro \u00e8 esplosivo\u00bb.\nSuccesso commerciale.\nPoco dopo la sua uscita, \"Maps\" ha raggiunto rapidamente la prima posizione nella Billboard Hot 100, rimanendo nella top 10 americane per diverse settimane consecutive: anche il successo radiofonico \u00e8 stato abbastanza buono, visto che in un solo giorno la canzone \u00e8 stata trasmessa 1.800 volte dalle radio di tutto il mondo che, secondo Nielsen BDS, equivarrebbe a circa 17 milioni di persone.\nNord America.\nA un mese di distanza dalla pubblicazione del singolo, ha fatturato il milione di copie vendute negli Stati Uniti, ed \u00e8 stato premiato con il disco di platino, e dopo un po' ha raggiunto le 1,6 milioni di copie; anche in Canada ha avuto un buon successo e si \u00e8 guadagnato il doppio disco di platino, a fronte di 160.000 copie dopo aver conquistato il primo posto in classifica in tutte e quattro le classifiche canadese; in Messico ha incontrato meno successo, e ha occupato la quinta posizione in Billboard per tre settimane non consecutive.\nEuropa.\nIn Europa il pi\u00f9 grande successo registrato \u00e8 stato in Regno Unito: infatti dopo poco pi\u00f9 di due giorni dalla pubblicazione della canzone sulle radio britanniche, la canzone ha debuttato direttamente alla prima posizione della UK Chart Singles in classifica ed \u00e8 stata quella pi\u00f9 trasmessa per quattro settimane a fine agosto 2014; ha ricevuto il disco d'argento a fronte di 200.000 copie. Nel resto d'Europa il singolo \u00e8 rientrato nella top 20 in trenta Paesi (tra cui l'Italia), in cui il picco posizione l'ha raggiunto al quarto posto, vendendo in totale 60.000 copie e certificato doppio disco di platino dalla FIMI.\nCorea del Sud.\n\"Maps\" ha conquistato straordinariamente subito la prima posizione nelle otto classifiche musicali in Corea del Sud subito dopo la sua pubblicazione, sbaragliando le precedenti hit mondiali presenti nella top 10: incredibilmente la canzone ha venduto solo nei primi tre mesi 1.135.233 copie, che risulta essere uno dei singoli pi\u00f9 venduti nella storia della musica in Corea superando di gran lunga in vendite anche il tormentone dell'estate 2012 \"Gangnam Style.\" Nel paese il singolo \u00e8 stato certificato quattro volte platino, rendendo cos\u00ec i Maroon 5 l'unico artista straniero ad essere riuscito a far arrivare una canzone direttamente alla n\u00b01 nella storia della musica coreana."}
{"id": "5021680", "revid": "47767", "url": "https://it.wikipedia.org/wiki?curid=5021680", "title": "Prince (nome)", "text": "Origine e diffusione.\n\u00c8 tratto dal vocabolo inglese \"prince\", cio\u00e8 \"principe\"; etimologicamente, il termine deriva dal latino \"princeps\" (\"capo\", \"sovrano\", letteralmente \"che prende per primo\", da \"primus\", \"primo\", e \"capere\", \"prendere\"). \nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "5021685", "revid": "767487", "url": "https://it.wikipedia.org/wiki?curid=5021685", "title": "The Call of the East (film 1917)", "text": "The Call of the East \u00e8 un film muto del 1917 diretto da George H. Melford. Prodotto dalla Jesse L. Lasky Feature Play Company, aveva come interpreti Sessue Hayakawa, Tsuru Aoki, Jack Holt, Margaret Loomis, James Cruze.\nTrama.\nAlan Hepburn, figlio di un uomo d'affari statunitense che ha fatto fortuna in Giappone, vive a Tokyo con O'Mitsu, la sua amante giapponese. Ma Takada, il fratello della donna, progetta di vendicare l'onore offeso di O'Mitsu e l'occasione gli viene offerta dall'arrivo di Sheila, la sorellastra di Alan, una ragazza che si sente irresistibilmente attratta dall'Oriente. Takada finge di essere un amico di Alan e lo invita a casa sua dove, per\u00f2, non lo lascia andar via e lo tiene prigioniero. Sheila, avendo saputo di ci\u00f2 che \u00e8 successo al fratello, lo segue.\nVedendola, Takada scopre che la ragazza \u00e8 la donna misteriosa che gli aveva rubato il cuore alla Festa delle Lanterne ma la cosa non gli fa cambiare idea e vuole comunque portare a compimento la sua vendetta, seducendola. Sheila, per sfuggirgli, trova rifugio sotto l'immagine di Kwannon, un luogo sacro per i giapponesi. Takada, pentito, lascia andare i due fratelli, chiedendo loro perdono. Tuttavia, Sheila si sente stranamente attratta dal suo rapitore. Quando Alan le rivela che sua madre era una giapponese, Sheila si rende conto che lei sta rispondendo alla chiamata dell'Oriente e decide di ritornare indietro per sposare Takada.\nProduzione.\nIl film fu prodotto dalla Jesse L. Lasky Feature Play Company.\nVenne girato in California, a Big Bear Lake e sul Boulder Creek nell'estate del 1917.\nDistribuzione.\nIl copyright del film, richiesto dalla Jesse L. Lasky Feature Play Co., Inc., fu registrato il 27 settembre 1917 con il numero LP11468.&lt;br&gt;\nDistribuito dalla Jesse L. Lasky Feature Play Company e dalla Paramount Pictures, il film usc\u00ec nelle sale cinematografiche statunitensi il 15 ottobre 1917. In Francia, fu ribattezzato \"Oeil pour oeil\".\nNon si conoscono copie ancora esistenti della pellicola che viene ritenuta presumibilmente perduta."}
{"id": "5021686", "revid": "880827", "url": "https://it.wikipedia.org/wiki?curid=5021686", "title": "Cattedrale della Nativit\u00e0 della Beata Vergine Maria (Scardona)", "text": ""}
{"id": "5021687", "revid": "110157", "url": "https://it.wikipedia.org/wiki?curid=5021687", "title": "Fu\u00dfball-Bundesliga 2014-2015", "text": "L'edizione 2014-2015 della Bundesliga \u00e8 stata la 105\u00aa edizione del campionato di calcio tedesco e si \u00e8 conclusa con la vittoria finale del , che ha conquistato il suo venticinquesimo titolo, il terzo consecutivo. Il campionato \u00e8 iniziato il 22 agosto 2014 ed \u00e8 terminato il 23 maggio 2015.\nCapocannoniere del torneo \u00e8 stato Alexander Meier dell'Eintracht Francoforte con 19 reti.\nStagione.\nNovit\u00e0.\nLe neo-promosse nel campionato tedesco sono il Colonia e il Paderborn.\nClassifica finale.\nLegenda:\nNote:\nSpareggio promozione-retrocessione.\nAllo spareggio sono ammesse la sedicesima classificata in Bundesliga e la terza classificata in 2. Fu\u00dfball-Bundesliga.\nStatistiche.\nArbitri.\nDi seguito \u00e8 indicata, in ordine alfabetico, la lista dei 23 arbitri che presero parte alla Fu\u00dfball-Bundesliga 2014-2015. Tra parentesi \u00e8 riportato il numero di incontri diretti."}
{"id": "5021688", "revid": "599013", "url": "https://it.wikipedia.org/wiki?curid=5021688", "title": "Chiesa della Nativit\u00e0 della Beata Vergine Maria (Scardona)", "text": "La chiesa della Nativit\u00e0 della Beata Vergine Maria (in croato: \"Katedrala Poro\u0111enja Bla\u017eene Djevice Marije\") si trova a Scardona, in Croazia. La chiesa \u00e8 stata cattedrale della diocesi di Scardona, soppressa nel 1828.\nStoria.\nLa cattedrale della Nativit\u00e0 della Beata Vergine Maria \u00e8 stata costruita sulle rovine di una moschea, a sua volta edificata sulle fondamenta della vecchia chiesa distrutta durante la dominazione ottomana a Scardona (1522-1683). Con l'arrivo dei veneziani ha avuto inizio la costruzione della nuova cattedrale, in gran parte finanziata dal governo veneziano. La chiesa fu costruita secondo il progetto dell'italiano Francesco Melchiorre, completata nel 1758 e dedicata come cattedrale il 16 aprile 1758 dal vescovo Antun Beci\u0107 (1754-1759). Nel 1828 la diocesi di Scardona \u00e8 stata soppressa. Papa Pio IX ha dichiarato nel 1867 la chiesa abbaziale.\nNel 1991, durante la guerra di Jugoslavia, la chiesa ha subito gravi danni.\nDescrizione.\nLa chiesa ha una sola navata con abside semicircolare, \u00e8 orientata nord-ovest/sud-est. La facciata della chiesa presenta un frontone triangolare con un portale barocco. Sull'architrave della porta d'ingresso principale \u00e8 posta la scritta in latino: \"Nativitas Virginis Mariae\". Ai lati del portale vi sono due nicchie contenenti le statue di San Francesco e Sant'Antonio.\nL'interno della chiesa \u00e8 articolato in quattro pilastri in pietra su ogni lato. Nell'abside sono posti tre affreschi: la \"Nascita di Maria\" nel centro, la \"Nascita di Ges\u00f9\" a destra e la \"Resurrezione di Ges\u00f9\" a sinistra, opera di Zebedeo Piccini nel 1860. La chiesa ha sei altari. L'altare maggiore \u00e8 dedicato al Santissimo Sacramento. Il soffitto della chiesa \u00e8 piatto, intonacato e dipinto."}
{"id": "5021691", "revid": "1944926", "url": "https://it.wikipedia.org/wiki?curid=5021691", "title": "Roberto Paoli (designer)", "text": "Biografia.\nStudia alla facolt\u00e0 di architettura dell'Universit\u00e0 degli Studi di Firenze dove si laurea nel 1994. \nTerminati gli studi prosegue il suo percorso dedicandosi prevalentemente alla progettazione di complementi d'arredo, lavorando per aziende quali Ligne Roset, Artemide, Fiamitalia, e Nemo Lighting.\nNel 2001 la Nemo Cassina, oggi Nemo Lighting, si affida alla sua creativit\u00e0, attivando una proficua collaborazione che giunger\u00e0 all'apice con la realizzazione della lampada Tru, candidata al Compasso d'Oro nel 2013 e vincitrice dell'Interior Innovation Award nel 2014.\nNel 2002 fonda a Milano uno spazio polifunzionale battezzandolo Seminato Mercadante che diventa sede del suo studio e dinamico luogo espositivo.\nRilevante \u00e8 stato, nel corso degli anni, il suo lavoro nei confronti di Tucano, azienda di borse per laptop e accessori elettronici, per cui ricopre il ruolo di design director dal 2002 al 2012 e contribuisce a sviluppare una innovativa filosofia di prodotto.\nNel 2009 FreskoGel, un set di piedini per notebook in Technogel per Tucano, \u00e8 stato inserito nel Design Index ADI 2009 come candidato per il Premio Compasso d'Oro.\nParallelamente continua ad approfondire il tema della luce e nel 2011 viene selezionato da Artemide, storica azienda d'illuminazione del design italiano. Da questa collaborazione nasce la collezione di lampade Cuma, prodotto con cui l'azienda ha saputo dare visibilit\u00e0 alle conoscenze tecniche e alla voglia di sperimentare del progettista. Nel 2012 \u00e8 la volta di Ligne Roset. Il marchio francese lo sceglie come testimone dell'internazionalit\u00e0 del gusto italiano e gli propone di entrare nella propria scuderia di designer.\nLa collaborazione tra il designer e l'azienda prosegue annualmente a testimoniare una forte sintonia.\nRoberto Paoli si occupa oltre che di prodotto anche di interior design e architettura: abitazioni, negozi e showroom, nonch\u00e9 allestimenti e stand fieristici.\nPer Bilancioni, brand d'abbigliamento, realizza dei punti vendita a Cannes, Hanoi, Capri, Mosca, Dubai, Pechino e Hong Kong. Nel 2008 progetta per Tucano la sede aziendale a Milano e il negozio monomarca a New York. Nel 2009 l'azienda gli affida anche la progettazione del Flagship Store a Milano. Nel 2011 rinnova gli interni dello studio legale Oppenheim, spazio di 1200 m\u00b2 che riunisce uno staff di circa cinquanta avvocati nel cuore di Budapest.\nDal 2013 Seminato Mercadante \u00e8 anche il nome che sceglie per la sua linea di oggetti autoprodotti. Nel 2009, 2010, 2011 e 2012 ha vinto quattro volte consecutive il Good Design Award di Chicago, rispettivamente per lo specchio Mir di Fiamitalia, la lampada da parete Flight Linear di Nemo Cassina, la collezione Keyra e la sospensione Nia, entrambe per Leucos. Nel 2017, 2018 e 2019 vince nuovamente il Good Design Award di Chicago, per il tavolo Cop di Bonaldo, la poltrona Gele\u00e9 Lounge di Slide e per la poltroncina Pippi di Midj.\nAttualmente, oltre alle gi\u00e0 citate aziende, lavora con Leucos, Bonaldo, Slide , TVS, Modoluce, Chairs &amp; More e Deknudt Mirrors.\nEventi.\n\u00c8 creatore e curatore di mostre, iniziative ed eventi di cultura del design.\nTra questi emerge il Salon des Refus\u00e9s, una mostra organizzata all'Hangar Bicocca nel 2005.\nL'intento \u00e8 stato quello di accogliere i migliori pezzi di grandi progettisti, italiani ed esteri, rifiutati dalle aziende in un Salone parallelo a quello del mobile dello stesso anno\nRiconoscimenti.\nHa ricevuto i seguenti riconoscimenti:\nCollegamenti esterni.\nSito ufficiale Roberto Paoli"}
{"id": "5021693", "revid": "124123", "url": "https://it.wikipedia.org/wiki?curid=5021693", "title": "Luigi Zorzi (procuratore)", "text": "Figlio di Benedetto Zorzi, dopo aver occupato in patria vari incarichi pubblici venne inviato nel 1570 a combattere a Corf\u00f9 poich\u00e9 provveditore generale di quell'isola: ritornato, occup\u00f2 altre cariche pubbliche e nel 1578 divenne provveditore dell'Arsenale. Lasci\u00f2 poi questo incarico per assumere quello di provveditore della fabbrica di Palazzo Ducale, assieme a Jacopo Foscarini e a Pietro Foscari. Divenne poi capitano di Padova, e ricopr\u00ec in quella citt\u00e0 vari incarichi, essendo pi\u00f9 volte rieletto. Divenuto procuratore del cantiere per l'edificazione del ponte di Rialto, venne nel 1587 inviato in Friuli per appianare alcuni contrasti sorti con gli arciduchi d'Austria. Morto Gianfrancesco Priuli il 5 febbraio 1591 venne nominato procuratore di San Marco in luogo di quegli. Mor\u00ec nel maggio del 1593: venne sepolto presso San Francesco della Vigna."}
{"id": "5021696", "revid": "478814", "url": "https://it.wikipedia.org/wiki?curid=5021696", "title": "In Real Time", "text": ""}
{"id": "5021697", "revid": "332094", "url": "https://it.wikipedia.org/wiki?curid=5021697", "title": "AN/USD-501", "text": ""}
{"id": "5021699", "revid": "767487", "url": "https://it.wikipedia.org/wiki?curid=5021699", "title": "Adelitas Way (album)", "text": "Adelitas Way \u00e8 l'album di debutto dell'omonimo gruppo hard rock statunitense."}
{"id": "5021709", "revid": "33888", "url": "https://it.wikipedia.org/wiki?curid=5021709", "title": "Erminia Dell'Oro", "text": "Biografia.\nNata ad Asmara, citt\u00e0 in cui ha trascorso i suoi primi venti anni. Il nonno paterno si trasfer\u00ec da Lecco in Eritrea nel 1886, cavalcando l'onda dell'entusiasmo per l'avventura colonialista promossa dal governo italiano. L'esperienza coloniale della famiglia, insieme alla sua infanzia e alla sua adolescenza in Eritrea, nutrono e influenzano la scrittura di Erminia Dell'Oro che pubblica nel 1988 il suo primo romanzo autobiografico, Asmara Addio. \nSegue una vasta produzione letteraria per adulti, per ragazzi e per bambini. La letteratura di Erminia Dell'Oro affronta, seguendo espedienti narrativi differenti, le amenit\u00e0 e le nefandezze del colonialismo italiano di matrice fascista, condividendo uno spaccato di quotidianit\u00e0 italiana in Africa. I romanzi per adulti Asmara Addio, L'Abbandono e Il fiore di Merara approfondiscono la duplice prospettiva della vita coloniale vista con gli occhi dei colonizzatori e dei colonizzati. Ricorrenti le tematiche della convivenza razziale, culturale e religiosa, dell'apartheid, dell'immigrazione e dell'integrazione. Molto vasta la produzione di romanzi destinati al pubblico infantile caratterizzati da una scrittura vivace e fantasiosa. \nErminia Dell'Oro si \u00e8 trasferita in Italia all'et\u00e0 di vent'anni, dove tuttora abita, ma ha mantenuto costanti i rapporti con l'Eritrea. \nLa scrittrice eritrea \u00e8 ricercatrice confermata dal 1984 in Letteratura latina medievale e umanistica presso la Facolt\u00e0 di Lettere e Filosofia dell\u2019Universit\u00e0 degli studi di Roma \u201cSapienza\u201d, dove attualmente insegna Istituzioni di Lingua e Letteratura Mediolatina.\nOpere principali.\nPer adulti\nPer ragazzi\nPer i bambini"}
{"id": "5021721", "revid": "46291", "url": "https://it.wikipedia.org/wiki?curid=5021721", "title": "Phalaenopsis kunstleri", "text": "Phalaenopsis kunstleri \u00e8 una pianta della famiglia delle Orchidacee originaria del Sudest asiatico.\nDescrizione.\n\u00c8 un'orchidea di media taglia, a comportamento epifita, come tutte le specie del genere \"Phalaenopsis\" a crescita monopodiale. Presenta un corto fusto, avvolto da 2-4 foglie a forma da oblungo-ellittica a obovato-ellittica, con apice acuto. La fioritura avviene normalmente in autunno, mediante un'infiorescenza racemosa o paniculata che aggetta lateralmente, sub-eretta e ricurva, lunga in media da 40 centimetri, portante da pochi a molti fiori. Questi sono grandi da 4 a 5 centimetri, si aprono a 2 o 3 per volta e sono di colore giallo carico variegato di marroncino sia in petali e sepali, che sono di forma strettamente lanceolata, che nel labello (molto piccolo in rapporto alle dimensioni del fiore).\n\u00c8 molto simile a \"Phalaenopsis fuscata\", dalla quale si distingue solamente per la colonna (ginandrio) pi\u00f9 tozza e lunga circa la met\u00e0.\nDistribuzione e habitat.\nLa specie \u00e8 originaria del Myanmar e della penisola malese\nCresce epifita sugli alberi di boschi planiziali umidi, a basse quote.\nColtivazione.\nQuesta pianta \u00e8 bene coltivata in panieri appesi, su supporto di sughero oppure su felci arboree e richiede in coltura esposizione all'ombra, temendo la luce diretta del sole, con temperature calde nel periodo della fioritura da raffreddare decisamente nella fase di riposo vegetativo."}
{"id": "5021722", "revid": "767487", "url": "https://it.wikipedia.org/wiki?curid=5021722", "title": "Jacopo Foscarini", "text": "Attivo fino dalla giovinezza nella politica della Repubblica di Venezia, svolse dapprima attivit\u00e0 d'ambasciatore in Francia ed Inghilterra. Nonostante incaricato dal Senato a rivestire varie cariche nella politica interna (1554), dovette impegnarsi nell'esercito per via dei conflitti con gli Ottomani combattendo quindi la battaglia di Lepanto. Succeduto a Sebastiano Venier, si trov\u00f2 alla guida di 108 imbarcazioni militari, che fece riunire a Corf\u00f9 con la squadra pontificia guidata da Marcantonio Colonna e con quella spagnola comandata da Gil d'Andrada per poi procedere verso la flotta turca. Tuttavia, a causa di conflitti interni la spedizione non ebbe la fortuna sperata e fu stretta una pace coi nemici. Dopo questa parentesi militare, torna ad impegnarsi nella politica della sua nazione: venne eletto pi\u00f9 volte riformatore allo Studio (1573, 1575, 1588) e procuratore di varie opere edilizie (Palazzo Ducale, Fortezza di Palmanova, Ponte di Rialto). Nel frattempo non abbandona l'attivit\u00e0 diplomatica: \u00e8 ambasciatore a Roma (1585, 1590-1591). Divenuto procuratore di San Marco (1580) e Generale da Mar (1596, venne proposto per il dogato ma non venne mai eletto. "}
{"id": "5021725", "revid": "767487", "url": "https://it.wikipedia.org/wiki?curid=5021725", "title": "Norman Buttigieg", "text": "Carriera.\nNazionale.\nHa collezionato 20 presenze con la propria Nazionale."}
{"id": "5021728", "revid": "332094", "url": "https://it.wikipedia.org/wiki?curid=5021728", "title": "Canadair LearStar 600", "text": ""}
{"id": "5021731", "revid": "767487", "url": "https://it.wikipedia.org/wiki?curid=5021731", "title": "Pro Patria et Libertate Sezione Calcio 1957-1958", "text": "Questa voce raccoglie le informazioni riguardanti la Pro Patria et Libertate Sezione Calcio nelle competizioni ufficiali della stagione 1957-1958.\nStagione.\nNella stagione 1957-1958 la Pro Patria ha disputato il campionato a girone unico di Serie C, un torneo a 18 squadre che prevede due promozioni in Serie B e nessuna retrocessione in IV\u00aa Serie per via di una nuova riforma della terza serie chiamata \"Lodo Pasquale\", che prevede una Serie C non pi\u00f9 a girone unico, e quindi un allargamento dei suoi quadri. Con 29 punti la Pro Patria si piazza in quindicesima posizione, salgono in Serie B la Reggiana con 43 punti ed il Vigevano con 41 punti.\nIn casa bustocca a novembre viene eletto presidente Daniele Pini, la parte tecnica viene affidata a Cesare Pellegatta e Beniamino Santos, L'annata in corso di Serie C non prevede retrocessioni, cos\u00ec il gruppo pu\u00f2 lavorare senza particolari assilli. Rientrano a Busto Arsizio gli anziani Angelo Turconi e Antonio Azimonti, dal vivaio bustocco vengono promossi in prima squadra Francesco Mungai che realizzer\u00e0 12 reti in campionato e l'ala mancina Abbondanzio Pagani che segner\u00e0 6 reti. Buono anche il bottino di 9 reti del giovane Aldo Bernasconi prelevato dalla Malnatese. Si affacciano in societ\u00e0 gli imprenditori Enrico Candiani e Giuseppe Mancini che rivestiranno ruoli di rilievo nella Pro Patria del prossimo ventennio."}
{"id": "5021734", "revid": "695564", "url": "https://it.wikipedia.org/wiki?curid=5021734", "title": "Kiss Me (New Found Glory)", "text": ""}
{"id": "5021737", "revid": "80598", "url": "https://it.wikipedia.org/wiki?curid=5021737", "title": "Heather (brano musicale)", "text": "Heather \u00e8 un brano, mai pubblicato ufficialmente, eseguito da Paul McCartney e Donovan. Un secondo brano strumentale dallo stesso titolo appare sul disco del 2001 \"Driving Rain\", sempre di McCartney.\nIl brano.\nIl motivo \u00e8 ispirato a Heather, figlia unica avuta in prime nozze da Linda Eastman; quest'ultima spos\u00f2 poi Paul a distanza di qualche mese dalla creazione del brano, e il Beatle adott\u00f2 la ragazzina che al momento del matrimonio aveva sei anni.\nDurante una delle sessioni di prova per l'LP \"Post Card\" di Mary Hopkin svoltasi in sala d\u2019incisione a fine novembre 1968 la cantante gallese registr\u00f2 il brano di George Martin \"The Game\"; nella stessa occasione i due chitarristi Donovan e McCartney si divertirono a ricamare attorno a due melodie di Paul, \"How Do You Do\" e \"Heather\", composizione quest'ultima che ha la forma di una semplice filastrocca, e che fu dedicata alla piccola figlia della Eastman; entrambi i pezzi erano creazioni di McCartney anche se lo stile richiamava le strutture melodiche dei brani di Donovan di quell'epoca. Il nastro documenta che durante l'esecuzione del pezzo qualcuno dei presenti in studio segna il tempo schiaffeggiandosi le gambe."}
{"id": "5021738", "revid": "156341", "url": "https://it.wikipedia.org/wiki?curid=5021738", "title": "Societ\u00e0 Sportiva Dilettantistica Santa Lucia Sport Roma", "text": ""}
{"id": "5021739", "revid": "1603714", "url": "https://it.wikipedia.org/wiki?curid=5021739", "title": "Cattedrale della Nativit\u00e0 della Beata Vergine Maria", "text": ""}
{"id": "5021741", "revid": "205250", "url": "https://it.wikipedia.org/wiki?curid=5021741", "title": "Guglielmo de Grandi", "text": "Lavor\u00f2 come vicedirettore e poi come responsabile presso il cantiere del lido di Chioggia per conto della Repubblica di Venezia; in seguito oper\u00f2 anche nel cantiere relativo alla ricostruzione del Palazzo Ducale assieme ad altri quindici architetti tra i quali Andrea Palladio e Giovanni Antonio Rusconi."}
{"id": "5021745", "revid": "599013", "url": "https://it.wikipedia.org/wiki?curid=5021745", "title": "Ernest Spiteri-Gonzi", "text": "Carriera.\nNazionale.\nTra il 1978 ed il 1983 collezionato 20 presenze con la nazionale maltese."}
{"id": "5021750", "revid": "767487", "url": "https://it.wikipedia.org/wiki?curid=5021750", "title": "Wonders of the Younger", "text": "Wonders of the Younger \u00e8 il sesto album del gruppo pop-punk statunitense Plain White T's."}
{"id": "5021752", "revid": "767487", "url": "https://it.wikipedia.org/wiki?curid=5021752", "title": "Andrea Badoer", "text": "Attivo nella politica della Repubblica di Venezia, venne creato provveditore del cantiere per la ricostruzione del Palazzo Ducale di Venezia assieme a Vincenzo Morosini e Pietro Foscari.\nNel 1575 abbandon\u00f2 l'incarico perch\u00e9 era stato nominato ambasciatore straordinario presso Enrico III di Francia. Non giunse mai a destinazione poich\u00e9, mentre faceva tappa a Vercelli, cadde malato e mor\u00ec poco dopo aver stilato il testamento, l'11 settembre."}
{"id": "5021754", "revid": "1822832", "url": "https://it.wikipedia.org/wiki?curid=5021754", "title": "Koronisia", "text": "Koronis\u00eca () \u00e8 un modesto villaggio di pescatori che si trova nella Grecia settentrionale, precisamente nella prefettura di Arta, nella regione dell'Epiro, che confina con l'Albania. In questa regione si trova il vasto Golfo di Anvrach\u00eca, costituito da mare e lagune, protetto dall'UNESCO perch\u00e9 qui vengono a riprodursi varie specie di uccelli acquatici, fra i quali il pellicano d'argento. Koronis\u00eca \u00e8 uno dei villaggi nati sulle coste questo golfo. Per raggiungerla si percorrono circa 25 chilometri su una strada che parte dalla citt\u00e0 di Arta e si addentra nel grande golfo. Fino ai primi del Novecento era un'isola, ma durante il periodo fascista fu costruita una strada che la colleg\u00f2 ad Arta, la citt\u00e0 ad essa pi\u00f9 vicina. . Ha tutte le caratteristiche di un'isola ed \u00e8 anche chiamata \"l'isola verde\", per la sua ricchissima vegetazione endemica ed anche coltivata: eucalipti, olivi secolari, cipressi, palme, mirto, fiori, limoni, aranci amari e dolci, mandarini.\nStoria.\nNel Medio Evo Koronis\u00eca apparteneva alla chiesa, vi era infatti un convento e vi fu costruita una chiesa che ancora oggi fa bella mostra di s\u00e9 sul punto pi\u00f9 alto dell'isola, chiesa costruita 1000 anni fa, esempio di puro stile bizantino, presente in tutti i libri di storia dell'arte.\nDi fronte alla chiesa c'\u00e8 in pozzo miracoloso:racconta la leggenda che Sant'Onofrio fece scaturire l'acqua in quel punto.\nVi si trova anche un piccolo forte turco costruito durante la dominazione turca come luogo di osservazione del golfo.\nOggi il villaggio \u00e8 costituito da circa 80 famiglie di pescatori che hanno una loro cooperativa e riforniscono di pesce i mercati ittici della regione.\nD'estate il vento maestrale soffia regolarmente dalle 13 alle 18 ed \u00e8 particolarmente amato dai surfisti per la sua regolarit\u00e0: il wind-surfing \u00e8 molto popolare."}
