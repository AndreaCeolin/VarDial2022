{"id": "4845963", "revid": "15756", "url": "https://it.wikipedia.org/wiki?curid=4845963", "title": "Dip (esercizio)", "text": "Le dips o i dips rappresentano un'ampia categoria di esercizi calistenici (a corpo libero) utilizzata per stimolare molti muscoli della parte superiore del corpo, e in particolar modo il grande pettorale, il deltoide anteriore e il tricipite brachiale.\nDefinizione.\nLe \"dips\" (termine traducibile come \"abbassare, calare\", \"immergere\" o \"tuffo\"), tradotte in alternativa come \"distensioni\", \"piegamenti\" \"estensioni\" o \"flessioni\", rappresentano un'ampia categoria di esercizi, nella maggior parte dei casi callistenici (a corpo libero), che impone un movimento multiarticolare degli arti superiori pi\u00f9 spesso caratterizzato da una traiettoria bidimensionale o tridimensionale intermedia tra la \"flessione\", l\u2019\"adduzione\" e la \"flessione orizzontale\" della spalla, e dall\u2019\"estensione\" del gomito. Considerando che la traiettoria del braccio \u00e8 variabile e modificabile, il movimento delle \"dip\" pu\u00f2 svolgersi su diversi piani di lavoro. Poich\u00e9 il carico durante le \"dip\" a corpo libero \u00e8 determinato dal peso corporeo del soggetto (o dall'eventuale sovraccarico) e dalla sua conformazione, possono essere eseguite diverse variazioni biomeccaniche che alterano l'attivit\u00e0 muscolare fornendo potenzialmente un maggiore o un minore stimolo sul muscolo bersaglio che si intende sollecitare. Queste variazioni sono dipendenti anche dalla specifica variante delle \"dip\" praticata, in quanto le diverse modalit\u00e0 possono imporre delle traiettorie articolari significativamente differenti. Nelle diverse varianti, il movimento delle \"dip\" parte generalmente con il corpo in sospensione, le braccia tese in verticale lungo i fianchi in blocco articolare, le mani ad impugnare delle barre parallele o una barra orizzontale (davanti o dietro al corpo), oppure con i palmi delle mani aderenti ad un piano d'appoggio posto lateralmente o dietro al corpo (come una panca). La fase eccentrica del movimento comporta la discesa controllata del busto verso il basso in senso verticale mediante l\u2019\"iperestensione\", l\u2019\"abduzione\" o un piano intermedio (a seconda della variante scelta) della spalla e la \"flessione\" del gomito. La fase concentrica determina la risalita del busto verso l'alto in verticale mediante la \"flessione\" (o \"adduzione\") della spalla e l\u2019\"estensione\" del gomito. Le \"dip\" coinvolgono in un movimento una buona parte dei distretti muscolari che compongono la parte superiore del corpo, ma i principali muscoli citati sono il grande pettorale, il tricipite brachiale e il deltoide anteriore. Tra i numerosi muscoli sinergici minori \u00e8 possibile riconoscere il piccolo pettorale, il trapezio, il gran dentato, il coracobrachiale e l'anconeo. Le rappresentazioni pi\u00f9 comuni delle \"dip\" sono eseguite alle parallele e su panca, ma l'esercizio pu\u00f2 essere praticato su barra orizzontale, su barre convergenti o divergenti, agli anelli della ginnastica artistica, o su alcune macchine specifiche come la \"dip machine\" o al \"easy power station\". Inoltre, \u00e8 possibile eseguirle a carico naturale, con carico alleggerito o con zavorra.\nDip alle parallele.\nLe \"dips alle parallele\" (\"parallel bar dips\") sono la variante pi\u00f9 popolare delle \"dips\". L'esecutore si posiziona in mezzo alle barre parallele impugnandole saldamente con entrambe le mani. Esse possono essere eseguite sulla cosiddetta \"dip station\" (la struttura apposita) o alle barre parallele usate nella ginnastica artistica. La posizione iniziale prevede le braccia tese in verticale a gomiti completamente estesi cosicch\u00e9 il corpo sia tenuto sospeso in equilibrio con le mani sulle barre. La partenza prevede la discesa controllata del busto verso il basso in senso verticale fino al limite consentito dalla mobilit\u00e0 della spalla, approssimativamente attorno ad un livello di \"flessione\" del gomito di 90\u00b0 e ad un\u2019\"iperestensione\" della spalla attorno a 50-70\u00b0, un livello in cui il braccio (omero) raggiunge un'inclinazione in prossimit\u00e0 della linea orizzontale rispetto al terreno. Dopodich\u00e9, si risale fino a tornare alla posizione di partenza mediante una \"flessione\" della spalla (tornando a circa 0\u00b0, cio\u00e8 lungo ai fianchi) e all\u2019\"estensione\" del gomito. Molti autori sostengono che le \"dip alle parallele\" possano essere eseguite in modalit\u00e0 diverse per enfatizzare maggiormente la sollecitazione del grande pettorale o dei tricipiti, variando la traiettoria del braccio e l'inclinazione del busto. La teoria frequentemente esposta sostiene che il grande pettorale venga maggiormente sollecitato se il busto viene inclinato all'indietro (mantenuto in diagonale) e i gomiti vengono mantenuti larghi, rendendo il movimento del braccio intermedio tra l\u2019\"estensione\" e l\u2019\"abduzione\". Viceversa i tricipiti sarebbero pi\u00f9 sollecitati se il corpo viene mantenuto in verticale con i gomiti stretti, determinando la pura \"iperestensione\" del braccio. Sebbene siano stati condotti alcuni studi sull'esercizio delle \"dip\", non sembra sia stata data una conferma su queste teorie. Una delle motivazioni pi\u00f9 frequenti per cui il busto inclinato all'indietro e i gomiti larghi siano strategie pi\u00f9 indicare per sollecitare il grande pettorale, sarebbero dovute al fatto che in questo modo viene riproposto o mimato il gesto motorio delle distensioni su panca declinata, cosa che non avverrebbe se i gomiti vengono mantenuti stretti. Per quanto tali teorie possano risultare convincenti, sarebbero necessarie delle analisi specifiche per poter determinare se siano effettivamente e completamente fondate. Alcuni studi hanno osservato che le \"dip\" su panca fossero pi\u00f9 indicate per sollecitare i capi mediale e laterale del tricipite rispetto alle \"dip\" alle parallele, mentre queste ultime riuscissero ad attivare maggiormente il capo lungo del tricipite (Boeckh-Behrens e Buskies, 2000). Altri studi fecero conclusioni simili, osservando che le \"dip\" alle parallele risultassero tra gli esercizi per tricipiti capaci di attivare significativamente tutti i tre capi di questo muscolo (Tesch, 1999). Tuttavia non sembra siano state condotte analisi per verificare se la modifica della larghezza dei gomiti possa effettivamente orientare un maggiore lavoro sul grande pettorale o sui tricipiti (per approfondimenti si veda il paragrafo \"\").\nGironda dip.\nLe \"Gironda dips\" rappresentano una serie di varianti delle normali \"dip alle parallele\" ideate dal popolare ex culturista Vince Gironda. Le \"dip\" di Gironda vennero elaborate con l'idea di enfatizzare l'attivit\u00e0 del grande pettorale. Ne esistono tre varianti: \"Gironda dip a presa inversa\" (su barre parallele), \"Gironda V-bar dips\" (su barre convergenti), \"Gironda reverse V-bar dips\" (su barre divergenti).\nDip su panca.\nLa \"dip\" su panca (\"bench dips\") rappresentano una variante facilitata dell'esercizio, e sono ritenute generalmente pi\u00f9 efficaci per stimolare i tricipiti rispetto al grande pettorale. Queste possono essere eseguite in due modalit\u00e0: le dip in appoggio su panca con i talloni per terra, oppure le dip tra le panche (vedi immagine), in cui due panche vengono posizionate parallele tra loro, e i talloni vengono poggiati sul bordo della panca di fronte all'esecutore. Quest'ultima variante \u00e8 pi\u00f9 impegnativa. In entrambi i casi il soggetto posiziona le mani sulla panca posta dietro di s\u00e9, con i pollici rivolti verso il corpo, i palmi aderenti al piano e le dita al bordo. Le braccia nella fase di partenza sono tese in verticale e il tronco viene mantenuto eretto circa in verticale. In entrambe le modalit\u00e0 citate, si procede abbassando il busto in verticale in maniera controllata mediante l\u2019\"iperestensione\" del braccio e la \"flessione\" del gomito, fino a quanto permesso dalla mobilit\u00e0 dell'articolazione della spalla. Si risale fino a tornare alla posizione di partenza. Durante il movimento \u00e8 importante mantenere il busto in prossimit\u00e0 dell'inclinazione verticale, lo sguardo in avanti, il petto in fuori e i gomiti dietro al corpo in modo che le braccia risultino all'incirca parallele tra loro, evitando di incassare le spalle. Le \"dip\" su panca sono suggerite come la prima variante da eseguire per abituarsi al movimento prima di passare alle pi\u00f9 difficili \"dip\" alle parallele. Le \"dip\" tra le panche, di esecuzione pi\u00f9 difficile rispetto alle \"dip\" con i talloni a terra, si possono rendere ancora pi\u00f9 impegnative utilizzando una zavorra posizionata sulle cosce. Alcuni studi hanno dimostrato che le \"dip\" su panca sono uno degli esercizi pi\u00f9 efficaci per stimolare globalmente i tricipiti (Tesch, 1999; Boehler et al., 2011), mentre altri hanno stabilito che questa variante \u00e8 meno efficace rispetto alle \"dip\" alle parallele per stimolare il capo lungo del tricipite, facendo lavorare soprattutto i capi laterale e mediale (Boeckh-Behrens e Buskies, 2000).\nLe \"Gironda dips\" a presa inversa sono caratterizzate dall'impugnatura sulle barre parallele inversa rispetto alla presa neutra standard. In altre parole, l'impugnatura inversa prevede l'intrarotazione dei polsi (palmi rivolti verso l'esterno), cos\u00ec da permettere l'allargamento massimo dei gomiti. Secondo le indicazioni di Gironda, i gomiti devono essere mantenuti larghi, la testa in basso con il mento in appoggio sul petto, la schiena curva in avanti, e le punte dei piedi unite verso il basso e manutenute al di sotto del viso o leggermente pi\u00f9 in avanti. Nel picco della fase eccentrica (il punto pi\u00f9 basso), il braccio raggiunge un livello di abduzione molto marcato, anche fino a 130\u00b0, un livello discutibilmente sicuro per l'articolazione della spalla.\nLa \"Gironda dips\" su barre convergenti (\"Gironda V-bar dips\") e su barre divergenti (\"Gironda reverse V-bar dips\") sono altre due varianti ideate da Gironda in cui la modalit\u00e0 esecutiva rimane analoga. Queste vengono praticate su una \"dip station\" con barre a \"V\", che, a seconda della posizione del tronco, possono risultare convergenti o divergenti. In entrambe queste modalit\u00e0 \u00e8 possibile regolare la larghezza dell'impugnatura con il fine di promuovere un maggior intervento del grande pettorale. In particolare le \"Gironda reverse V-bar dips\" (su barre divergenti) vengono praticate anch'esse a presa inversa, con l'effetto di ridurre lo stress sui polsi grazie ad una minore richiesta di intrarotazione rispetto alle barre parallele.\nSecondo Gironda, queste varianti (specie quelle a presa inversa) sono in grado di isolare il grande pettorale senza chiamare in causa i tricipiti. Queste ipotesi tuttavia sembrano essere poco verosimili. Le \"Gironda dips\" a presa inversa (o in genere a gomiti larghi) obbligano il braccio a muoversi sul \"piano frontale\" invece che \"sagittale\" o bidimensionale, determinando quindi una pura \"adduzione\" del braccio piuttosto che una \"flessione\" nella fase concentrica. \u00c8 ben noto che l'adduzione sia un movimento che compete ad altri muscoli importanti oltre al grande pettorale, ovvero il grande dorsale e il grande rotondo, per tanto, sebbene possa essere espressa una buona forza complessiva, non sembra plausibile un maggiore isolamento del grande pettorale con questa variazione. Secondo l'autore, le \"Gironda dips\" tenderebbero a ridurre l'intervento dei tricipiti, e questo pu\u00f2 essere verosimile, perch\u00e9 egli suggerisce di eseguire l'esercizio su delle barre piuttosto distanti tra loro, attorno agli 80 centimetri. Studi elettromiografici sull'analisi delle distensioni su panca piana hanno dimostrato che pi\u00f9 la presa risulta larga e meno i tricipiti vengono coinvolti a favore del grande pettorale. Per tale motivo \u00e8 probabile che ci\u00f2 si verifichi anche sulle \"dip\", ma solo se le barre sono sufficientemente distanti tra loro da permettere una presa larga. Infine, un'ulteriore critica verso questa variante riguarda il particolare \"stress\" dell'articolazione scapolo-omerale (sindrome da \"impingement\") dovuta all'estrema abduzione del braccio in intrarotazione nel picco della fase eccentrica, una condizione che verrebbe ulteriormente aggravata se il braccio supera i 90\u00b0 di abduzione come suggerito da Gironda stesso. Sebbene in questo caso il movimento avvenga in maniera passiva, l'abduzione della spalla con il braccio intrarotato - come avviene nelle \"dip\" di Gironda - \u00e8 generalmente riconosciuta come il peggiore movimento per il rischio di sviluppo o degenerazione della sindrome da \"impingement\". In alcuni casi il rischio di \"impingement\" \u00e8 stato segnalato a soli 60\u00b0 di abduzione, quando le \"Gironda dip\" forzano l'abduzione in intrarotazione ben oltre i 90\u00b0.\nDip russe.\nLe \"dip russe\" (\"russian dips\") sono una variante poco conosciuta praticata sulle sbarre parallele. La posizione di partenza e il movimento eccentrico iniziale sono analoghi a quelli adottati nelle normali \"dip\" alle parallele. Entrambe prevedono inizialmente le braccia tese lungo i fianchi, mentre nella fase eccentrica si giunge al punto di massima iperestensione della spalla (50-70\u00b0 circa) e di flessione del gomito (90\u00b0 circa). In questo punto si pu\u00f2 individuare la differenza tra le \"dip russe\" e le \"dip\" tradizionali. Mentre in queste ultime si torna a sollevare il corpo iniziando normalmente la fase concentrica, nelle \"dip russe\" l'esecutore continua la fase eccentrica spingendosi indietro in modo che gli avambracci vengano appoggiati in orizzontale sulle sbarre parallele, mantenendo la flessione del gomito a circa 90\u00b0 e, a seconda della variante, portando la spalla in abduzione a circa 90\u00b0 oppure in flessione a 0\u00b0 (lungo i fianchi). In questa posizione gli avambracci sono completamente aderenti alle sbarre orizzontali, e il corpo si trova in una posizione pi\u00f9 o meno verticale. Dopodich\u00e9 l'esecutore compie il gesto inverso aiutandosi con la testa e il busto per tornare alla posizione di partenza.\nDip alla sbarra.\nLe \"dip alla sbarra\" (\"straight bar dips\") sono la variante delle \"dip\" praticate su una sbarra orizzontale. L'esercizio viene eseguito con entrambe le mani su una barra orizzontale posizionata di fronte al corpo. La presa dovrebbe risultare distante a pochi centimetri dalla larghezza dei fianchi, anche se \u00e8 possibile sperimentare posizioni delle mani pi\u00f9 larghe o pi\u00f9 strette. Come avviene sulle distensioni su panca, stringendo la presa si enfatizza l'attivit\u00e0 dei tricipiti, mentre allargandola si tende ad orientare il maggiore lavoro sui muscoli motori della spalla. Diversamente da quanto accade con le \"dip\" alle parallele, la variante su barra dritta impone un movimento del corpo attorno alla barra. Durante l'abbassamento, vi \u00e8 la necessit\u00e0 di inclinare il busto gli arti inferiori in avanti per mantenere l'equilibrio. Questo comporta una maggiore attivazione muscolare nel ruolo sinergico o stabilizzatore a carico della muscolatura addominale, delle spalle e dei trapezi. A questo proposito sarebbe suggeribile evitare di incassare le spalle durante l'abbassamento del corpo e impedire che le braccia si allarghino. I gomiti dovrebbero essere orientati dietro al corpo durante la fase eccentrica. Come nell'esecuzione delle \"dip\" alle parallele, bisognerebbe assicurarsi di scendere con il corpo ad un livello sufficiente. Si dovrebbe cercare di toccare la barra con il petto e raggiungere un angolo di flessione dei gomiti di 90\u00b0. Le \"dip\" alla sbarra obbligano ad un movimento della spalla su un piano tridimensionale con il busto inclinato in avanti e o gomiti larghi. Il movimento in questione pu\u00f2 essere simile a quello delle \"dip\" alle parallele per il petto, dove allo stesso modo il busto viene mantenuto inclinato e i gomiti larghi. Le \"dip\" alla sbarra sono uno dei movimenti precursori del \"muscle-up\", esercizio composto da trazioni alla sbarra a presa larga (\"pull-up\") e \"dip alla sbarra\" eseguiti in sequenza. Essendo una variante piuttosto impegnativa, prima di passare alle \"dip\" alla sbarra si suggerisce un'adeguata esperienza con altre modalit\u00e0 come le \"dip\" su panca o alle parallele.\nDip coreane.\nLe \"dip coreane\" (\"korean dips\") sono la variante delle \"dip\" alla sbarra in cui il movimento viene compiuto sulla sbarra orizzontale dietro il corpo. Il movimento articolare \u00e8 molto simile alle \"dip tra le panche\" (\"bench dips\"), ma in questo caso gli arti inferiori sono in sospensione e sono richiesti maggiore stabilit\u00e0 ed equilibrio. Le \"dip coreane\" sono tra le varianti pi\u00f9 difficili da eseguire. Poich\u00e9 risulta difficile controllare la stabilit\u00e0 del corpo da tale angolazione, per poter mantenere l'equilibrio durante il movimento \u00e8 necessario focalizzarsi sull'attivit\u00e0 degli stabilizzatori del tronco come i muscoli paravertebrali e addominali, ma anche sull'azione stabilizzatrice degli ischiocrurali e dei glutei. Grazie a questa maggiore richiesta di intervento della muscolatura stabilizzatrice, le \"dip coreane\" coinvolgono una maggiore quantit\u00e0 di muscoli del corpo. A causa della difficolt\u00e0 esecutiva, alcuni autori suggeriscono di prendere familiarit\u00e0 con altre \"dip\" ed essere in grado di effettuare almeno 20 ripetizioni consecutive con le \"dip alle parallele\", e riuscire ad eseguire con facilit\u00e0 le convenzionali \"dip\" su sbarra dritta. La sbarra dietro al corpo pu\u00f2 inoltre causare un forte stiramento delle spalla, pertanto si suggerisce un adeguato riscaldamento prima di affrontare l'esercizio.\nDip agli anelli.\nLe \"dip\" agli anelli (\"ring dips\") sono la variante praticata sui tipici anelli della ginnastica artistica. Prima di iniziare \u00e8 necessario regolare l'altezza degli anelli in modo che i piedi non tocchino il pavimento durante la posizione pi\u00f9 bassa raggiunta nel movimento. L'esecutore impugna un anello con ogni mano, poi prende un leggero slancio per aiutarsi a raggiungere la posizione di partenza con le braccia completamente tese e bloccate. Si procede iniziando la fase eccentrica flettendo i gomiti e abbassando il corpo in maniera controllata fino a quando le braccia si arrestano 90\u00b0. Durante la discesa \u00e8 necessario mantenere una buona postura ed evitare oscillazioni a bruschi movimenti compensatori. Dopodich\u00e9 si inverte il movimento iniziando la risalita nella fase concentrica, per tornare alla posizione di partenza. In questo caso la richiesta di stabilit\u00e0 e coordinazione \u00e8 molto maggiore rispetto alle altre varianti su struttura stabile, per tanto \u00e8 necessario un buon condizionamento di partenza.\nDip machine.\nLa \"dip machine\" \u00e8 la risposta delle \"dip\" alla macchina specifica. Di fatto questa modalit\u00e0 esclude le \"dip\" dal nominativo di esercizio a corpo libero. La \"dip machine\" viene praticata in posizione da seduti con il busto in verticale o leggermente flesso, nel caso si intenda dirigere un maggiore lavoro sul grande pettorale. A lato dello schienale sono posizionate due barre mobili da spingere verso il basso in modo che venga simulato il movimento delle \"dip\" alle parallele. Il macchinario, sovraccaricato con pacco pesi o dischi, pu\u00f2 essere piuttosto utile per i soggetti dotati in partenza di poca forza, come le donne, i neofiti, oppure per i soggetti con un elevato peso corporeo, i quali troverebbero difficolt\u00e0 nel sollevare il proprio peso. Si tratta di un'esecuzione facilitata, dove il carico non \u00e8 pi\u00f9 dipendente dal peso corporeo e dalla gravit\u00e0 ma da un sovraccarico esterno regolabile. La \"dip machine\" pu\u00f2 anche consentire di usare un sovraccarico maggiore di quello che si otterrebbe col solo peso corporeo, pertanto essa potrebbe essere usata in alternativa alle varie \"dip\" callisteniche (a corpo libero) con zavorra per ottenere un sovraccarico superiore al carico libero. Proprio per la possibilit\u00e0 di usare carichi superiori al peso corporeo, la macchina viene dotata di imbottiture sotto cui incastrare le ginocchia o i piedi, oppure una cintura, in modo da fare punto fisso e mantenere il tronco aderente allo schienale. Pi\u00f9 spesso la \"dip machine\" viene utilizzata con il fine di stimolare i tricipiti, ma flettendo il busto in avanti e allargando i gomiti \u00e8 possibile simulare il movimento delle \"dip\" alle parallele per il petto (\"chest dips\").\nDip al easy power station.\nSi tratta dell'esercizio delle \"dip\" praticato sulla \"easy power station\", una struttura simile alla normale \"dip station\" ma dotata di una piattaforma la cui forza di spinta \u00e8 regolabile con contrappesi, che \u00e8 in grado di facilitare il movimento nella risalita (spesso utilizzabile anche per le trazioni alla sbarra) per compensare l'eventuale carenza di forza. Similmente alla \"dip machine\", la variante su \"easy power station\" pu\u00f2 permettere un'esecuzione facilitata utile per i neofiti, le donne o i soggetti sovrappeso. Alcune \"easy power station\" impongono l'esecuzione in posizione eretta, mentre altre in posizione inginocchiata. In questa struttura la piattaforma \u00e8 collegata con un pacco pesi tramite una carrucola. Aumentando il carico sul pacco pesi si conferisce alla piattaforma una maggiore forza di spinta verso l'alto, in modo tale che chiunque possa eseguire l'esercizio correttamente con un \"range\" di movimento completo. I vantaggi delle \"dip\" al \"easy power station\" possono essere effettivamente paragonabili a quelli riscontrati con la \"dip machine\".\nAmpiezza dell'impugnatura nelle \"dips\" alle parallele.\nL'ampiezza dell'impugnatura nelle \"dip\" alle parallele, cos\u00ec come la larghezza dei gomiti o l'inclinazione del busto, rappresenta una variabile che influenza la biomeccanica dell'esercizio e l'attivit\u00e0 dei muscoli coinvolti. Se sulle barre parallele non pu\u00f2 essere modificata l'ampiezza dell'impugnatura, essa pu\u00f2 essere facilmente regolata sulle barre a V convergenti/divergenti (\"V bar\"). Queste ultime pertanto possono essere considerate pi\u00f9 vantaggiose rispetto alle normali barre parallele per la possibilit\u00e0 di scegliere diverse modalit\u00e0 esecutive e diverse larghezze in modo da poter sollecitare maggiormente alcuni gruppi muscolari rispetto ad altri. Nelle \"dip\" alle parallele, se le barre sono poco distanti tra loro obbligando ad un'impugnatura stretta, il braccio tende a muoversi pi\u00f9 facilmente lungo una traiettoria comunque bidimensionale, ma molto vicina al piano sagittale. In questo modo si esegue un gesto simile a quello praticato sulle distensioni su panca a presa stretta, ma con una sensibile iperestensione della spalla. Se le barre risultano pi\u00f9 distanti tra loro obbligando ad un'impugnatura pi\u00f9 larga, la traiettoria del braccio subisce una sensibile alterazione, collocandosi a met\u00e0 tra il piano sagittale e il piano frontale. In questo caso il movimento pu\u00f2 essere molto pi\u00f9 simile alle distensioni su panca declinata se il busto viene mantenuto inclinato. In realt\u00e0, se l'impugnatura \u00e8 sufficientemente larga, l'aggiuntiva inclinazione del tronco determina l'introduzione di un terzo piano di lavoro (piano trasverso), rendendo le \"dip\" un esercizio eseguito su tre dimensioni. Effettivamente le \"dip\" sono state spesso paragonate alle distensioni su panca declinata in termini di gesto motorio, ma queste similitudini sono dipendenti anche dagli angoli di lavoro specifici. Alcuni studi hanno riconosciuto che, durante le distensioni su panca piana, pi\u00f9 la presa durante le distensioni risulta larga e meno i tricipiti vengono coinvolti a favore del grande pettorale. Viceversa pi\u00f9 l'impugnatura stretta e meno viene sollecitato il grande pettorale (soprattutto nella sua porzione mediale e inferiore). Questo spiega perch\u00e9 le normali distensioni su panca piana sono ritenute un esercizio per sollecitare soprattutto il grande pettorale, mentre le distensioni su panca a presa stretta sono ritenute un esercizio per stimolare i tricipiti. Questi dati sulla variazione della larghezza dell'impugnatura sulle distensioni su panca potrebbero essere ritenute in un certo modo valide anche per le parallele. Proprio come accade su panca, anche sulle parallele un'impugnatura stretta (barre poco distanti tra loro) e i gomiti stretti tenderanno a sollecitare di pi\u00f9 i tricipiti e meno il grande pettorale (i fasci pi\u00f9 attivi rimangono quelli superiori). Mentre un'impugnatura larga e i gomiti pi\u00f9 larghi (con il busto inclinato) tenderanno a sollecitare pi\u00f9 il grande pettorale (soprattutto con i suoi fasci inferiori) e meno i tricipiti. Un problema potenziale dato da un'impugnatura troppo larga \u00e8 l'aumento dello svantaggio di leva. Pi\u00f9 l'impugnatura risulta larga e pi\u00f9 aumentano le forze di compressione all'interno della spalla. In altre parole l'omero viene compresso con maggiore forza contro la scapola, provocando un'escursione articolare innaturale, scomoda, limitata, e un maggiore \"stress\" articolare.\nInclinazione del tronco nelle \"dips\" alle parallele.\nCome ampiamente trattato, anche l'inclinazione del busto durante l'esecuzione delle \"dip\" alle barre parallele o convergenti \u00e8 in grado di determinare delle alterazioni biomeccaniche significative che influiscono anche sull'attivit\u00e0 dei muscoli coinvolti. L'inclinazione del busto porta ad alterare gli angoli di lavoro, i piani di lavoro e la distribuzione delle forze. Per comprendere pi\u00f9 nel dettaglio questi meccanismi \u00e8 necessario menzionare il concetto noto in fisica e in biomeccanica come centro di massa (o baricentro). Esso indica un punto materiale in cui \u00e8 concentrata la massa totale del corpo, e a cui viene applicata la risultante delle forze esterne che agiscono sul sistema stesso. Nell'esercizio delle \"dip\" il centro di massa dovrebbe trovarsi in prossimit\u00e0 del bacino e lungo la linea verticale passante per le mani, le quali rappresentano il punto d'appoggio del corpo in sospensione. Per fare in modo che il centro di massa passi per le mani \u00e8 necessario trovare il giusto equilibrio, tuttavia esistono diverse possibilit\u00e0 di esecuzione..\nDurante la fase eccentrica delle \"dip\" alle parallele il gomito subisce una flessione e l'avambraccio si trova dietro al corpo rispetto alla partenza. Come conseguenza, il centro di massa pu\u00f2 spostarsi indietro, pertanto per ritrovare l'equilibrio il tronco tende a posizionarsi in verticale. In questa posizione normalmente gli angoli della spalla e del gomito sono tali da aumentare lo svantaggio meccanico, e quindi lo stress muscolare e articolare. Ci\u00f2 accade perch\u00e9 in questo caso il grado di retroposizione del braccio e il grado di flessione del gomito sono troppo marcati. In conclusione, questa meccanica rende l'esercizio pi\u00f9 difficile sotto l'aspetto della forza richiesta, ed \u00e8 pi\u00f9 stressante per i muscoli e per le articolazioni coinvolte (spalla, gomito).\nUn'altra possibilit\u00e0 \u00e8 quella di mantenere l'avambraccio in verticale rispetto al suolo. Questo determina lo spostamento del bacino (e quindi del centro di massa) maggiormente verso avanti. Per fare in modo che il bacino e il centro di massa passino per le mani, \u00e8 necessario compensare estendendo le cosce. Tale posizione nella fase eccentrica determina come conseguenza l'allineamento del centro di massa con le mani, e una maggiore inclinazione del tronco (a circa 45\u00b0). Il vantaggio in questo caso \u00e8 dato dal fatto che gli angoli della spalla e del gomito sono meno enfatizzati; ovvero, il gomito raggiunge un livello di flessione inferiore (attorno ai 90\u00b0), mentre la spalla viene meno retroposta, forzando meno l'iperestensione. Questo riduce lo svantaggio meccanico, e quindi lo stress muscolare e articolare. Un problema potenziale dato da questa modalit\u00e0 \u00e8 che chiama maggiormente in causa i muscoli incaricati nel mantenere le cosce e il busto in questa posizione, mentre diventa pi\u00f9 difficile mantenere l'equilibrio per una corretta esecuzione. Comunque questa modalit\u00e0 rende le \"dip\" simili ad una panca declinata.\nUn'ulteriore modalit\u00e0 consiste nel flettere le cosce (portarle verso avanti). Il busto ruota inclinandosi in avanti. Anche il centro di massa si sposta verso avanti, quindi per portarlo indietro lungo la linea verticale passante per le mani, si solleva il bacino e si inclina ulteriormente il tronco in avanti. In questo caso il livello di inclinazione del tronco \u00e8 simile a quella ottenuta nella variante precedentemente descritta, con la differenza che il centro di massa \u00e8 spostato pi\u00f9 avanti, l'equilibrio \u00e8 maggiore e il gomito raggiunge un maggiore grado di flessione nella fase eccentrica.\nIn sintesi, non esiste una forma esecutiva delle \"dip\" alle parallele ideale, ma pu\u00f2 essere suggerito di evitare le varianti che enfatizzano lo svantaggio meccanico, lo stress muscolare e articolare e quindi gli estremi articolari. Ci\u00f2 accade quando l'articolazione della spalla e del gomito subiscono rispettivamente un'eccessiva retroposizione e flessione nella fase eccentrica, e quindi soprattutto nella prima modalit\u00e0 descritta, in cui il tronco \u00e8 pi\u00f9 vicino all'inclinazione verticale. Le varianti in cui l'inclinazione del tronco \u00e8 pi\u00f9 tendente al verticale (assieme ai gomiti e all'impugnatura stretta) sono generalmente ritenute pi\u00f9 adatte per stimolare i tricipiti, ma provocano una maggiore retroposizione del braccio nel punto pi\u00f9 basso del movimento a causa dell'aumento dell'angolo della spalla, e quindi espongono a maggiori stress l'articolazione scapolo omerale. Il braccio (omero) ha infatti una mobilit\u00e0 limitata in retroposizione (fino a circa 50\u00b0 in \"iperestensione\"), e forzarlo oltre il limite fisiologico pu\u00f2 facilmente penalizzare la salute articolare, soprattutto in presenza di una ridotta mobilit\u00e0. Il compromesso sarebbe rappresentato da una leggera inclinazione del tronco in modo da non enfatizzare l'angolo della spalla nel punto pi\u00f9 basso. Le varianti in cui il tronco \u00e8 invece pi\u00f9 inclinato (assieme ai gomiti e all'impugnatura pi\u00f9 larga) vengono ritenute pi\u00f9 adatte per stimolare il petto, e riducono lo svantaggio meccanico articolare e muscolare, conferendo una maggiore sicurezza generale. Infine, \u00e8 necessario sottolineare che se il tronco \u00e8 pi\u00f9 inclinato, il movimento pu\u00f2 essere relativamente pi\u00f9 profondo nel punto di massimo abbassamento, perch\u00e9 l'angolo tra il busto e il braccio risulta meno accentuato.\nUtilit\u00e0 delle Dips.\nLe \"dips\" sono state denominate, assieme al pullover e alle trazioni alla sbarra, come \"lo squat per la parte superiore del corpo\". Questo nominativo \u00e8 dovuto al fatto che il movimento delle \"dips\" recluta una buona parte dei distretti muscolari superiori. Sebbene i principali muscoli coinvolti nel ruolo di agonisti siano il grande pettorale, il tricipite brachiale e la porzione anteriore del deltoide, vengono chiamati in causa anche numerosi muscoli stabilizzatori, come il trapezio e altri muscoli della schiena. Alcuni autori hanno segnalato anche un probabile coinvolgimento del grande dorsale come flessore/adduttore del braccio da posizione fortemente retroposta infatti nella fase di risalita potrete sentirlo lavorare. Pur essendo un esercizio in grado di reclutare una vasta muscolatura, i principali gruppi muscolari sollecitati sono i tricipiti e il grande pettorale. Secondo il giudizio di alcuni \"coach\", le \"dips\" sono tra i migliori esercizi per i tricipiti, e alcune ricerche sembrano dare ragione a questa considerazione. Comunque, le \"dips\" alle parallele potrebbero essere sfruttate anche come esercizio primario per il grande pettorale, e alcuni autori lo considerano una valida sostituzione alla panca piana. A questo proposito, alcune analisi valutarono se le \"dips\" alle parallele eseguite al cedimento muscolare potessero predire il massimale su panca piana (1-\"Repetition Maximum\") testando 246 uomini. I ricercatori osservarono che, sebbene le \"dips\" alle parallele a cedimento fossero correlate al 1-RM, queste erano inadeguate per predire la forza massimale. Tuttavia, gli autori conclusero che, con l'aggiunta della massa corporea all'equazione, l'esercizio potesse essere utilizzato come metodo accurato per predire la forza massimale su panca piana. Per effettuare questo calcolo, viene indicato di sommare il sovraccarico col peso corporeo, ricavare la percentuale, e infine sottrarre il peso corporeo. L'alta correlazione tra le \"dips\" alle parallele e le distensioni su panca per il petto pu\u00f2 essere riconosciuta dal fatto che lo schema motorio delle prime ripercorre all'incirca la traiettoria imposta dalle distensioni su panca declinata (se praticate con una biomeccanica specifica). Alcuni autori hanno definito le \"dips\" alle parallele (la variante per il petto) come una \"panca declinata estrema\", a causa del maggiore \"stress\" e svantaggio meccanico a cui sono sottoposti il grande pettorale e le articolazioni coinvolte.\nCome \u00e8 stato segnalato in alcuni studi, le \"dip\" sono in grado di sollecitare significativamente anche molti muscoli stabilizzatori delle scapole, in particolar modo i depressori delle scapole, cosa che non avviene in altri esercizi per il petto o per i tricipiti. I principali depressori delle scapole sono i fasci inferiori del trapezio, il gran dentato, e il piccolo pettorale, e una loro ipotonia pu\u00f2 portare a problematiche articolari della spalla. Inoltre i principali depressori delle scapole quali i fasci inferiori del trapezio e il gran dentato, nel tempo tendono all'allungamento e all'indebolimento, provocando una potenziale accentuazione della cifosi toracica. Di norma, i depressori delle scapole contribuiscono a mantenere un certo spazio subacromiale (spazio fra l'acromion e la testa omerale) permettendo una corretta mobilit\u00e0 articolare e l'efficace scorrimento dei tendini della cuffia dei rotatori, del capo lungo del bicipite e della borsa al di sotto dell'arco acromiale. Se non correttamente tonificati, i depressori delle scapole non riescono ad adempiere efficientemente a questo compito, con l'effetto di ridurre lo spazio subacromiale, e risultando di conseguenza in un aumento della probabilit\u00e0 di compressione dei tessuti molli. Per tanto, le \"dip\" avrebbero anche la funzione di tonificare questi muscoli per mantenere nel tempo la funzionalit\u00e0 dell'articolazione scapolo-omerale. Viene fatto presente che, per evitare problematiche di questo genere durante l'esecuzione dell'esercizio, sia necessario mantenere le scapole addotte e depresse lungo tutto l'arco di movimento, per evitare ancora la riduzione dello spazio subacromiale.\nDip come esercizio per il petto o per i tricipiti?: controversie.\nCome accennato nei paragrafi precedenti, il movimento previsto dalle \"dip\" \u00e8 stato etichettato come adatto per stimolare soprattutto il muscolo grande pettorale e il muscolo tricipite brachiale. Per la precisione viene sempre sostenuto il concetto di modificare l'inclinazione del busto e la traiettoria del braccio per distribuire maggior lavoro su uno dei due gruppi muscolari. Se le \"dip\" vengono praticate a gomiti larghi e a busto inclinato queste sarebbero pi\u00f9 adatte per stimolare il grande pettorale (\"chest dips\"), mentre se vengono praticate a gomiti stretti e a busto verticale sarebbero pi\u00f9 adatte per stimolare i tricipiti (\"triceps dips\"). Queste ipotesi non sono certe, e non sono state propriamente verificate tramite analisi scientifiche dirette. Secondo un'analisi pi\u00f9 approfondita dei movimenti in questione:\nFatte queste premesse, \u00e8 possibile comprendere che la principale differenza tra le \"dip\" per tricipiti o per il petto \u00e8 data dalla differente traiettoria del braccio:\nBisogna riconoscere che in tutti i casi il grande pettorale interviene nella fase concentrica, e non solo nel secondo caso. Il grande pettorale infatti \u00e8 anche un puro flessore del braccio (con i fasci superiori o clavicolari), pertanto non ci sarebbe motivo per sostenere che le \"dip\" per tricipiti escludano o riducano l'intervento del grande pettorale dal lavoro. Lo stesso si pu\u00f2 dire per i tricipiti. Questo gruppo muscolare interviene attivamente nell'estensione del gomito, un movimento che si verifica in entrambe le varianti e su tutti i piani di lavoro del braccio con un ROM analogo perch\u00e9 indipendente dalla traiettoria dell'omero. Il reclutamento dei tricipiti potrebbe essere pi\u00f9 condizionato dalla larghezza dell'impugnatura (la distanza tra le parallele) che dalla larghezza dei gomiti o l'inclinazione del tonco, come \u00e8 stato chiaramente determinato nelle distensioni su panca. Poich\u00e9 nel movimento di adduzione (piano frontale) intervengono altri importanti gruppi muscolari quali il grande dorsale e il grande rotondo, non sembra essere plausibile che le \"dip\" con i gomiti larghi e busto verticale riescano ad isolare maggiormente il grande pettorale rispetto alle \"dip\" con i gomiti stretti. Tuttavia, \u00e8 stato osservato che anche sul piano sagittale il movimento di iperestensione del braccio nella fase eccentrica provochi l'allontanamento di origine e inserzione del grande dorsale e del grande rotondo, e ci\u00f2 potrebbe potenzialmente determinare un loro intervento sinergico di trazione nella fase concentrica anche durante la flessione del braccio se parte dalla posizione iperestesa, come imposto dalle \"dip\" a gomiti stretti. Questo potrebbe significare che grande dorsale e grande rotondo abbiano un ruolo in tutte le varianti delle \"dip\", sia a gomiti larghi che a gomiti stretti. Un motivo per cui si ipotizza che il grande pettorale intervenga maggiormente con i gomiti larghi potrebbe risiedere nel fatto che la pura flessione del braccio (come nelle \"dip\" a presa stretta e gomiti stretti) impone una ridotta attivit\u00e0 globale del grande pettorale rispetto alla flessione orizzontale (il movimento della spalla eseguito nelle \"distensioni su panca\" o nelle \"croci\"). Per la precisione, durante il movimento di pura flessione il capo del grande pettorale principalmente coinvolto \u00e8 il fascio clavicolare, mentre il fascio sternocostale \u00e8 meno attivo, e il fascio inferosternale \u00e8 antagonista. Tuttavia, anche il movimento di pura adduzione impone una ridotta attivit\u00e0 del grande pettorale, poich\u00e9 il fascio principalmente attivo \u00e8 quello inferosternale (inferiore). Fatte queste considerazioni, si potrebbe suggerire che:\nSe si analizza nello specifico il movimento delle \"dip\" a gomiti larghi e busto flesso, \u00e8 possibile notare che questo sia soprattutto di competenza dei fasci inferiori e mediali del grande pettorale, perch\u00e9 il braccio parte dall'alto convergendo verso il basso, similmente a quanto accade con le distensioni su panca declinata. Se il busto non viene inclinato, nella fase concentrica il braccio percorre una pura adduzione, e questo provoca l'intervento importante del grande dorsale e del grande rotondo. Alcuni studi hanno effettivamente verificato che le \"dip\" per il petto sollecitino i fasci inferiori (infero-sternali) in maniera significativamente superiore ai fasci mediali (sterno-costali), e ancora pi\u00f9 rispetto ai fasci superiori (clavicolari). Questo significherebbe che le tipiche \"dip\" per il petto, eseguite con i gomiti sufficientemente larghi (piano bidimensionale) e il busto leggermente inclinato, reclutino soprattutto i fasci inferiori e in maniera poco significativa i fasci superiori. Ad ulteriore conferma di questa constatazione, un maggiore coinvolgimento del petto viene ottenuto portando il tronco in inclinazione anteriore (flessione). In questo modo si tende a mimare il gesto delle distensioni su panca declinta, e sarebbe presumibilmente possibile limitare l'intervento del grande dorsale e del grande rotondo, i quali agiscono come potenti adduttori del braccio in sinergia con il grande pettorale se il tronco viene mantenuto verticale. L'inclinazione del tronco quindi potrebbe essere giustificata anche per ridurre l'intervento del grande dorsale e del grande rotondo, e isolare maggiormente il grande pettorale.\nNonostante sia comunemente accettato che le \"dip\" per il petto debbano essere eseguite nella maniera sopra descritta, \u00e8 altrettanto verificato che nei movimenti di pura flessione del braccio (piano sagittale) - ottenibile con le \"dip\" a gomiti stretti - il grande pettorale intervenga comunque con i suoi fasci clavicolari (superiori), mentre i fasci inferiori risulterebbero antagonisti. Questo pu\u00f2 significare che, poich\u00e9 le tipiche \"dip\" per tricipiti a gomiti stretti e busto verticale impongono un movimento molto vicino alla pura flessione del braccio (piano sagittale), teoricamente queste provocano una certa attivazione dei fasci clavicolari, mentre i fasci inferiori risulterebbero antagonisti o solo debolmente attivati. In altri termini, anche le cosiddette \"dip\" per tricipiti sono capaci di sollecitare il grande pettorale, con la differenza che l'area stimolata sarebbe differente. Comunque, esistono alcuni dati che smentirebbero la teoria secondo cui le \"dip\" alle parallele a gomiti larghi siano pi\u00f9 adatte per il petto mentre a gomiti stretti siano pi\u00f9 adatte per i tricipiti. In uno studio vennero paragonate le differenze nell'attivit\u00e0 EMG del capo lungo del tricipite alle \"dip\" alle parallele a gomiti larghi o stretti, e venne osservato che con i gomiti larghi l'attivit\u00e0 del capo lungo veniva ridotta in maniera non significativa. Lo stesso studio confront\u00f2 anche l'attivit\u00e0 del tricipite tra le \"dip\" su panca e le \"dip\" alle parallele, osservando che le prime sollecitavano leggermente pi\u00f9 i capi monoarticolari (mediale e laterale), mentre le ultime stimolavano relativamente pi\u00f9 il capo lungo. Altri studi analizzarono i vari esercizi per tricipiti concludendo che sia le \"dip\" alle parallele che le \"dip\" su panca risultassero tra i migliori esercizi per stimolare questo gruppo muscolare nel suo insieme. Sebbene in queste analisi esistano delle limitazioni, in quanto non \u00e8 possibile risalire alle diverse modalit\u00e0 esecutive specifiche di questi esercizi, sembra che non esista una grande differenza nell'attivit\u00e0 del tricipite tra le \"dip\" su panca e le \"dip\" alle parallele, o tra le \"dip\" alle parallele a gomiti larghi o stretti. Questo solleva molti dubbi sulle comuni teorie che riconoscerebbero delle importanti distinzioni tra queste modalit\u00e0 per stimolare i muscoli coinvolti. Infine, alcuni studi EMG hanno osservato che superati i 90\u00b0 di flessione del gomito nella fase eccentrica l'attivit\u00e0 del tricipite si riduceva significativamente (-12%) rispetto alla flessione fino a 90\u00b0. Questo significa che per enfatizzare l'attivit\u00e0 del tricipiti, nel picco della fase eccentrica il movimento del gomito possa essere limitato ai 90\u00b0 di flessione, senza superare questo livello.\nLa ricerca sull'attivit\u00e0 muscolare.\nLe \"dip\" sono un esercizio ben poco analizzato nella letteratura scientifica, e ad oggi non vi \u00e8 alcuno studio pubblicato su importanti riviste scientifiche inerente all'attivit\u00e0 muscolare provocata. Ci\u00f2 nonostante, alcune ricerche sono reperibili. Sembra che la prima ricerca di una certa rilevanza sulle \"dip\" venne condotta da Bompa e Cornacchia, e pubblicata su un loro testo nel 1998. In questo studio vennero analizzati 56 esercizi con lo scopo di classificarli in base al segnale EMG normalizzato per la massima contrazione isometrica volontaria (MVIC). Lo studio comunque presentava delle limitazioni a causa dell'estrema generalizzazione, in quanto registrava il segnale di un singolo muscolo, o spesso un singolo fascio muscolare. Nel caso delle \"dip\" venne analizzata solo l'attivazione del capo laterale del tricipite, e solo la variante su panca (\"bench dips\"). Venne registrata un'attivit\u00e0 EMG del capo laterale del tricipite dell'87%, superiore a quella di svariati altri esercizi come le distensioni su panca a presa stretta o le \"french press\" verticali al cavo o con manubri.\nUn altro studio rilevante venne condotto da Tesch e pubblicato in un suo testo del 1999 dedicato interamente all'analisi degli esercizi per il bodybuilding mediante imaging a risonanza magnetica (MRI). In questo studio, le \"dip alle parallele\" (a presa neutra) risultarono superiori alle distensioni con bilanciere su panca a presa stretta per sollecitare tutti i tre capi del tricipite. Ma in aggiunta, intervenivano il trapezio e molti altri muscoli della schiena per fornire stabilit\u00e0 nel movimento. Per la precisione, entrambi gli esercizi sollecitavano i capi mediale e laterale del tricipite (i capi monoarticolari), ma le dip sollecitavano significativamente il capo lungo del tricipite al contrario delle distensioni a presa stretta. Tesch riconobbe sia le \"dip\" alle parallele che le \"dip\" su panca come tra gli esercizi pi\u00f9 efficaci per stimolare tutti i tre capi del tricipite.\nUn altro studio venne pubblicato nel 2000 da Boeckh-Behrens e Buskies su un testo in tedesco edito dagli stessi autori. In questa analisi venne paragonata l'attivit\u00e0 dei tre capi del tricipite su diversi esercizi, tra cui le \"dip alle parallele\", le \"dip tra le panche\", i piegamenti sulle braccia (\"push up\"), la \"french press\", il \"kick back\" e il \"push down\". I soggetti testati erano 10 atleti con esperienza di allenamento con i pesi, et\u00e0 media 22 anni, e massa grassa media del 13%. Le \"dips\" tra le panche (braccia dietro al corpo) risultarono uno degli esercizi in assoluto pi\u00f9 efficaci per stimolare i capi laterale e mediale (monoarticolari) del tricipite, superati dal \"push down\". Anche in termini assoluti, questa variante delle \"dips\" \u00e8 risultata solo il 7% meno efficace della \"french press\" su panca piana con bilanciere angolato, ovvero il secondo esercizio per tricipiti pi\u00f9 efficace con l'attrezzatura. Le \"dips\" tra le panche sono risultate significativamente pi\u00f9 efficaci delle \"dip\" alle parallele per stimolare il capo laterale e mediale, ma le \"dip\" alle parallele attivavano il capo lungo del tricipite in maniera maggiore delle \"dips\" tra le panche. Lo studio analizz\u00f2 anche le differenze nel grado di flessione del gomito durante le \"dip\" alle parallele, rivelando che superati i 90\u00b0 di flessione l'attivit\u00e0 EMG del tricipite si riduceva significativamente (-12%) rispetto alla flessione fino a 90\u00b0. Vennero confrontate anche le differenze nell'attivit\u00e0 del capo lungo tra le \"dip\" alle parallele con la braccia dietro al corpo (\"piano sagittale\" e \"flessione\" del braccio) o con i gomiti larghi (\"piano frontale\" e \"adduzione\" del braccio). Con i gomiti larghi l'attivit\u00e0 del capo lungo veniva ridotta ad un livello non significativo (-3%).\nLe \"dip\" su panca sono state analizzate pi\u00f9 di recente da Boehler et al. (2011). I ricercatori vollero stabilire quale esercizio per tricipiti fosse in grado di provocare la maggiore attivazione muscolare dell'area, con l'intento di definire quale di questi potesse essere ritenuto il pi\u00f9 efficace esercizio per tricipiti. Vennero testate 15 ragazze del college tra i 20 e i 24 anni, al quale venne prescritta l'esecuzione di 8 esercizi: \"dip su panca\" (con talloni a terra), \"push up\" a triangolo (mani unite e gomiti verso l'esterno), \"kick back\", \"french press verticale\" in piedi (bilaterale con manubrio singolo), \"push down\" con barra (presa prona), \"push down\" con corda (presa neutra), \"distensioni su panca a presa stretta\", e la tradizionale \"french press\" su panca piana con bilanciere. \u00c8 importante considerare che gli elettrodi di superficie vennero posizionati solo sul capo lungo e sul capo laterale, per tanto il capo mediale \u00e8 escluso dalla valutazione. Secondo i risultati dei ricercatori, non sono state rilevate significative differenze nell'attivit\u00e0 EMG dei due capi analizzati tra \"push up\", \"dip\" e \"kick back\". Questi tre sono risultati in assoluto i pi\u00f9 efficaci per stimolare il capo lungo e il capo laterale tra tutti gli esercizi analizzati. I ricercatori conclusero che questi tre esercizi potessero essere usati interscambialimente per stimolare efficacemente il muscolo tricipite.\nUn altro studio indipendente condotto da Contreras (2010) stabil\u00ec che le dip alle parallele con zavorra (circa 52\u00a0kg) erano tra gli esercizi che portavano alla maggiore attivazione media dei tricipiti e dei fasci inferiori del grande pettorale. Questa \u00e8 stata ad oggi l'unica analisi che ha valutato anche l'attivazione del grande pettorale provocata dalle \"dip\" (alle parallele), ed \u00e8 stato concluso che la variante con zavorra fosse il miglior esercizio per attivare nel contempo i suoi fasci inferiori e i tricipiti. Data la scarsa rilevanza dello studio, queste conclusioni potrebbero essere speculative. Inoltre non \u00e8 stata valutata la posizione delle braccia (gomiti larghi o stretti) e l'inclinazione del tronco per poter stabilire le differenze nell'attivazione muscolare dei fasci coinvolti tra le diverse varianti delle \"dip\" alle parallele. La variante senza zavorra inoltre ha prodotto dei risultati significativamente differenti e inferiori a quelli di molti altri esercizi.\nConclusioni.\nI risultati delle varie analisi sull'attivazione muscolare indotta dalle \"dip\" sono controversi, e non riescono a rispondere a tutti gli aspetti poco chiari. Secondo Boeckh-Behrens e Buskies (2000) le \"dip\" su panca attivavano maggiormente i capi monoarticolari del tricipite e meno il capo lungo, mentre le \"dip\" alle parallele riuscivano ad attivare maggiormente il capo lungo rispetto alle \"dip\" su panca. Tesch (1999) riusc\u00ec in parte a confermare questa constatazione, rilevando che le \"dip\" alle parallele attivassero significativamente anche il capo lungo, risultando uno degli esercizi pi\u00f9 efficaci per sollecitare in un unico movimento tutti i tre capi del tricipite. Tali conclusioni furono confermate anche da Boehler et al. (2011), i quali stabilirono che le \"dip\" su panca risultassero tra gli esercizi pi\u00f9 efficaci per stimolare tutti i capi del tricipite analizzati (non venne misurata l'attivit\u00e0 del capo mediale), assieme al \"kick back\" e al \"push up\" a triangolo. Secondo i dati di Boehler et al. (2011) le \"dip\" su panca erano significativamente pi\u00f9 efficaci della \"french press\" nell'attivare tutti i capi del tricipite, ma secondo Boeckh-Behrens e Buskies (2000) le \"dip\" erano meno efficaci della \"french press\" per questo scopo. Bompa e Cornacchia (1998) stabilirono che l'attivazione del capo laterale del tricipite sulle \"dip\" su panca fosse superiore a quella ottenuta con altri esercizi come la french press verticale unilaterale (da seduto), alla french press verticale al cavo, alle distensioni su panca a presa stretta, e al push down unilaterale con presa inversa, nonostante le importanti limitazioni dello studio. Sembra quindi che le \"dip\" siano uno degli esercizi pi\u00f9 efficaci per stimolare tutti i capi del tricipite brachiale, ma le \"dip\" su panca riescano ad attivare maggiormente i capi monoarticolari, mentre le \"dip\" alle parallele enfatizzino l'attivit\u00e0 del capo lungo. Ci\u00f2 nonostante, secondo i risultati di Boehler, anche le \"dip\" su panca riuscivano ad attivare significativamente il capo lungo, in maniera superiore alla \"french press\" orizzontale e verticale.\nSebbene le \"dip\" siano considerate un esercizio ideale anche per la stimolazione del grande pettorale, la ricerca sull'attivazione di questo muscolo indotta dalle \"dip\" \u00e8 molto limitata. L'unico studio che ha preso in esame l'attivazione del grande pettorale \u00e8 stato quello di Contreras (2010), in cui \u00e8 emerso che, tra i vari esercizi per il petto, le \"dip\" alle parallele con zavorra (circa 52\u00a0kg) erano l'esercizio che pi\u00f9 riusciva a sollecitare i fasci inferiori del grande pettorale, assieme alle \"croci\". Tuttavia, lo stesso esercizio senza zavorra non produceva un'attivazione muscolare dei fasci inferiori molto superiore a quella indotta da altri esercizi, anche se i fasci inferiori risultavano comunque pi\u00f9 attivi rispetto fasci mediali e superiori. Inoltre questo studio non ha rivelato se la modifica della larghezza dei gomiti, e quindi della traiettoria del braccio (\"piano frontale\", \"sagittale\" o intermedio), possa influire significativamente sul reclutamento del grande pettorale come teorizzato da molti autori.\nUna limitazione importante presente negli studi in questione \u00e8 ritrovabile nel fatto che gli esercizi callistenici come le \"dip\" non fossero eseguiti ad un'intensit\u00e0 (% 1-RM) pareggiata a quella degli altri esercizi con sovraccarichi. Ad esempio, nello studio di Boehler le \"dip\" su panca e i \"push up\", essendo a corpo libero, non poterono essere eseguiti alla stessa intensit\u00e0 (70% 1-RM) con cui vennero regolati i carichi di tutti gli altri esercizi con i pesi. Di conseguenza, senza un mezzo per valutare con precisione la quantit\u00e0 di lavoro svolto durante questi due esercizi, i ricercatori non avrebbero potuto concludere definitivamente che i \"push-up\" a triangolo e le \"dip\", due dei tre esercizi che provocavano la maggiore attivit\u00e0 muscolare del tricipite, fossero i pi\u00f9 efficaci per sollecitarlo. Un problema analogo \u00e8 emerso nello studio di Contreras. Le \"dip\" alle parallele con zavorra da 52\u00a0kg provocarono la maggiore attivazione dei fasci inferiori del grande pettorale tra tutti i numerosi esercizi testati, tuttavia le \"dip\" a corpo libero (lo stesso esercizio senza zavorra) non produssero dei risultati molto superiori a quelli ottenuti con altri esercizi. Questo a significare che la differente intensit\u00e0 relativa determina, o pu\u00f2 determinare, una differente attivazione muscolare specifica, talvolta anche marcata. \u00c8 probabile che anche negli altri studi l'analisi dell'attivit\u00e0 muscolare fosse stata misurata senza pareggiare l'intensit\u00e0 (% 1-RM) tra gli esercizi. Ad ogni modo queste controversie sollevano ulteriori dubbi sulle conclusioni delle varie ricerche scientifiche, e rimetterebbero in discussione la maggiore efficacia attribuita alle \"dip\" sia per quanto riguarda la stimolazione globale del tricipite che dei fasci inferiori del grande pettorale.\nSintesi:\nRischio infortuni.\nLa spalla \u00e8 l'articolazione pi\u00f9 mobile del corpo, e, mancando generalmente di una stabilit\u00e0 normalmente supportata dalle ossa circostanti, essa deve fare pi\u00f9 affidamento su strutture attive (muscoli) e su strutture passive (capsula articolare, legamenti, ecc) per ottenere la stabilit\u00e0, e ci\u00f2 fa s\u00ec che sia pi\u00f9 incline all'infortunio. Effettivamente, dopo la bassa schiena, nell'esercizio con sovraccarichi la spalla \u00e8 l'articolazione pi\u00f9 esposta ad infortuni assieme al ginocchio. Esercizi come la \"distensioni su panca\" ad esempio, creano compressione all'interno della capsula articolare, aumentando le forze di taglio e l\u2019\"impingement\" delle terminazioni nervose.\nLe \"dip\" impongono all'articolazione della spalla di percorrere pi\u00f9 spesso un piano bidimensionale intermedio il frontale e il sagittale. Ci\u00f2 significa che nella fase eccentrica, il braccio compie un movimento tra l\u2019\"iperestensione\" e l\u2019\"abduzione\". L'iperestensione \u00e8 un movimento definito come l'estensione di un'articolazione oltre la posizione neutra. Mentre in alcune articolazioni, come quella del ginocchio o del gomito, tale movimento pu\u00f2 essere innaturale e lesivo per l'integrit\u00e0 articolare, in altre articolazioni, come la spalla, l'anca e il polso, l'iperestensione pu\u00f2 essere giudicata nei limiti come un movimento fisiologico e accettabile. Nel caso della spalla, l'iperestensione di verifica quando, da posizione neutra a 0\u00b0 di estensione (braccia lungo i fianchi), il braccio viene spinto in retroposizione rispetto al tronco sul piano sagittale. L'iperestensione fisiologica normalmente raggiunge circa i 50\u00b0, tuttavia \u00e8 possibile notare che le \"dip\" impongono una retroposizione passiva del braccio che pu\u00f2 superare questo livello, forzando i limiti di mobilit\u00e0 fisicologici se l'esecutore non arresta il movimento volontariamente, o se il tronco risulta pi\u00f9 vicino all'inclinazione verticale (aumentando l'angolo tra braccio e busto). Anche se la retroposizione del braccio durante le \"dip\" si verifica pi\u00f9 spesso su un piano bidimensionale e non puramente sagittale, questo potrebbe portare a stirare la capsula articolare e ridurre la sua capacit\u00e0 di stabilizzarsi e di produrre forza, rendendolo un esercizio a rischio infortuni. Inoltre, come l'omero si estende durante la fase di discesa esso ruota internamente, aumentando il rischio di \"impingement\", forzando un movimento delle spalle che pu\u00f2 compromettere la stabilit\u00e0 nell'intera regione scapolotoracica. Comunque, tale problematica si presenta soprattutto nelle varianti delle \"dip\" che impongono un movimento molto vicino, se non pienamente riconoscibile, come un\u2019\"iperestensione\" sul piano sagittale. Notoriamente, le varianti che tendono a portare il braccio a muoversi su questo piano sono le \"dip\" su panca, la \"dip machine\" o le \"dip coreane\". Ad esempio, nelle \"dip\" su panca si pu\u00f2 facilmente essere portati ad aprire la cassa toracica, elevare le scapole e accentuare la cifosi toracica, e questo, in concomitanza con un marcato abbassamento del corpo durante la fase eccentrica, pu\u00f2 contribuire a forzare l'iperestensione dell'omero oltre i limiti fisiologici. Questa meccanica espone ad un maggiore rischio infortunistico, soprattutto se si accusa una scarsa mobilit\u00e0 articolare in \"iperestensione\". Tuttavia, la biomeccanica propria delle \"dip\" su panca (o di altre varianti simili) non dovrebbe essere scambiata con quella che caratterizza normalmente del \"dip\" alle parallele o altre varianti che non portano l'omero in pura iperestensione su piano sagittale.\nIn realt\u00e0 in letteratura sono stati riportati casi di lesioni articolari alla spalla a causa delle \"dip\", anche se questo pu\u00f2 essere dovuto al fatto che esse non sono un esercizio \"di prestazione\" come la \"panca piana\" o lo \"squat\", e di conseguenza sono meno analizzate nella letteratura scientifica. Pi\u00f9 spesso l'instabilit\u00e0 anteriore della spalla \u00e8 stata attribuita ai movimenti di \"iperestensione orizzontale\" del braccio, un movimento distinto dalla traiettoria imposta dalle \"dip\" in quanto eseguito sul piano puramente trasversale. L'instabilit\u00e0 anteriore della spalla pu\u00f2 essere dovuta ad un trauma acuto dove la capsula o il labbro glenoideo subiscono una lesione, oppure pu\u00f2 essere atraumatica, rappresentando una tendenza alla lassit\u00e0 della capsula articolare. Quando la capsula risulta sia lassa che usurata, essa pu\u00f2 non essere in grado di sostenere i movimenti della spalla come l'estrema abduzione e la rotazione esterna. Pertanto, gli esercizi che pongono la spalla in questa posizione di estrema \"estensione orizzontale\", come le \"distensioni su panca\", le \"croci\", e la \"pectoral machine\", dovrebbero essere modificati o sostituiti per evitare lo stress articolare. Una ripetuta \"iperestensione orizzontale\" del braccio, ovvero spingendo i gomiti in retroposizione sul piano trasversale fino al punto in cui si trovano dietro alla schiena, aggravato dall'uso di alti carichi, pu\u00f2 portare a processi degenerativi. Le \"dip\" sono di fatto l'unica categoria di esercizi con sovraccarichi che impone la massima retroposizione (intermedia tra iperestensione e abduzione) in intrarotazione della spalla. Pi\u00f9 spesso le lesioni articolari dovute all'iperestensione della spalla, come la rottura del muscolo sottoscapolare, sono state segnalate se il braccio partiva da una posizione abdotta raggiungendo un'estrema extrarotazione. Questo movimento \u00e8 ancora riconoscibile come iperestensione orizzontale (piano trasversale) movimento differente da quello imposto dalle \"dip\" nella fase eccentrica. Comunque, alcuni studi riportarono casi in cui l'iperestensione forzata della spalla (come avviene nelle \"dip\" a gomiti stretti) aveva causato la rottura del muscolo sottoscapolare. Anche se le lesioni alla spalla sono pi\u00f9 spesso segnalate nei movimenti di estrema \"estensione orizzontale\" (non correlati alle \"dip\"), anche alcune varianti delle \"dip\" alle parallele per il petto potrebbero imporre un piano di lavoro simile, data la natura del movimento potenzialmente su tre dimensioni.\nSecondo alcuni autori, lo \"stress\" sull'articolazione della spalla pu\u00f2 avvenire gi\u00e0 in partenza, ancora prima che la spalla inizi l'iperestensione, ovvero quando i gomiti sono completamente estesi e bloccati lungo i fianchi (cio\u00e8 in \"lock out\"). In questa posizione il corpo viene trazionato verso il basso e le spalle compresse dalla forza di gravit\u00e0. Le scapole subiscono passivamente l'elevazione la rotazione laterale, e l'omero tende a spostarsi verso l'esterno e verso l'alto, pertanto le forze di compressione fanno in modo che la testa dell'omero prema sulla volta acromiale riducendo lo spazio subacromiale, e schiacciando la cuffia dei rotatori e la borsa. Questa condizione pu\u00f2 essere evitata se nella posizione di partenza viene esercitata un'azione contro resistenza tramite l'adduzione, la rotazione mediale e l'abbassamento delle scapole in modo da rendere l'articolazione pi\u00f9 rigida e meno sensibile alle forze esterne. Questo accorgimento conferisce una maggiore stabilit\u00e0 articolare prevenendo la pressione della testa dell'omero contro l'acromion.\nPer quanto concerne casi di infortunio dovuti all'esecuzione delle \"dip\", sono stati documentati due \"case report\" di soggetti che subirono rispettivamente la rottura bilaterale del grande pettorale e dei suoi tendini durante l'esecuzione delle \"dip\" alle parallele (Carek e Hawkins, 1998; Potter et al., 2004). Carek e Hawkins (1998) riportarono il caso di un atleta che accus\u00f2 la rottura di entrambi i capi del grande pettorale eseguendo le \"dip\" alle parallele con zavorra. Potter et al. (2004) segnalarono un altro caso simile di simultanea rottura bilaterale del tendine del grande pettorale durante l'esecuzione delle \"dip\" alle parallele a presa larga. Del primo \"case report\" \u00e8 possibile sapere che fosse stata usata la zavorra. Nel secondo caso si trattava di un uomo di 48 anni senza precedenti infortuni che esegu\u00ec le \"dip\" con l'impugnatura a presa larga. Durante il picco della fase eccentrica, egli percep\u00ec dolore e un rumore udibile nella zona delle ascelle, cadendo a terra. Not\u00f2 subito un immediato dolore con conseguente gonfiore ed ecchimosi sulle ascelle, accusando una sensibile diminuzione della forza nell'adduzione e nella rotazione interna con entrambe le braccia. L'analisi rivel\u00f2 la rottura bilaterale dei tendini del grande pettorale, con una marcata e visibile retrazione mediale del muscolo durante la contrazione isometrica, con debolezza nell'adduzione e nell'intrarotazione della spalla. Dopo un intervento chirurgico il soggetto riacquist\u00f2 quasi completamente la funzionalit\u00e0 del grande pettorale, tornando ad allenarsi con i pesi senza riportare particolare fastidio. Comunque, entrambi i \"case report\" presentavano delle condizioni - l'uso di zavorra e l'impugnatura larga rispettivamente - che possono predisporre a infortuni. L'impugnatura larga, come nel caso descritto da Potter et al., impone uno svantaggio di leva e un aumento delle forze di compressione all'interno dell'articolazione della spalla, mentre la zavorra aumenta sensibilmente l'intensit\u00e0 dell'esercizio e quindi le forze di compressione e le forze di taglio.\nEsiste qualche evidenza a sostegno del fatto che i powerlifter e i pesisti olimpici registrino un tasso leggermente inferiore di infortuni rispetto culturisti. Ad esempio, nonostante i powerlifter utilizzino carichi molto maggiori dei culturisti su panca piana, i primi sembrano riportare una minore incidenza di rotture del grande pettorale. Alcuni autori suggerirono che parte di questa causa potesse essere dovuta ad volume di lavoro esagerato adottato dai culturisti, cosa invece evitata dai powerlifter. Un elevato volume specifico (sul singolo gruppo muscolare) si traduce in affaticamento del muscolo pettorale, predisponendolo alla rottura. Poich\u00e9 non sembra essere stata analizzata nello specifico la natura del movimento nei casi di infortunio alle \"dip\" alle parallele sopra riportati, non \u00e8 possibile sapere se i soggetti infortunati avessero eseguito un movimento scorretto tale da provocare l'incidente, se fossero fuori allenamento o non fossero adattati all'esercizio, oppure se sia la natura intrinseca delle \"dip\" ad esporre al rischio infortuni anche nel caso il movimento venga eseguito correttamente con un adeguato grado di allenamento e carichi contenuti. Tuttavia, riconoscendo l'alto volume specifico come un potenziale fattore di rischio infortunistico, potrebbe essere suggeribile moderare la mole di lavoro su un singolo gruppo muscolare a titolo precauzionale per prevenire queste problematiche, specie se gli esercizi utilizzati sono riconosciuti in letteratura come potenzialmente a rischio.\nAspetti biomeccanici.\nIl movimento anatomico imposto dall'esercizio delle \"dip\" \u00e8 il \"piegamento\". In questo caso esso consiste nella retroposizione del braccio e nella flessione del gomito nella fase eccentrica. Il movimento inverso comporta un riavvicinamento delle braccia ai fianchi e l'estensione dei gomiti. Pi\u00f9 precisamente, le \"dip\" impongono al braccio di seguire una traiettoria su un piano normalmente bidimensionale, che, nella fase eccentrica, \u00e8 intermedio tra l\u2019\"iperestensione\" e l\u2019\"abduzione\" del braccio. Questo lascia intendere che le \"dip\" non prevedono un movimento su un unico piano di lavoro.\nTradizionalmente, se le \"dip\" vengono praticate col fine di stimolare maggiormente il muscolo grande pettorale, la traiettoria del braccio tender\u00e0 a collocarsi tra l'abduzione (piano frontale) e l'iperestensione (piano sagittale), allargando i gomiti e l'impugnatura. Mentre se il fine \u00e8 quello di stimolare selettivamente i tricipiti, il braccio seguir\u00e0 una traiettoria pi\u00f9 vicina all'iperestensione (piano sagittale), stringendo i gomiti e l'impugnatura. Una traiettoria che tende al piano sagittale \u00e8 pi\u00f9 facilmente attuabile nelle varianti come le \"dip\" su panca, le \"dip\" coreane o la \"dip machine\". Anche l'inclinazione del busto \u00e8 una variazione si ritiene possa localizzare un maggiore lavoro su uno dei due gruppi muscolari. Se il tronco viene mantenuto in verticale e i gomiti rimangono stretti, si esegue un movimento bidimensionale pi\u00f9 vicino alla flessione della spalla. Solitamente, questa scelta viene adottata per stimolare i tricipiti. Se il tronco viene mantenuto inclinato e i gomiti vengono allargati, la traiettoria del braccio percorre un piano tridimensionale. Questa variazione della traiettoria viene adottata per stimolare maggiormente il grande pettorale, in concomitanza con un maggiore allargamento dell'impugnatura. L'inclinazione del tronco, ancora pi\u00f9 con l'allargamento dell'impugnatura, tende a modificare la traiettoria del braccio, che dalla pura adduzione (se il tronco fosse verticale) passa ad un movimento su un piano tridimensionale simile a quello che caratterizza la panca declinata. Questo in teoria permetterebbe di ridurre relativamente l'intervento di altri potenti adduttori del braccio quali il grande dorsale e il grande rotondo, che agiscono in maniera importante durante i movimenti di adduzione. Non a caso, alcuni studi EMG osservarono che, seppure l'attivit\u00e0 del grande dorsale risultasse molto bassa in tutte le varianti delle distensioni su panca (piana, inclinata, declinata) alla \"smith machine\", questo muscolo risultava relativamente pi\u00f9 attivo nella panca declinata rispetto alle altre. Poich\u00e9 il movimento delle \"dip\" in cui si simula la panca declinata tende ancora pi\u00f9 all'adduzione (braccia lungo i fianchi nel picco della fase concentrica), si potrebbe presumere che l'attivit\u00e0 del grande dorsale (e quindi del grande rotondo) sia ancora maggiore. Comunque, \u00e8 stata espressa anche da alcuni autori l'ipotesi che nelle \"dip\" il grande dorsale intervenga eccezionalmente come flessore dell'omero (funzione che normalmente non gli compete), poich\u00e9 nel punto inferiore del movimento, l'omero viene retroposto rispetto al torace ad un livello tale che il grande dorsale eserciterebbe la funzione di flessore.\nPer quanto riguarda l'attivit\u00e0 del grande pettorale, i fasci specifici coinvolti potrebbero differire in base alla variante e alla traiettoria scelta. Nelle varianti in cui il movimento \u00e8 molto pi\u00f9 vicino alla flessione della spalla sul piano sagittale (\"dip\" su panca o \"dip coreane\"), \u00e8 pi\u00f9 probabile che la porzione del grande pettorale principalmente reclutata sia quella rappresentata dai fasci clavicolari o superiori, perch\u00e9 pi\u00f9 implicati nella flessione della spalla rispetto alle altre porzioni del muscolo. Se il movimento prevede una traiettoria a met\u00e0 tra la flessione e l'adduzione, e quindi tra il piano sagittale e il piano frontale (come pi\u00f9 facilmente avviene sulle parallele), \u00e8 pi\u00f9 probabile che intervengano i fasci inferosternali e sternocostali escludendo i fasci clavicolari, in quanto responsabili di questo movimento. Analisi elettromiografiche sulle \"dip\" alle parallele per il petto hanno effettivamente confermato che i fasci inferiori del grande pettorale siano i pi\u00f9 coinvolti, seguiti dai fasci mediali, e con un intervento minimo dei fasci superiori.\nCirca l'attivit\u00e0 del tricipite brachiale, le \"dip\" hanno dimostrato una forte sollecitazione di questo muscolo grazie all'importante coinvolgimento dei gomiti nell'estensione, tanto da essere state considerate tra gli esercizi pi\u00f9 efficaci per stimolare questo gruppo muscolare. Per la precisione, in alcune analisi \u00e8 stato osservato che le \"dip\" su panca risultassero superiori per stimolare i capi monoarticolari (capo mediale e capo laterale), e meno per il capo lungo del tricipite. Mentre le \"dip\" alle parallele riuscivano ad attivare in maniera pi\u00f9 significativa il capo lungo e relativamente meno i capi mediale e laterale. Secondo altre analisi, le \"dip\" alle parallele e le \"dip\" su panca sono risultate tra gli esercizi pi\u00f9 efficaci per sollecitare il tricipite brachiale nel suo insieme. Sembra comunque che le \"dip\" alle parallele siano in grado di attivare maggiormente il capo lungo del tricipite rispetto alle \"dip\" su panca. Questo pu\u00f2 essere dovuto al fatto che il capo lungo del tricipite partecipa al movimento di adduzione della spalla (nelle \"dip\" alle parallele a gomiti larghi), ma non al movimento di flessione della spalla (nelle \"dip\" su panca), e il suo intervento come estensore \u00e8 pi\u00f9 significativo a braccia abdotte.\nEsistono anche alcuni dati sull'ideale grado di flessione massima del gomito nel picco della fase eccentrica. In queste analisi \u00e8 stato osservato che superati i 90\u00b0 di flessione l'attivit\u00e0 EMG del tricipite si riduceva significativamente (-12%) rispetto alla flessione fino a 90\u00b0. Pertanto, superare i 90\u00b0 di flessione del gomito abbassando ulteriormente il corpo non avrebbe un impatto positivo sull'attivit\u00e0 del tricipite n\u00e9 sul suo tendine.\nIl terzo fascio muscolare specifico normalmente citato come agonista nell'esercizio delle \"dip\" \u00e8 il capo anteriore del deltoide. Nei vari studi in cui \u00e8 stata analizzata l'attivit\u00e0 muscolare durante le \"dip\" non \u00e8 mai stata valutata l'attivazione del deltoide anteriore. La sua funzione di agonista \u00e8 comunque molto probabile soprattutto in certe varianti. Il capo anteriore e il capo laterale del deltoide intervengono entrambi nell'elevazione del braccio, ma il capo anteriore ha un maggiore ruolo sul piano sagittale (flessione), mentre il capo laterale \u00e8 pi\u00f9 attivo durante l'abduzione (piano frontale o coronale). Poich\u00e9 le \"dip\" con i gomiti larghi (piano frontale) prevedono un'adduzione nella fase concentrica, in questo caso il deltoide avrebbe un ruolo antagonista, in quanto responsabile del movimento inverso. In alcuni studi \u00e8 stato infatti proposto che i movimenti di adduzione enfatizzino il ruolo depressorio dell'omero ad opera della cuffia dei rotatori, senza attivare le forze di trazione superiore da parte del deltoide. Visto che le \"dip\" possono essere eseguite mediante una flessione, un'adduzione o un piano bi o tridimensionale, si pu\u00f2 presumere che il capo anteriore sia generalmente pi\u00f9 coinvolto se il braccio esegue un movimento pi\u00f9 vicino ad una \"flessione\" (piano sagittale) che ad un\u2019\"adduzione\" (piano frontale). Se le \"dip\" vengono eseguite con i gomiti larghi (adduzione della spalla), \u00e8 probabile che l'attivit\u00e0 del deltoide anteriore venga ridotta al minimo, perch\u00e9 esso non viene riconosciuto come adduttore del braccio. Ad esempio, studi EMG che valutarono l'attivazione di questo muscolo durante le distensioni su panca piana, inclinata o declinata, segnalarono che il suo intervento si riducesse in proporzione alla declinazione della panca e viceversa. Questi dati potrebbero indicare che pi\u00f9 i gomiti risultano stretti - rendendo il movimento del braccio pi\u00f9 vicino alla flessione che all'adduzione - pi\u00f9 l'intervento del deltoide anteriore \u00e8 significativo.\nAlcuni studi sull'analisi dell'attivazione muscolare durante la flessione del braccio hanno indicato che in questo movimento intervengono il deltoide anteriore, il grande pettorale, il sovraspinato, l'infraspinato, il gran dentato, e il trapezio superiore e inferiore, mentre il sottoscapolare viene attivato meno di sovraspinato e infraspinato. Altri studi hanno osservato che le tre parti del deltoide, il trapezio superiore e l'infraspinato risultano pi\u00f9 attivi quando il braccio \u00e8 pi\u00f9 elevato (in flessione o in abduzione) rispetto a quando si trova lungo i fianchi. L'attivit\u00e0 del sovraspinato aumenta maggiormente durante la prima parte dell'elevazione del braccio (0-45\u00b0) e meno nella seconda parte (45-90\u00b0). Tuttavia, negli studi elettromiografici in cui \u00e8 stata analizzata l'attivazione muscolare durante la flessione della spalla, la flessione partiva da 0\u00b0, ovvero da lungo i fianchi verso avanti, e non da un grado di marcata iperestensione/abduzione (braccia retroposte) come avviene nel punto pi\u00f9 basso delle \"dip\". In altre parole, mentre il normale movimento di flessione del braccio analizzato negli studi prevede un movimento che parte da lungo i fianchi verso l'alto, l'anteoposizione del braccio durante le \"dip\" parte da un livello marcato di retroposizione rispetto al busto, fino a raggiungere i fianchi, per tanto si tratta di due traiettorie diametralmente opposte. Inoltre, le \"dip\" comunemente non impongono una pura flessione del braccio, ma un movimento su due o su tre dimensioni. Per questo i risultati degli studi sull'attivazione muscolare indotta dalla flessione del braccio potrebbero facilmente non corrispondere ai risultati ottenibili durante le \"dip\" a gomiti stretti. Tuttavia, ci\u00f2 che si potrebbe estrapolare da queste analisi, \u00e8 che i muscoli della cuffia dei rotatori che partecipano pi\u00f9 rilevantemente alla flessione della spalla (sovraspinato e sottospinato) vengano particolarmente sollecitati, in quanto pi\u00f9 attivi nella prima met\u00e0 del movimento.\nUn altro gruppo di muscoli coinvolto nel movimento \u00e8 quello degli stabilizzatori e depressori delle scapole. Le \"dip\" provocano il trazionamento del corpo verso il basso a causa della forza di gravit\u00e0, e i depressori delle scapole devono fare resistenza per contrastare l'elevazione passiva delle scapole. I depressori delle scapole sono principalmente il trapezio con i suoi fasci inferiori, il gran dentato con i suoi fasci inferiori, il piccolo pettorale. Viene normalmente suggerito di mantenere le scapole depresse mendiante l'azione isometrica e stabilizzatrice di questi muscoli durante l'esecuzione delle \"dip\" in modo da evitare la compressione della testa dell'omero sulla volta acromiale, che avrebbe l'effetto di ridurre lo spazio subacromiale, e quindi schiacciare la cuffia dei rotatori e la borsa. In questo senso i depressori delle scapole non eserciterebbero una contrazione dinamica ma statica, anche se \u00e8 possibile che nel picco della fase eccentrica le scapole tendano a scivolare verso l'alto e verso l'esterno per permettere un aumento della mobilit\u00e0 della spalla in retroposizione. In tal senso i depressori avrebbero una funzione dinamica riportando a deprimere le scapole nella fase concentrica, anche se viene generalmente sconsigliata la mobilizzazione delle scapole durante il movimento, ma piuttosto un loro mantenimento in posizione depressa.\nMuscoli agonisti e sinergici coinvolti nell'esercizio delle \"dip\".\nMuscoli coinvolti nella flessione della spalla (piano sagittale):*\nMuscoli coinvolti nell' adduzione della spalla (piano frontale):*\nMuscoli coinvolti nella depressione della scapola:\nMuscoli coinvolti nell' estensione del gomito:"}
{"id": "4845967", "revid": "695564", "url": "https://it.wikipedia.org/wiki?curid=4845967", "title": "Borgin &amp; Burke", "text": ""}
{"id": "4845970", "revid": "712828", "url": "https://it.wikipedia.org/wiki?curid=4845970", "title": "Parvati Patil", "text": ""}
{"id": "4845972", "revid": "287204", "url": "https://it.wikipedia.org/wiki?curid=4845972", "title": "Alex Salvini", "text": ""}
{"id": "4845975", "revid": "106990", "url": "https://it.wikipedia.org/wiki?curid=4845975", "title": "Lautenwerck", "text": ""}
{"id": "4845976", "revid": "767487", "url": "https://it.wikipedia.org/wiki?curid=4845976", "title": "I volontari del Texas", "text": "I volontari del Texas (\"Texas Trail\") \u00e8 un film del 1937 diretto da David Selman.\n\u00c8 un western statunitense con William Boyd, Russell Hayden e Gabby Hayes. Fa parte della serie di film western incentrati sul personaggio di Hopalong Cassidy (interpretato da Boyd), creato nel 1904 dallo scrittore Clarence E. Mulford. \u00c8 basato sul romanzo del 1922 \"Tex\" di Mulford.\nTrama.\nHopalong Cassidy e i suoi cowboy sono ingaggiati dall'esercito degli Stati Uniti per procurare cavalli destinati alle truppe in partenza per Cuba. Cassidy raduna il bestiame, ma un losco ranchero e la sua banda di razziatori ha gi\u00e0 messo gli occhi sulla stessa merce. Con un piano diabolico costoro riescono ad incastrare Cassidy e lo fanno arrestare per furto di bestiame. Il cowboy dovr\u00e0 darsi parecchio da fare per dimostrare la sua innocenza, salvare la mandria e assicurare la banda alla giustizia.\nProduzione.\nIl film, diretto da David Selman su una sceneggiatura di Jack O'Donnell e Harrison Jacobs e un soggetto di Clarence E. Mulford, fu prodotto da Harry Sherman. tramite la Harry Sherman Productions e girato nel Painted Desert, nel Blue Canyon e a Sedona, in Arizona, e a Santa Clarita, nelle Alabama Hills a Lone Pine e nel Red Rock Canyon State Park a Cantil, in California.\nDistribuzione.\nIl film fu distribuito con il titolo \"Texas Trail\" negli Stati Uniti dal 26 novembre 1937 al cinema dalla Paramount Pictures.\nAltre distribuzioni:\nPromozione.\nLa tagline \u00e8: \"Galloping ACTION! Glorious ROMANCE!\"."}
{"id": "4845977", "revid": "2052878", "url": "https://it.wikipedia.org/wiki?curid=4845977", "title": "Na-no na-no/Mork &amp; Mindy", "text": "Na-no na-no/Mork &amp; Mindy \u00e8 un singolo di Bruno D'Andrea, pubblicato nel 1979 dall'etichetta discografica Cetra.\nI brani.\n\"Na-no na-no\", scritta da Luigi Albertelli e Oreste Lionello, su musica e arrangiamento di Vince Tempera, era la sigla della fortunata serie televisiva di produzione americana \"Mork &amp; Mindy\", andata in onda sulle reti Rai a partire dal 1979 e, successivamente, anche su Italia 1. Il brano \u00e8 entrato nell'immaginario collettivo per il suo famoso ritornello.\n\"Mork &amp; Mindy\", scritta dagli stessi autori, era la versione strumentale della sigla, lato b del disco. \nIl disco raggiunse la diciannovesima posizione in classifica dei singoli pi\u00f9 venduti.\nCitazioni e parodie.\n. Il titolo della canzone \"Pork e Cindy\" degli Elio e le Storie Tese \u00e8 una chiara parodia della sigla. \nLa canzone \"Mork\" dei Timoria dell'album \"El Topo Grand Hotel\" cita nella prima strofa: \u00abMi chiamo Mork/e vengo da Ork\u00bb."}
{"id": "4845978", "revid": "46931", "url": "https://it.wikipedia.org/wiki?curid=4845978", "title": "Texas Trail", "text": ""}
{"id": "4845982", "revid": "106990", "url": "https://it.wikipedia.org/wiki?curid=4845982", "title": "Clavicembalo-liuto", "text": ""}
{"id": "4845988", "revid": "1543377", "url": "https://it.wikipedia.org/wiki?curid=4845988", "title": "Campionato internazionale vetture sport", "text": "La Campionato internazionale vetture sport, la cui denominazione originale in inglese \u00e8 \"International Sports Car Championship\", \u00e8 stata una serie di competizioni per vetture sport gruppo 4 organizzata dalla Federazione Internazionale dell'Automobile, tramite la Commissione Sportiva Internazionale, nel 1966 e 1967.\nStoria.\nLa Commissione Sportiva Internazionale, che amministrava il settore sportivo della Federazione Internazionale dell'Automobile, nel 1966 e 1967 organizza il Campionato internazionale costruttori e il Campionato internazionale vetture sport dedicati entrambi alle gare di durata su strada e su pista, con numerose prove in comune, ma riservati a due categorie diverse di vetture.\nAlle gare del Campionato internazionale vetture sport partecipano auto delle categorie turismo, gran turismo, sport e prototipi ma il regolamento privelegia le \"vetture sport gruppo 4\", le sole che possono ottenere punti validi per il campionato e competere per il titolo. Un regolamento simile viene adottato anche per il Campionato internazionale costruttori dove per\u00f2 la categoria principale \u00e8 rappresentata dalle \"sport prototipo gruppo 6\".\nLe \"vetture sport gruppo 4\" di questo periodo sono vetture appositamente costruite per le competizioni ma dotate degli equipaggiamenti per l'uso stradale, realizzate in almeno 50 esemplari in un anno, con motori senza limiti di cilindrata massima. Le vetture vengono suddivise in Divisione I, per quelle con motore entro 1.3 litri, Divisione II entro 2.0 litri, Divisione III oltre 2.0 litri. Per ognuna delle tre divisioni viene assegnato un titolo assoluto.\nIl calendario del Campionato internazionale vetture sport comprende le gare pi\u00f9 prestigiose dell'epoca e prove di minore importanza. Oltre alle prove in comune con il Campionato internazionale costruttori, la 12 Ore di Sebring, la Targa Florio, la 1000 km del N\u00fcrburgring, la 24 Ore di Le Mans, valide anche per il Challenge mondiale endurance, la 24 Ore di Daytona, la 1000 km di Monza, la 1000 km di Spa, la Sei Ore di Brands Hatch, la 500 km N\u00fcrburgring, vengono inseriti il Gran Premio del Mugello, la Coppa Citt\u00e0 di Enna, il Gran Premio di Hockenheim, la 500 km di Zeltweg, la Cronoscalata di Sierra Montana e quella di Cronoscalata di Ollon-Villars.\nDal 1968, dopo due stagioni disputate, il Campionato internazionale vetture sport, per decisione della Commissione Sportiva Internazionale, viene unificato al pi\u00f9 prestigioso Campionato internazionale costruttori che diventer\u00e0 l'unico per le gare di durata e sar\u00e0 denominato Campionato internazionale marche."}
{"id": "4845989", "revid": "1543377", "url": "https://it.wikipedia.org/wiki?curid=4845989", "title": "San Marino ai XXII Giochi olimpici invernali", "text": "San Marino ha partecipato ai XXII Giochi olimpici invernali che si sono svolti dal 7 al 23 febbraio 2014 a So\u010di in Russia, con una delegazione composta da 2 atleti. \nDi questi, la diciassettenne Federica Selva \u00e8 stata la prima atleta femminile a partecipare alle Olimpiadi invernali in rappresentanza del paese."}
{"id": "4845990", "revid": "709565", "url": "https://it.wikipedia.org/wiki?curid=4845990", "title": "San Diego Film Critics Society Awards 2009", "text": "I premi del 14\u00b0 San Diego Film Critics Society Awards sono stati annunciati il 15 dicembre 2009.\nPremi e nomination.\nMiglior attore.\nColin Firth \u2013 A Single Man\nMiglior attrice.\nMichelle Monaghan \u2013 Trucker\nMiglior film di animazione.\nUp\nMiglior fotografia.\nThe Road \u2013 Javier Aguirresarobe\nMiglior regista.\nQuentin Tarantino \u2013 Bastardi senza gloria\nMiglior documentario.\nThe Cove - La baia dove muoiono i delfini\nMiglior montaggio.\n(500) giorni insieme \u2013 Alan Edward Bell\nMiglior cast.\nBastardi senza gloria\nMiglior film.\nBastardi senza gloria\nMiglior film in lingua straniera.\nIl divo \u2022 Italia\nMigliore scenografia.\nBastardi senza gloria \u2013 David Wasco\nMigliore colonna sonora.\nA Single Man \u2013 Abel Korzeniowski\nMigliore sceneggiatura originale.\nBastardi senza gloria \u2013 Quentin Tarantino\nMigliore adattamento della sceneggiatura.\nFantastic Mr. Fox \u2013 Wes Anderson e Noah Baumbach\nMiglior attore non protagonista.\nChristoph Waltz \u2013 Bastardi senza gloria\nMigliore attrice non protagonista.\nSamantha Morton \u2013 Oltre le regole - The Messenger\nPremio speciale.\nWoody Harrelson "}
{"id": "4846000", "revid": "287204", "url": "https://it.wikipedia.org/wiki?curid=4846000", "title": "Giovent\u00f9/Un uomo va", "text": "Giovent\u00f9/Un uomo va \u00e8 un 45 giri del duo Paola e Federica, pubblicato nel 1982 dall'etichetta discografica EMI.\nI brani.\n\"Giovent\u00f9\", scritta da Luigi Albertelli su musica e arrangiamento di Vince Tempera era la sigla della trasmissione televisiva \"Direttissima con la tua antenna\" , programma contenitore per ragazzi andato in onda sulle reti Rai..\n\"Un uomo va\", scritta dagli stessi autori, era il lato b del disco."}
{"id": "4846001", "revid": "1873017", "url": "https://it.wikipedia.org/wiki?curid=4846001", "title": "Fukyu kata", "text": "Fukyu kata \u00e8 l'insieme dei kata intermedi del karate dello stile G\u014dj\u016b-ry\u016b.\nI Fukyu kata sono preceduti dai kata di base del G\u014dj\u016b-ry\u016b, che sono detti Taikyoku kata e sono seguiti dai kata superiori, detti Kaishuu kata.\nI Fukyu kata sono 4:\nI primi due kata sono stati creati da Ch\u014djun Miyagi, mentre gli ultimi due kata affondano le loro radici nelle antiche arti marziali cinesi, anche se sono poi stati modificati sempre da Ch\u014djun Miyagi."}
{"id": "4846013", "revid": "1543377", "url": "https://it.wikipedia.org/wiki?curid=4846013", "title": "David Clement-Davies", "text": "Meglio noto come l'autore dei libri fantasy che hanno per protagonisti animali quali \"La visione\", \"Il portatore di fuoco\" e \"Fell\" (sequel de \"La visione\").\nBiografia.\nDavid Clement-Davies nacque nel 1964 e frequent\u00f2 la Scuola di Westminster e l'Universit\u00e0 di Edimburgo dove studi\u00f2 storia e letteratura inglese, specializzandosi nel Rinascimento italiano e nella societ\u00e0 e letteratura russa. Ha iniziato la sua carriera di scrittore come giornalista freelance di viaggi e il suo primo romanzo, \"Il portatore di fuoco\", fu pubblicato nel 1999. Fu seguito da \"La visione\" e \"Fell\". Clement-Davies ha anche scritto un musical, due romanzi per adulti e sta attualmente lavorando su un'opera teatrale, ambientata nel presente e nel XVII secolo, intitolata \"Startled Anatomies\", in contemporanea ai suoi libri per ragazzi.\nDavid Clement-Davies ha vissuto nella regione Andalusia della Spagna e vive attualmente a Londra."}
{"id": "4846015", "revid": "1573940", "url": "https://it.wikipedia.org/wiki?curid=4846015", "title": "Dicaeidae", "text": "Dicaeidae \u00e8 una famiglia di uccelli passeriformi diffusa in Indomalesia e in Australia. Sono chiamati comunemente beccafiori.\nTassonomia.\nComprende 2 generi e 48 specie:"}
{"id": "4846021", "revid": "1226", "url": "https://it.wikipedia.org/wiki?curid=4846021", "title": "Eat It!", "text": ""}
{"id": "4846022", "revid": "1873017", "url": "https://it.wikipedia.org/wiki?curid=4846022", "title": "Taikyoku kata", "text": "Taikyoku kata \u00e8 l'insieme dei kata di base del karate dello stile G\u014dj\u016b-ry\u016b.\nI Taikyoku kata sono seguiti dai kata intermedi, detti Fukyu kata e dai kata superiori, detti Kaishuu kata.\nI Taikyoku kata sono 6:\nL'idioma \"taikyoku\" deriva dall'arte cinese del Tai Chi Chuan, tuttavia non vi sono somiglianze tra i due in termini di tecniche, ma vi sono nel significato: secondo la tradizione l'idioma indica un fenomeno \"che ha origine dall'universo\", pertanto Taikyoku viene tradotto come \"primo corso/percorso\".\nTutti questi kata hanno il caratteristico schema ad \"H\".\nI primi 4 kata furono creati da Ch\u014djun Miyagi, mentre gli ultimi due furono creati da Gichin Funakoshi."}
{"id": "4846024", "revid": "106456", "url": "https://it.wikipedia.org/wiki?curid=4846024", "title": "Giovanni Panciroli", "text": ""}
{"id": "4846027", "revid": "767487", "url": "https://it.wikipedia.org/wiki?curid=4846027", "title": "Jia (cantante)", "text": "Biografia.\nJia nasce a Loudi, nella regione di Hunan, in Cina, il 3 febbraio 1989. Ha studiato alla Seoul Arts High School, insieme a Fei, anch'essa membro del gruppo delle miss A.\nMiss A.\nA marzo 2010, Jia entra nel terzetto delle miss A insieme a Fei e Suzy. Insieme iniziano a lavorare in Cina, eseguendo per la Samsung Electronics la canzone \"Love Again\". Successivamente, Min si unisce al gruppo, e a luglio debuttano presentando il brano \"Bad Girl Good Girl\" tratto dal primo album singolo, \"Bad but Good\". Dopo una promozione durata sette settimane, il gruppo torna in ottobre con il nuovo pezzo \"Breathe\", tratto dal secondo singolo \"Step Up\", e presenta il primo album in studio, \"A Class\", con la title track \"Good Bye Baby\". Successivamente si prende una pausa per dedicarsi alle attivit\u00e0 oltreoceano, tra cui il debutto in Cina, ritornando sulla scena coreana a febbraio 2012 con l'EP \"Touch\". Al termine del 2012, esce il secondo EP \"Independent Women Part III\", tributo al brano \"Independent Women Part I\" delle Destiny's Child, idoli del gruppo. Il 6 novembre 2013, le miss A pubblicano il loro secondo album discografico, \"Hush\", e nel 2015 l'EP \"Colors\".\nIl 20 maggio 2016, la JYP Entertainment rende nota l'uscita di Jia dall'agenzia e dal gruppo in seguito alla scadenza del suo contratto.\nAttivit\u00e0 in solitaria.\nNel 2012, insieme a Fei, entra nel cast del drama cinese \"Happy Noodle\", tuttavia viene rivelato successivamente che le due non avrebbero preso parte alla serie per motivi sconosciuti. Durante la pausa del gruppo dopo le promozioni per la canzone \"I Don't Need a Man\", Jia ha partecipato a varie sfilate di moda ed \u00e8 apparsa in numerose riviste. Nel 2013 ha duettato con Baek A-yeon nel brano \"Because Of You\" e, come rapper, ha accompagnato la cantante Ivy nelle promozioni dell'EP \"I Dance\". Ha inoltre partecipato allo speciale \"Chulbal Dream Team!\" in Vietnam. Da novembre 2013, conduce insieme a Fei e Zhou Mi dei Super Junior-M il programma radiofonico \"Idol True Colors\".\nDebutta come attrice nella serie televisiva cinese \"One and a Half Summer\", con Nichkhun dei 2PM, in onda nel 2014. A luglio comincia le riprese per il film cinematografico \"Je 3-ui sarang\", previsto per il 2015. Sempre nel 2015 recita nella serie web \"L.U.V Collage\", serie in cui recita anche Min, anch'essa membro delle miss A.\nDiscografia.\n\"Di seguito, le opere di Jia come solista. Per le opere con le miss A, si veda Discografia delle miss A.\"\nVideografia.\nOltre che nei videoclip delle miss A, Jia \u00e8 apparsa anche nei seguenti video:\nDoppiatrici italiane.\nNelle versioni in italiano dei suoi film, Jia \u00e8 stata doppiata da:"}
{"id": "4846033", "revid": "106456", "url": "https://it.wikipedia.org/wiki?curid=4846033", "title": "Denis Simon de Marquemont", "text": ""}
{"id": "4846035", "revid": "88740", "url": "https://it.wikipedia.org/wiki?curid=4846035", "title": "Renee Victor", "text": "Biografia.\n\u00c8 nota per le sue apparizioni in \"E.R. - Medici in prima linea\", \"Il segnato\" e per il suo lavoro di doppiaggio nel videogioco \"\"."}
{"id": "4846036", "revid": "1873017", "url": "https://it.wikipedia.org/wiki?curid=4846036", "title": "Kaishuu kata", "text": "Kaishuu kata \u00e8 l'insieme dei kata superiori del karate dello stile G\u014dj\u016b-ry\u016b.\nI Kaishuu kata sono preceduti dai kata intermedi, detti Fukyu kata e ancora dai kata di base, detti Taikyoku kata.\nI Kaishuu kata sono 8:\nQuesti kata affondano le loro radici nelle antiche arti marziali cinesi."}
{"id": "4846039", "revid": "712828", "url": "https://it.wikipedia.org/wiki?curid=4846039", "title": "Madame Poppy Pomfrey", "text": ""}
{"id": "4846049", "revid": "212348", "url": "https://it.wikipedia.org/wiki?curid=4846049", "title": "Craig Thomas", "text": ""}
{"id": "4846052", "revid": "702786", "url": "https://it.wikipedia.org/wiki?curid=4846052", "title": "Taikyoku Gedan Ichi", "text": ""}
{"id": "4846053", "revid": "767487", "url": "https://it.wikipedia.org/wiki?curid=4846053", "title": "La legge dei bruti", "text": "La legge dei bruti (\"Partners of the Plains\") \u00e8 un film del 1938 diretto da Lesley Selander.\n\u00c8 un western statunitense ambientato nel con\nFa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1918 \"The Man from Bar-20: A Story of the Cow-Country\" di Mulford.\nProduzione.\nIl film, diretto da Lesley Selander su una sceneggiatura di Harrison Jacobs e un soggetto di Clarence E. Mulford, fu prodotto da Harry Sherman tramite la Harry Sherman Productions e girato a Kernville e nella San Jacinto National Forest a Hemet, California. Il brano della colonna sonora \"Moonlight on the Sunset Trail\" fu composto da Ralph Freed e Burton Lane. Il titolo di lavorazione fu \"Men Must Fight\".\nDistribuzione.\nIl film fu distribuito con il titolo \"Partners of the Plains\" negli Stati Uniti dal 14 gennaio 1938\n al cinema dalla Paramount Pictures.\nAltre distribuzioni:"}
{"id": "4846054", "revid": "46931", "url": "https://it.wikipedia.org/wiki?curid=4846054", "title": "Partners of the Plains", "text": ""}
{"id": "4846058", "revid": "682087", "url": "https://it.wikipedia.org/wiki?curid=4846058", "title": "Craig L. Thomas", "text": ""}
{"id": "4846059", "revid": "702786", "url": "https://it.wikipedia.org/wiki?curid=4846059", "title": "Seiyunchin", "text": ""}
{"id": "4846061", "revid": "702786", "url": "https://it.wikipedia.org/wiki?curid=4846061", "title": "Sanseiru", "text": ""}
{"id": "4846062", "revid": "702786", "url": "https://it.wikipedia.org/wiki?curid=4846062", "title": "Seipai", "text": ""}
{"id": "4846063", "revid": "767487", "url": "https://it.wikipedia.org/wiki?curid=4846063", "title": "Cassidy of Bar 20", "text": "Cassidy of Bar 20 \u00e8 un film del 1938 diretto da Lesley Selander.\n\u00c8 un western statunitense con William Boyd, Russell Hayden e Frank Darien. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1929 \"Me an' Shorty\" di Mulford.\nProduzione.\nIl film, diretto da Lesley Selander su una sceneggiatura di Norman Houston e un soggetto di Clarence E. Mulford, fu prodotto da Harry Sherman. tramite la Harry Sherman Productions e girato a Bishop, a Lone Pine e nel Paramount Ranch ad Agoura, California.\nDistribuzione.\nIl film fu distribuito negli Stati Uniti dal 25 febbraio 1938 al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4846064", "revid": "702786", "url": "https://it.wikipedia.org/wiki?curid=4846064", "title": "Seisan", "text": ""}
{"id": "4846065", "revid": "702786", "url": "https://it.wikipedia.org/wiki?curid=4846065", "title": "Suparimpei", "text": ""}
{"id": "4846069", "revid": "702786", "url": "https://it.wikipedia.org/wiki?curid=4846069", "title": "Kanryo Higaonna", "text": ""}
{"id": "4846073", "revid": "125276657", "url": "https://it.wikipedia.org/wiki?curid=4846073", "title": "Matera Sport 1992-1993", "text": "Questa voce raccoglie le informazioni riguardanti il Matera Sport nelle competizioni ufficiali della stagione 1992-1993."}
{"id": "4846082", "revid": "56620", "url": "https://it.wikipedia.org/wiki?curid=4846082", "title": "La visione", "text": "La visione (\"The Sight\") \u00e8 un romanzo fantasy per ragazzi del 2002 scritto da David Clement-Davies su un branco di lupi. I membri del branco sono Huttser, Palla, Khaz, Kipcha, Brassa, Bran, Larka e Fell, sebbene Kar e il fratello di Palla, Skop, si uniscano in seguito.\nTrama.\nAll'inizio del romanzo, un Dragga (termine che i lupi usano per indicare il maschio dominante del branco) chiamato Huttser, e la sua compagna, una Drappa (termine per la femmina dominante) di nome Palla, cercano una grotta nel fianco della montagna nella quale Palla \u00e8 cresciuta, e dove pu\u00f2 allevare i cuccioli che porta in grembo all'oscuro della sorellastra malvagia Morgra. Oscure voci accompagnano il nome di Morgra, ed alcune dicono che possegga un temuto potere, chiamato \"la Visione\". La sorellastra di Palla ha propositi malvagi per il branco di lupi, che ruotano attorno ad una leggenda che porter\u00e0 ad unire i lupi contro il loro pi\u00f9 temuto nemico: l'Uomo. La famiglia affronta momenti difficili e sopravvive alla morte, al dolore e alla sofferenza per ergersi contro Morgra e il suo odio.\nI poteri della Visione.\nLa Visione \u00e8 una capacit\u00e0 difficile da controllare che pochissimi lupi hanno. Si sa veramente poco sulla Visione e la maggior parte dei lupi la considerano un mito. I lupi che hanno il dono della Visione possiedono questi poteri:"}
{"id": "4846085", "revid": "599013", "url": "https://it.wikipedia.org/wiki?curid=4846085", "title": "Micara", "text": ""}
{"id": "4846087", "revid": "690118", "url": "https://it.wikipedia.org/wiki?curid=4846087", "title": "Agonista adrenergico", "text": ""}
{"id": "4846088", "revid": "599013", "url": "https://it.wikipedia.org/wiki?curid=4846088", "title": "Mizzi", "text": ""}
{"id": "4846090", "revid": "599013", "url": "https://it.wikipedia.org/wiki?curid=4846090", "title": "Giacomo Delaude", "text": "Biografia.\nMilanese trapiantato ad Asti fu calciatore a Roma e, nel dopoguerra, in Serie A con la maglia dell'Alessandria. Nell'aprile 1949 fu arrestato, condannato a \u00abun mese e 15 giorni di reclusione con la condizionale\u00bb per \u00abcontrabbando\u00bb e subito messo in libert\u00e0: in una sua valigia erano stati ritrovati \u00ab126 pacchetti di sigarette privi del regolare bollo del monopolio\u00bb.\nLa sua carriera calcistica prosegu\u00ec al Sud, nei campionati minori.\nCaratteristiche tecniche.\nGiocava come terzino; una scheda dell'Alessandria, club nel quale milit\u00f2 per due stagioni, lo definiva \u00abambidestro\u00bb.\nCarriera.\nLa prima esperienza da calciatore di Delaude documentata risale agli anni della seconda guerra mondiale, a Roma: nel 1942-1943 gioc\u00f2 in Prima Divisione con le riserve dei Vigili del Fuoco.\nNel 1947 fu ingaggiato dall'Alessandria, con cui debutt\u00f2 in Serie A il 25 aprile 1948, in Alessandria- 0-0; la squadra retrocesse al termine della stagione, e Delaude vi milit\u00f2 ancora un anno, tra i cadetti, prima di passare al Crotone e poi all'Acireale, in Serie C."}
{"id": "4846092", "revid": "1005847", "url": "https://it.wikipedia.org/wiki?curid=4846092", "title": "Elezioni parlamentari in Serbia del 2014", "text": "Le elezioni parlamentari in Serbia del 2014 si sono tenute il 16 marzo. Essi si sono tenute anticipatamente due anni dopo le precedenti consultazioni. La coalizione guidata dal Partito Progressista Serbo di Aleksandar Vu\u010di\u0107 ha vinto le elezioni ottenendo la maggioranza assoluta dei seggi.\nSituazione politica.\nDopo le elezioni generali del 2012 il Partito Progressista Serbo (SNS, moderato di centro-destra) aveva ottenuto la maggioranza creando una coalizione di governo con il blocco guidato dal Partito Socialista di Serbia (SPS-PUPS-JS) e altri. Come premier fu scelto il leader dei socialisti Ivica Da\u010di\u0107, mentre Aleksandar Vu\u010di\u0107 presidente del SNS divenne primo vicepremier.\nIl Partito Democratico (DS) era pertanto passato all'opposizione di questo governo, per\u00f2 guidato dal sindaco di Belgrado Dragan \u0110ilas era riuscito fino all'ottobre 2013 a mantenere il governo della capitale; i dissidi interni al partito e l'indebolimento di \u0110ilas, causarono per\u00f2 la caduta della sua amministrazione cittadina.\nIntanto il SNS forte della guida del governo e della cavalcanate popolarit\u00e0 del proprio leader Vu\u010di\u0107, decise di sfruttare il momento favorevole e nel gennaio 2014 raggiunse un accordo coi socialisti che poneva fine alla maggioranza. Il 29 gennaio il presidente della repubblica Tomislav Nikoli\u0107 indisse elezioni anticipate il 16 marzo.\nPartiti e coalizioni.\nIl Partito Progressista Serbo (SNS) ha deciso di creare una lista elettorale chiamata \"\"Aleksandar Vu\u010di\u0107 - Il futuro in cui crediamo\" insieme a Nuova Serbia e Movimento dei Socialisti (che erano gi\u00e0 alleati coi progressisti nel 2012), a cui si sono aggiunti il Partito Socialdemocratico di Serbia e il Movimento del Rinnovamento Serbo-Partito Democratico Cristiano di Serbia. Le Forze di Serbia, il Partito Popolare dei Contadini, la Coalizione dei Rifugiati, la Associazione degli imprenditori e il Partito Popolare Bosgnacco, non partecipano direttamente alla coalizione ma hanno espresso i propri candidati su questa lista. Oltre a ci\u00f2 i progressisti hanno ottenuto l'endorsment di molti altri piccoli partiti (che comunque non esprimeranno candidati) quali il Partito Democratico del Sangiaccato, il Partito Popolare del Sangiaccato, l'Iniziativa Civica di Gora e il Movimento dei Lavoratori e dei Contadini.\nI socialisti del premier uscente Ivica Da\u010di\u0107 hanno confermato l'alleanza col Partito dei Pensionati Uniti di Serbia e con Serbia Unitaria, partiti coi quali sono coalizzati dal 2008. Solo il Movimento dei Veterani ha abbandonato la coalizione data il disaccordo sulla politica rispetto al Kosovo.\nIl Partito Democratico di Serbia (DSS) dell'ex-premier serbo ed ex-presidente jugoslavo Vojislav Ko\u0161tunica, ha deciso di correre da solo alle elezioni dopo il fallimento delle trattative con Dveri e col Partito Radicale Serbo sulla creazione di un \"Fronte Patriottico\" opposto alla politica europeista dei principali partiti. Il Movimento dei Veterani esprimer\u00e0 i propri candidati nel DSS.\nIl principale partito d'opposizione il Partito Democratico (DS) ha subito la scissione del suo ex-leader Boris Tadi\u0107 che in polemica con \u0110ilas ha creato una nuova formazione politica chiamata Nuovo Partito Democratico - Verdi. Il DS ha deciso di partecipare da sola alle elezioni con la lista \"Con il Partito Democratico per una Serbia democratica\"\", che ha ottenuto il supporto del Nuovo Partito, dell'Alleanza Democratica dei Croati in Voivodina, di Serbia Ricca e sindacati.\nL'appena nato Nuovo Partito Democratico - Verdi (NDS) ha invece formato un blocco insieme al partito Insieme per la Serbia, alla Lega dei Socialdemocratici di Voivodina, alla Unione Democratica degli Ungheresi di Voivodina, a Insieme per la Voivodina e alla Sinistra Democratica dei Rom.\nIl Partito Liberal-Democratico, dopo il naufragio delle consultazioni pre-elettorali col DS e col NDS, si \u00e8 alleato con la Comunit\u00e0 Democratica Bosgnacca del Sangiaccato e con l'Unione Socialdemocratica.\nIl Partito Radicale Serbo (SRS) di Vojislav \u0160e\u0161elj (che \u00e8 attualmente processato all'Aja per presunti crimini di guerra commessi nel 1992-93) ha deciso di creare un cartello elettorale con le organizzazioni ultra-nazionaliste Onore Serbo e Movimento Nazionale Serbo \"Na\u0161i\". SRS ha ricevuto l'appoggio del geopolitico russo Aleksandr Dugin e del Movimento Internazionale Eurasiatista.\nLe Regioni Unite di Serbia, Dveri, Terza Serbia, l'Alleanza degli Ungheresi di Voivodina, il Partito d'Azione Democratica del Sangiaccato non hanno formato coalizioni e parteciparanno singolarmente alla competizione elettorale."}
{"id": "4846094", "revid": "767487", "url": "https://it.wikipedia.org/wiki?curid=4846094", "title": "Il grande vessillo", "text": "Il grande vessillo (\"D'homme \u00e0 hommes\") \u00e8 un film del 1948 diretto da Christian-Jaque.\nLa pellicola, di produzione francese e svizzera di genere storico biografico, ha per tema la creazione della Croce Rossa da parte dello svizzero Henri Dunant nella seconda met\u00e0 del XIX secolo.\nProduzione.\nIl film venne realizzato sotto il patronato del Consiglio per il Cinema delle Nazioni Unite e della Croce Rossa francese. In Francia ebbe il visto di censura n. 7.679 e venne proiettato il 1\u00ba ottobre 1948. Negli Stati Uniti venne presentato il 18 febbraio 1949 a New York con il titolo \"Man to Men\", mentre in Italia ebbe il visto di censura n. 7.251 dell'11 febbraio 1950, con una lunghezza dichiarata della pellicola di 2.750 metri e accertata di 2.487 metri; non sappiamo in cosa consistono i 263 metri mancanti di film. Gli unici due attori italiani presenti nella pellicola sono Carmen Boni, diva del periodo muto qui alla sua ultima apparizione cinematografica, e Michele Riccardini, col nome francesizzato di Michel."}
{"id": "4846096", "revid": "599013", "url": "https://it.wikipedia.org/wiki?curid=4846096", "title": "The Valley of Fear", "text": ""}
{"id": "4846097", "revid": "287204", "url": "https://it.wikipedia.org/wiki?curid=4846097", "title": "Mondini", "text": ""}
{"id": "4846117", "revid": "287204", "url": "https://it.wikipedia.org/wiki?curid=4846117", "title": "Ioda TR", "text": "La Ioda TR \u00e8 una motocicletta da competizione della classe Moto3 progettata dalla Ioda Racing Project, pi\u00f9 precisamente i modelli per la Moto3 sono la TR001, TR002 e TR004, infatti la TR003 \u00e8 stata utilizzata per la classe MotoGP come CRT.\nDescrizione.\nIl telaio \u00e8 un bitrave in alluminio, anche il forcellone \u00e8 in alluminio, il motore utilizzato \u00e8 differente per ogni TR, la 001 utilizza un TM Racing, la 002 un EMIR GP3 e la 004 usa il motore della Honda NSF 250 R, per lo scarico con la 001 e la 002 si utilizza una soluzione Arrow, l'impianto frenante originariamente \u00e8 monodisco sia all'anteriore che al posteriore, con la 002 e 004 si utilizza un impianto anteriore bidisco.\nLa presa d'aria \u00e8 ricavata sul cupolino, ma con la 001 la presa d'aria \u00e8 sagomata sulla parte inferiore del cupolino, con la 002 e 004 \u00e8 interamente sagomata sul cupolino con una forma ellittica, in tutti i casi il condotto d'aria passa al di sotto del telaio, le carenature hanno linee morbide e solo con la 001 erano presenti i sfoghi laterali del radiatore, il serbatoio inizialmente molto rastremato e con linee dure, diventa pi\u00f9 tondeggiante con le versioni successive, il codino inizialmente molto rastremato e che lascia il telaio posteriore scoperto, con la 002 diventa molto tondeggiante e copre quasi completamente il telaio posteriore, con la 004 copre completamente il telaio posteriore e diventa leggermente pi\u00f9 squadrato nelle forme.\nCampionati.\nLa TR001 ha partecipato ai campionati nazionali del 2011, la TR002 ai campionati mondiali del 2012, mentre la TR004 che ha debuttato il 13 giugno 2013 sul circuito del Montmel\u00f2, verr\u00e0 utilizzata nel campionato europeo velocit\u00e0 del 2014 da Jorge Navarro del team Machado"}
{"id": "4846119", "revid": "599013", "url": "https://it.wikipedia.org/wiki?curid=4846119", "title": "Mularoni", "text": ""}
{"id": "4846123", "revid": "287204", "url": "https://it.wikipedia.org/wiki?curid=4846123", "title": "Ca' Nani", "text": "Villa Nani, Trieste, Fanzago ovvero Ca' Nani \u00e8 una villa veneta ubicata a Maser in piazzale Municipio 1, in provincia di Treviso.\nStoria e descrizione.\nIn origine era residenza della nobile famiglia veneziana dei Nani. In seguito la propriet\u00e0 pass\u00f2 ai conti Pellegrini Trieste e poi ai Fanzago con le seconde nozze di Luigi Pietro Fanzago con Laura dei conti Pellegrini Trieste (la prima moglie era stata Matilde Malaspina deceduta in giovane et\u00e0).\nAi piedi della scala che porta al primo piano \u00e8 incisa la data 1876 e lo stemma della nobile famiglia Fanzago. In realt\u00e0 non si tratta dello stemma dei Fanzago completo in tutti i suoi componenti ma di un disegno che ne riprende solo alcuni elementi come la caratteristica torre merlata alla guelfa, aperta e finestrata, identico a quello dipinto su un soffitto della Villa Fanzago a Bassano del Grappa.\nDurante la prima guerra mondiale la villa fu usata come reparto dell'ospedale da campo.\nNel 1927 Luigi Fanzago (nato a Padova il 22 gennaio 1881 e deceduto a Bassano del Grappa il 28 febbraio 1938), figlio di Francesco Luigi Fanzago e di Amalia Michieli, vendette la villa al Comune di Maser per andare a trasferirsi nella villa Fanzago di Bassano del Grappa.\nI radicali restauri eseguiti negli anni '80 del Novecento hanno messo in luce i soffitti a travature dipinte e i pavimenti in terrazzo alla veneziana.\nNel cortile della villa \u00e8 presente un'antica meridiana ancora funzionante. Il complesso comprende anche il seicentesco piccolo oratorio di San Giovanni Battista."}
{"id": "4846127", "revid": "188323", "url": "https://it.wikipedia.org/wiki?curid=4846127", "title": "Ioda TR002", "text": ""}
{"id": "4846129", "revid": "188323", "url": "https://it.wikipedia.org/wiki?curid=4846129", "title": "Ioda TR001", "text": ""}
{"id": "4846130", "revid": "188323", "url": "https://it.wikipedia.org/wiki?curid=4846130", "title": "Ioda TR004", "text": ""}
{"id": "4846134", "revid": "599013", "url": "https://it.wikipedia.org/wiki?curid=4846134", "title": "In Full Cry", "text": ""}
{"id": "4846135", "revid": "712828", "url": "https://it.wikipedia.org/wiki?curid=4846135", "title": "Ollivander", "text": ""}
{"id": "4846136", "revid": "2008491", "url": "https://it.wikipedia.org/wiki?curid=4846136", "title": "La banda dei cinque/Tarzan Tarzan", "text": "La banda dei cinque/Tarzan Tarzan \u00e8 un 45 giri di Elisabetta Viviani pubblicato nel 1979 dall'etichetta discografica \"RCA\".\nI brani.\n\"La banda dei cinque\", scritta da Antonello De Sanctis su musica e arrangiamento di Paolo Frescura e Italo Marino era la sigla della fortunata serie televisiva di produzione britannica \"omonima\", andata in onda sulle reti Rai a partire dal 1979..\n\"Tarzan Tarzan\", scritta dagli stessi autori, era il lato b del disco, canzone ispirata ad un ciclo di film dedicati al personaggio di Tarzan.."}
{"id": "4846140", "revid": "287204", "url": "https://it.wikipedia.org/wiki?curid=4846140", "title": "Jean Normant", "text": "Nel campo della chimica metallorganica \u00e8 famoso per i \"cuprati di Normant\", reattivi di organo-rame di formula generale R2CuMgX.\nVita.\nJean Normant nacque ad Angers nel 1936. Suo padre Henri Normant (1907-1997) fu chimico organico e membro dell'Accademia delle scienze francese. Jean Normant studi\u00f2 il liceo prima a Caen, poi a Lille e lo termin\u00f2 infine a Parigi nel 1953. Affascinato dagli studi del padre, si iscrisse quindi alla \u00c9cole nationale sup\u00e9rieure de chimie de Paris, nota anche come ENSCP o Chimie ParisTech. Dal 1958 al 1963 lavor\u00f2 alla sua tesi di dottorato dal titolo \"Reazioni di Grignard con alogenuri organici, influenza di solventi polari aprotici e in particolare di esametilfosforammide\" con la supervisione di Charles Prevost. Nel 1964 fu nominato professore assistente all'Universit\u00e0 di Reims e nel 1969 divent\u00f2 assistente alla Sorbona di Parigi. Nel 1973 a soli 37 anni fu nominato professore cattedratico all'Universit\u00e0 Pierre e Marie Curie, dove continu\u00f2 la sua attivit\u00e0 fino al pensionamento (2000), e dove rimase in seguito come professore emerito.\nRicerche.\nJean Normant si \u00e8 interessato dello sviluppo di nuovi composti organometallici e del loro utilizzo nella sintesi organica. In particolare ha studiato reazioni di carbometallazione utilizzando derivati di rame, litio e zinco su composti carbenoidi e fluorurati.\nOpere.\nJean Normant ha pubblicato pi\u00f9 di 360 articoli su riviste specialistiche. \u00c8 inoltre autore, assieme a suo padre, del libro:"}
{"id": "4846141", "revid": "339392", "url": "https://it.wikipedia.org/wiki?curid=4846141", "title": "Bernardo de Rojas y Sandoval", "text": ""}
{"id": "4846145", "revid": "712828", "url": "https://it.wikipedia.org/wiki?curid=4846145", "title": "Colin Creevey", "text": ""}
{"id": "4846146", "revid": "767487", "url": "https://it.wikipedia.org/wiki?curid=4846146", "title": "Heart of Arizona", "text": "Heart of Arizona \u00e8 un film del 1938 diretto da Lesley Selander.\n\u00c8 un western statunitense ambientato nel con\nFa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo \" The Heart of Arizona\" di Mulford.\nProduzione.\nIl film, diretto da Lesley Selander su una sceneggiatura di Norman Houston e un soggetto di Clarence E. Mulford, fu prodotto da Harry Sherman tramite la Harry Sherman Productions e girato nelle Alabama Hills a Lone Pine e a Kernville, California, da met\u00e0 ottobre all'inizio di novembre 1937. Il titolo di lavorazione fu \"Gunsmoke\".\nDistribuzione.\nIl film fu distribuito negli Stati Uniti dal 22 aprile 1938 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4846151", "revid": "729019", "url": "https://it.wikipedia.org/wiki?curid=4846151", "title": "Coppa del Mondo juniores di slittino 2003", "text": "La Coppa del Mondo juniores di slittino 2002/03, decima edizione della manifestazione organizzata dalla Federazione Internazionale Slittino, \u00e8 iniziata il 14 dicembre 2002 a Igls, in Austria e si \u00e8 conclusa l'8 febbraio 2003 ad Altenberg, in Germania. Si sono disputate quindici gare: cinque nel singolo uomini, nel singolo donne e nel doppio in cinque differenti localit\u00e0.\nL'appuntamento clou della stagione sono stati i campionati mondiali juniores 2003 disputatisi sulla pista di K\u00f6nigssee, in Germania, competizione non valida ai fini della Coppa del Mondo."}
{"id": "4846153", "revid": "6923", "url": "https://it.wikipedia.org/wiki?curid=4846153", "title": "Loqueltas", "text": ""}
{"id": "4846164", "revid": "712828", "url": "https://it.wikipedia.org/wiki?curid=4846164", "title": "Stan Tiracorto", "text": ""}
{"id": "4846165", "revid": "712828", "url": "https://it.wikipedia.org/wiki?curid=4846165", "title": "Stanley Picchetto", "text": ""}
{"id": "4846166", "revid": "1086846", "url": "https://it.wikipedia.org/wiki?curid=4846166", "title": "Matera Sport 1993-1994", "text": "Questa voce raccoglie le informazioni riguardanti il Matera Sport nelle competizioni ufficiali della stagione 1993-1994."}
{"id": "4846167", "revid": "712828", "url": "https://it.wikipedia.org/wiki?curid=4846167", "title": "Stanley Tiracorto", "text": ""}
{"id": "4846170", "revid": "767487", "url": "https://it.wikipedia.org/wiki?curid=4846170", "title": "Bar 20 Justice", "text": "Bar 20 Justice \u00e8 un film del 1938 diretto da Lesley Selander.\n\u00c8 un western statunitense con William Boyd, George 'Gabby' Hayes e Russell Hayden. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1912 \"Buck Peters, Ranchman\" di Mulford.\nProduzione.\nIl film, diretto da Lesley Selander su una sceneggiatura di Arnold Belgard e Harrison Jacobs e un soggetto di Clarence E. Mulford, fu prodotto da Harry Sherman tramite la Harry Sherman Productions e girato a Kernville, a Lone Pine e nel Paramount Ranch ad Agoura, California, da met\u00e0 dicembre 1937. Il titolo di lavorazione fu \"Deputy Sheriff\".\nDistribuzione.\nIl film fu distribuito negli Stati Uniti dal 24 giugno 1938 al cinema dalla Paramount Pictures.\nAltre distribuzioni:"}
{"id": "4846174", "revid": "729019", "url": "https://it.wikipedia.org/wiki?curid=4846174", "title": "Coppa del Mondo juniores di slittino 2002", "text": "La Coppa del Mondo juniores di slittino 2001/02, nona edizione della manifestazione organizzata dalla Federazione Internazionale Slittino, \u00e8 iniziata l'8 dicembre 2001 a Oberhof, in Germania, e si \u00e8 conclusa il 27 gennaio 2002 a Sch\u00f6nau am K\u00f6nigssee, sempre in Germania. Si sono disputate dodici gare: quattro nel singolo uomini, nel singolo donne e nel doppio in quattro differenti localit\u00e0.\nL'appuntamento clou della stagione sono stati i campionati mondiali juniores 2002 disputatisi sulla pista olimpica di Igls, in Austria, competizione non valida ai fini della Coppa del Mondo."}
{"id": "4846175", "revid": "1983214", "url": "https://it.wikipedia.org/wiki?curid=4846175", "title": "Jean-Baptiste de La Curne de Sainte-Palaye", "text": "Dal 1759 al 1781 si dedic\u00f2 alla sua pi\u00f9 consistente ed importante opera, \"Memorie sull'antica cavalleria\", proseguita poi da altri."}
{"id": "4846178", "revid": "729019", "url": "https://it.wikipedia.org/wiki?curid=4846178", "title": "David Phelps", "text": "Tuttavia ha anche pubblicato diversi album come solista. Il 13 gennaio 2008 \u00e8 anche apparso in una puntata di ."}
{"id": "4846179", "revid": "486946", "url": "https://it.wikipedia.org/wiki?curid=4846179", "title": "Lyudmyla Kichenok", "text": ""}
{"id": "4846180", "revid": "287204", "url": "https://it.wikipedia.org/wiki?curid=4846180", "title": "The Look (singolo)", "text": ""}
{"id": "4846182", "revid": "599013", "url": "https://it.wikipedia.org/wiki?curid=4846182", "title": "What the Butler Saw", "text": ""}
{"id": "4846183", "revid": "729019", "url": "https://it.wikipedia.org/wiki?curid=4846183", "title": "Coppa del Mondo juniores di slittino 2001", "text": "La Coppa del Mondo juniores di slittino 2000/01, ottava edizione della manifestazione organizzata dalla Federazione Internazionale Slittino, \u00e8 iniziata il 2 dicembre 2000 a Igls, in Austria e si \u00e8 conclusa il 4 febbraio 2001 a Winterberg, in Germania. Si sono disputate quindici gare: cinque nel singolo uomini, nel singolo donne e nel doppio in cinque differenti localit\u00e0.\nL'appuntamento clou della stagione sono stati i campionati mondiali juniores 2001 disputatisi sulla pista olimpica di Lillehammer, in Norvegia, competizione non valida ai fini della Coppa del Mondo."}
{"id": "4846184", "revid": "287204", "url": "https://it.wikipedia.org/wiki?curid=4846184", "title": "The Look (film)", "text": ""}
{"id": "4846185", "revid": "1543377", "url": "https://it.wikipedia.org/wiki?curid=4846185", "title": "Parigi-Nizza 2014", "text": "La Parigi-Nizza 2014, settantaduesima edizione della corsa, valida come seconda prova dell'UCI World Tour 2014, si svolse dal 9 al 16 marzo 2014 su un percorso di 1446,5\u00a0km, suddiviso in otto tappe, con partenza da Mantes-la-Jolie ed arrivo a Nizza. \u00c8 stata vinta dal colombiano Carlos Alberto Betancur con il tempo totale di 35 ore 11 minuti e 45 secondi, alla media di 41,09\u00a0km/h.\nAl traguardo di Nizza 124 ciclisti completarono la gara."}
{"id": "4846186", "revid": "599013", "url": "https://it.wikipedia.org/wiki?curid=4846186", "title": "Girolamo Solari", "text": "Carriera.\nNel 1924 lo Spezia lo acquista dalla Virtus, facendogli giocare 3 partite in Prima Divisione (la massima serie dell'epoca) nella stagione 1924-1925; fece il suo esordio nella partita persa per 5-2 sul campo dell'Inter."}
{"id": "4846187", "revid": "124042076", "url": "https://it.wikipedia.org/wiki?curid=4846187", "title": "Gaetano Cosentini", "text": "Biografia.\nEditorialista di molte testate giornalistiche, su tutti il periodico \"Poliorama Pittoresco\", in seguito al Plebiscito del 21 ottobre 1860 fu sindaco di Crotone nel periodo di transizione che vide infine l'annessione della citt\u00e0 da territorio del Regno delle Due Sicilie dapprima al Regno di Sardegna e, successivamente, al Regno d'Italia, proclamata nel 1861.\n\u00c8 stato inoltre deputato nella X, XI e XIII legislatura del Regno d'Italia."}
{"id": "4846190", "revid": "24281", "url": "https://it.wikipedia.org/wiki?curid=4846190", "title": "The Heist (film 2000)", "text": ""}
{"id": "4846194", "revid": "834", "url": "https://it.wikipedia.org/wiki?curid=4846194", "title": "The Look '95", "text": ""}
{"id": "4846195", "revid": "481666", "url": "https://it.wikipedia.org/wiki?curid=4846195", "title": "Lord Lytton", "text": ""}
{"id": "4846202", "revid": "729019", "url": "https://it.wikipedia.org/wiki?curid=4846202", "title": "Coppa del Mondo juniores di slittino 2000", "text": "La Coppa del Mondo juniores di slittino 1999/00, settima edizione della manifestazione organizzata dalla Federazione Internazionale Slittino, \u00e8 iniziata il 4 dicembre 1999 a Oberhof, in Germania e si \u00e8 conclusa il 6 febbraio 2000 a Sch\u00f6nau am K\u00f6nigssee, sempre in Germania. Si sono disputate quindici gare: cinque nel singolo uomini, nel singolo donne e nel doppio in cinque differenti localit\u00e0. Erano validi ai fini della classifica finale soltanto i migliori quattro risultati ottenuti.\nL'appuntamento clou della stagione sono stati i campionati mondiali juniores 2000 disputatisi ad Altenberg, in Germania, competizione non valida ai fini della Coppa del Mondo.\nClassifiche.\nSingolo uomini.\n\"Tra parentesi il risultato scartato\"\nSingolo donne.\n\"Tra parentesi il risultato scartato\"\nDoppio.\n\"Tra parentesi il risultato scartato\""}
{"id": "4846209", "revid": "287204", "url": "https://it.wikipedia.org/wiki?curid=4846209", "title": "Grammy Awards 2007", "text": "La 49\u00aa edizione dei Grammy Awards si \u00e8 svolta l'11 febbraio 2007 allo Staples Center di Los Angeles.\nLa cerimonia \u00e8 stata trasmessa in diretta televisiva negli Stati Uniti dall'emittente CBS.\nIl gruppo Dixie Chicks \u00e8 stato quello trionfatore di questa edizione con cinque premi, mentre Mary J. Blige \u00e8 l'artista con il maggior numero di nomination (8).\nVincitori e candidati.\nI vincitori sono scritti in grassetto."}
{"id": "4846212", "revid": "1305772", "url": "https://it.wikipedia.org/wiki?curid=4846212", "title": "The Night", "text": ""}
{"id": "4846213", "revid": "74801", "url": "https://it.wikipedia.org/wiki?curid=4846213", "title": "Bernhoff Hansen", "text": "Partecip\u00f2 alle gare di lotta dei pesi massimi ai Giochi olimpici di , dove riusc\u00ec a vincere la medaglia d'oro. La sua medaglia d'oro \u00e8 attribuita agli Stati Uniti d'America.\nNel 2012, alcuni storici norvegesi scoprirono che Hansen era definito \"alieno\" (\"straniero\") fino al 1925 e non si sa se ricevette mai la cittadinanza statunitense. Gli storici iniziarono una petizione per chiedere al CIO che la sua medaglia venisse attribuita alla Norvegia."}
{"id": "4846226", "revid": "1305772", "url": "https://it.wikipedia.org/wiki?curid=4846226", "title": "The One That Got Away", "text": ""}
{"id": "4846231", "revid": "716632", "url": "https://it.wikipedia.org/wiki?curid=4846231", "title": "Mai (Alessandro Casillo)", "text": "Mai \u00e8 un brano musicale interpretato dal cantante italiano Alessandro Casillo, pubblicato nel 2012 come secondo singolo tratto dal suo primo album \"\u00c8 vero\".\nIl testo \u00e8 stato scritto da Andrea Bonomo con la collaborazione di Matteo ed Emiliano Bassi. Il brano \u00e8 andato in rotazione radiofonica dal 21 maggio 2012.\nIl video esce in esclusiva sulla piattaforma video Mediaset. Diretto da Gaetano Morbioli, \u00e8 stato girato a Verona."}
{"id": "4846235", "revid": "287451", "url": "https://it.wikipedia.org/wiki?curid=4846235", "title": "Matera Sport 1994-1995", "text": "Questa voce raccoglie le informazioni riguardanti il Matera Sport nelle competizioni ufficiali della stagione 1994-1995."}
{"id": "4846238", "revid": "729019", "url": "https://it.wikipedia.org/wiki?curid=4846238", "title": "Coppa del Mondo juniores di slittino 1999", "text": "La Coppa del Mondo juniores di slittino 1998/99, sesta edizione della manifestazione organizzata dalla Federazione Internazionale Slittino, \u00e8 iniziata il 28 novembre 1998 a Oberhof, in Germania, e si \u00e8 conclusa il 7 febbraio 1999 ad Altenberg, sempre in Germania. Si sono disputate quindici gare: cinque nel singolo uomini, nel singolo donne e nel doppio in cinque differenti localit\u00e0.\nL'appuntamento clou della stagione sono stati i campionati mondiali juniores 1999 disputatisi ad Igls, in Austria, competizione non valida ai fini della Coppa del Mondo."}
{"id": "4846241", "revid": "729019", "url": "https://it.wikipedia.org/wiki?curid=4846241", "title": "Coppa del Mondo juniores di slittino 1998", "text": "La Coppa del Mondo juniores di slittino 1997/98, \u00e8 stata la quinta edizione della manifestazione organizzata dalla Federazione Internazionale Slittino.\nL'appuntamento clou della stagione sono stati i campionati mondiali juniores 1998 disputatisi sul catino di Oberhof, in Germania, competizione non valida ai fini della Coppa del Mondo."}
{"id": "4846244", "revid": "729019", "url": "https://it.wikipedia.org/wiki?curid=4846244", "title": "Coppa del Mondo juniores di slittino 1992", "text": "La Coppa del Mondo juniores di slittino 1991/92, \u00e8 stata la quarta edizione della manifestazione organizzata dalla Federazione Internazionale Slittino.\nL'appuntamento clou della stagione sono stati i campionati mondiali juniores 1992 disputatisi sul catino olimpico di Sapporo, in Giappone, competizione non valida ai fini della Coppa del Mondo."}
{"id": "4846247", "revid": "281944", "url": "https://it.wikipedia.org/wiki?curid=4846247", "title": "Isola di Mactan", "text": ""}
{"id": "4846248", "revid": "370187", "url": "https://it.wikipedia.org/wiki?curid=4846248", "title": "Naples Foot-Ball Club 1921-1922", "text": "Questa voce raccoglie le informazioni riguardanti il Naples nelle competizioni ufficiali della stagione 1921-1922.\nStagione.\nQuesta \u00e8 stata l'ultima stagione del Naples. A fine campionato si fonde con l'Internazionale Napoli dando vita all'Internaples.\nStatistiche.\n\"Statistiche aggiornate al 20 marzo 1922.\""}
{"id": "4846253", "revid": "196390", "url": "https://it.wikipedia.org/wiki?curid=4846253", "title": "Villa Nani, Trieste, Fanzago", "text": ""}
{"id": "4846255", "revid": "2127271", "url": "https://it.wikipedia.org/wiki?curid=4846255", "title": "Statistiche e record dell'Associazione Calcio ChievoVerona", "text": "Sono riportate in questa pagina le statistiche riguardanti l'Associazione Calcio ChievoVerona, societ\u00e0 calcistica italiana con sede a Verona.\nCoppe europee.\nLa squadra scaligera conquist\u00f2 la partecipazione alla Coppa UEFA gi\u00e0 al suo primo campionato di A, posizionandosi quinta: la prima esperienza europea si risolse in un'immediata eliminazione contro i serbi della Stella Rossa, dopo un pari esterno e una sconfitta casalinga. Nella stagione 2002-03 i veronesi giunsero al settimo posto, mancando per\u00f2 l'accesso alle manifestazioni continentali in favore di una Roma ripescata avendo perso la finale di Coppa Italia.\nIl medesimo risultato conseguito nel torneo 2005-06 valse un'altra qualificazione alla UEFA, prima che le sentenze relative a \"Calciopoli\" comportassero il quarto posto a tavolino per i giallobl\u00f9 con un biglietto per i preliminari di Champions League: sconfitta dai bulgari del Levski Sofia, la compagine venne ripescata nella seconda manifestazione europea uscendo al primo turno contro i portoghesi del Braga.\nStatistiche.\n\"Statistiche aggiornate al 28 settembre 2006\".\nStatistiche di squadra.\nIl bilancio delle partite disputate dal ChievoVerona nelle competizioni professionistiche italiane ed europee:\nMedia spettatori.\nMedia spettatori nelle gare interne di campionato disputate allo Stadio Marcantonio Bentegodi. Dati a partire dalla stagione 1994-1995, quella del debutto del Chievo in Serie B:"}
{"id": "4846259", "revid": "287204", "url": "https://it.wikipedia.org/wiki?curid=4846259", "title": "The One That Got Away (album)", "text": ""}
{"id": "4846260", "revid": "287204", "url": "https://it.wikipedia.org/wiki?curid=4846260", "title": "The One That Got Away (film)", "text": ""}
{"id": "4846261", "revid": "729019", "url": "https://it.wikipedia.org/wiki?curid=4846261", "title": "Coppa del Mondo juniores di slittino 1991", "text": "La Coppa del Mondo juniores di slittino 1990/91, \u00e8 stata la terza edizione della manifestazione organizzata dalla Federazione Internazionale Slittino.\nL'appuntamento clou della stagione sono stati i campionati mondiali juniores 1991 disputatisi a Sch\u00f6nau am K\u00f6nigssee, in Germania, sulla pista omonima, competizione non valida ai fini della Coppa del Mondo."}
{"id": "4846265", "revid": "729019", "url": "https://it.wikipedia.org/wiki?curid=4846265", "title": "Savio Vega", "text": "Carriera.\nRivera nasce e cresce a Vega Alta in Porto Rico. Dopo essersi diplomato si reca a Miami. Inizia a lottare nella World Wrestling Council con il ring name TNT, inizia un feud con Chicky Starr. Ha vinto il WWC North American Heavyweight Championship il 2 maggio 1987 sconfiggendo Miguel P\u00e9rez. L'11 luglio 1987 conquista il WWC World Tag Team Championship con Mr.Pongo detenendo i titoli di coppia per 19 giorni. Il 18 giugno 1988 TNT conquista il WWC Caribbean Heavyweight Championship sconfiggendo Hercules Ayala. Due mesi dopo TNT perde il titolo contro Buddy Landel, TNT riconquista il titolo dopo 28 giorni e lo perse dopo due mesi contro Jason The Terrible. Il 4 febbraio 1989 TNT vince il WWC Puerto Rico Heavyweight Championship perdendolo dopo 21 giorni contro Balls Mahoney. Vince per la terza volta il WWC Caribbean Havyweight Championship il 4 marzo 1989 e lo perse il 14 maggio contro Rip Rogers. Pi\u00f9 tardi sempre nell'89 TNT inizia un feud con Leo Burke. Il 9 febbraio 1990 TNT batte Leo Burke. Il 25 aprile 1990 TNT vince il suo secondo titolo televisivo tenendolo fino a gennaio del 1991. Nella prima met\u00e0 del 1991 ha un feud con un lottatore che si chiama anche lui TNT e Vega vince il match avendo quindi i diritti originali del nome \"TNT\". Il 19 ottobre perde contro David Sierra. La settimana successiva batte di nuovo David Sierra vincendo per la quinta volta il titolo televisivo per poi perderlo dopo un mese contro Dick Murdoch.\nWorld Wrestling Federation (1993-1999).\nDopo aver perso due Dark Match nel luglio 1993, Rivera debutta il 30 gennaio riuscendo a battere Ray Hudson. Il 18 aprile a \"Raw\" Kwang perde contro il WWF Champion Bret Hart. Il 9 maggio a \"Raw\" Kwagn perde un match di qualificazione al torneo King of the Ring contro Razor Ramon. Il 12 settembre perde contro The Undertaker. Il 29 aprile 1995 fu l'ultima apparizione di Kwang in WWF perdendo contro Hakushi.\nIl 14 maggio 1995 Vega appare a \"WWF Superstars\": dopo che Razor Ramon \u00e8 stato attaccato da Jeff Jarrett e The Roadie, Vega salva Ramon. Il 28 maggio a WWF Action Zone Vega batte Eli Blu. A \"King of the Ring 1995\" Savio Vega batte The Roadie nelle semifinali e nella finale perde contro Mabel. La sera successiva a Raw Vega batte per squalifica il campione intercontinentale Jeff Jarrett. Nella puntata di \"WWF Raw\" del 31 luglio Vega e Ramon affrontano Yokozuna e Hart ma il match termina in un pareggio, per poi perdendo la settimana successiva. Per il resto dell'anno Vega fa coppia con Ramon e Bob Holly, inoltre ha combattuto in match singoli contro molti wrestler inclusi Waylon Mercy, Sid e Goldust. Il 1\u00ba gennaio 1996 ha combattuto per l'ultima volta in coppia con Razor Ramon perdendo contro i The Smoking Gunns.\nVega partecipa al Royal Rumble Match entrando come dodicesimo partecipante riuscendo a eliminare Dory Funk Jr., ma viene eliminato da Vader. L'11 marzo a \"Raw\" affronta per la prima volta Steve Austin ma il match finisce in un doppio countout. Questo ha portato ad una faida tra i due ed a una serie di match. Il primo match tra di loro si svolge a \"WrestleMania XII\", perdendo contro Austin.\nIl 15 aprile, Vega sfida Goldust in un match per l'Intercontinental Championship. Vega vince il match, ma il presidente della WWF, Gorilla Monsoon, rovescia la decisione dichiarando il titolo vacante."}
{"id": "4846266", "revid": "729019", "url": "https://it.wikipedia.org/wiki?curid=4846266", "title": "Coppa del Mondo juniores di slittino 1990", "text": "La Coppa del Mondo juniores di slittino 1989/90, \u00e8 stata la seconda edizione della manifestazione organizzata dalla Federazione Internazionale Slittino.\nL'appuntamento clou della stagione sono stati i campionati mondiali juniores 1990 disputatisi a Winterberg, nell'allora Germania Ovest, competizione non valida ai fini della Coppa del Mondo."}
{"id": "4846271", "revid": "729019", "url": "https://it.wikipedia.org/wiki?curid=4846271", "title": "Coppa del Mondo juniores di slittino 1989", "text": "La Coppa del Mondo juniores di slittino 1988/89, \u00e8 stata l'edizione inaugurale della manifestazione a tappe organizzata dalla Federazione Internazionale Slittino e ha rappresentato anche l'appuntamento clou della stagione riservata alle categorie giovanili."}
{"id": "4846272", "revid": "169529", "url": "https://it.wikipedia.org/wiki?curid=4846272", "title": "Adolf Spinnler", "text": "Biografia.\nSpinnler partecip\u00f2 alle gare di ginnastica e triathlon ai Giochi olimpici di . Vinse la medaglia d'oro nel concorso individuale a tre eventi e la medaglia di bronzo nel concorso generale mentre nella gara di triathlon di atletica leggera arriv\u00f2 sessantaquattresimo."}
{"id": "4846275", "revid": "263989", "url": "https://it.wikipedia.org/wiki?curid=4846275", "title": "Grammy Award 2007", "text": ""}
{"id": "4846279", "revid": "1718925", "url": "https://it.wikipedia.org/wiki?curid=4846279", "title": "Residenze ufficiali del presidente della Repubblica Italiana", "text": "Le residenze ufficiali del presidente della Repubblica Italiana, ovvero i palazzi messi a sua disposizione per l'esercizio della sua carica, sono tre: il palazzo del Quirinale, la tenuta presidenziale di Castelporziano e villa Rosebery.\nUso.\nSebbene formalmente la residenza ufficiale del presidente della Repubblica Italiana sia il palazzo del Quirinale, non tutti i presidenti scelsero di abitare in quel luogo, usandolo pi\u00f9 che altro come ufficio. Giovanni Gronchi fu il primo presidente che, nel 1955, non si trasfer\u00ec stabilmente con la famiglia nel palazzo del Quirinale, come anche Sandro Pertini nel 1978. La tradizione di abitare al Quirinale \u00e8 stata ripresa dal presidente Scalfaro a met\u00e0 del suo mandato ed \u00e8 poi proseguita con i suoi successori.\nAnche l'uso delle altre due residenze dipende molto da ciascun presidente. Quella di Napoli, sebbene la si possa indicare come la residenza estiva, \u00e8 usata di pi\u00f9 come punto d'appoggio per le visite del presidente in quella citt\u00e0.\nIl presidente Luigi Einaudi us\u00f2 parte di palazzo Farnese a Caprarola, durante le estati del suo settennato, come residenza estiva. L'usanza non fu poi pi\u00f9 proseguita dai suoi successori, anche per il rientro di villa Rosebery a disposizione del capo dello Stato italiano.\nLa \"Tenuta di san Rossore\", presso Pisa, fu in passato propriet\u00e0 diretta del Presidente della Repubblica (gi\u00e0 del Re d'Italia), e oggi, in seguito alla convenzione effettuata tra il Presidente Oscar Luigi Scalfaro e la Regione Toscana, successivamente approvata dal Parlamento italiano con la legge n. 87 dell'8 aprile 1999, fa parte del patrimonio della Regione Toscana.\nDurante la supplenza presidenziale del 1964 Cesare Merzagora rilev\u00f2 che l\u2019acquisizione di invece di un vantaggio si era rivelata \u201cun lusso, peraltro assai poco utilizzato\u201d.\nPalazzo del Quirinale.\nIl palazzo sorge sull'omonimo colle di Roma e si affaccia sull'omonima piazza. Costruito a partire dal 1583, \u00e8 uno dei pi\u00f9 importanti palazzi della capitale sia dal punto di vista artistico sia dal punto di vista politico: alla sua costruzione e decorazione lavorarono insigni maestri dell'arte italiana come Pietro da Cortona, Domenico Fontana, Alessandro Specchi, Ferdinando Fuga, Carlo Maderno, Giovanni Paolo Pannini e Guido Reni. Attualmente, ospita anche un ampio frammento d'affresco di Melozzo da Forl\u00ec.\nSino al 1870 fu la residenza estiva del romano pontefice, per poi diventare palazzo reale dei Savoia. Con la proclamazione della Repubblica, avvenuta dopo il referendum istituzionale del 2 giugno 1946, l'edificio divenne definitivamente la sede del capo dello Stato repubblicano.\nIl palazzo del Quirinale si estende su una superficie di 110.500 m\u00b2 ed \u00e8 il 6\u00b0 palazzo pi\u00f9 grande del mondo in termini di superficie, nonch\u00e9 la pi\u00f9 estesa residenza di un capo di Stato dopo il nuovo \"Ak Saray\" di Ankara.\nLa scelta del palazzo come sede ufficiale e principale del presidente della Repubblica fu naturale, dal momento che per secoli fu ed \u00e8 tuttora uno dei luoghi e dei simboli della gestione politica in Italia.\nTenuta presidenziale di Castelporziano.\nLa tenuta presidenziale di Castelporziano \u00e8 una delle tre residenze del presidente della Repubblica Italiana dopo palazzo del Quirinale a Roma e villa Rosebery a Napoli. Situata all'interno del Municipio X del comune di Roma. Dista 24 km dal centro della capitale e occupa un'area di 5.892 ettari. Fra le tre residenze \u00e8 sicuramente la meno usata.\nVilla Rosebery.\nVilla Rosebery \u00e8 un complesso monumentale, uno dei principali punti di riferimento del neoclassicismo a Napoli. La villa \u00e8 stata costruita come residenza reale; si trova nel quartiere Posillipo. Oggi \u00e8 visitabile solo in alcuni periodi dell'anno.\nVilla Rosebery divenne dapprima sede di rappresentanza per gli ambasciatori inglesi in Italia, poi dal 1932 divenne residenza estiva della famiglia reale; quindi dal giugno 1944, durante la luogotenenza del figlio Umberto, Vittorio Emanuele III e la regina Elena vi si trasferirono. La coppia reale visse nella residenza partenopea finch\u00e9 Vittorio Emanuele III non firm\u00f2 l'atto di abdicazione a favore del figlio Umberto il 9 maggio 1946 prima di partire per l'esilio. Fu concessa nell'immediato dopoguerra all'Accademia Aeronautica, per poi entrare, a partire dal 1957, nel novero delle residenze in dotazione al presidente della Repubblica Italiana."}
{"id": "4846287", "revid": "125849726", "url": "https://it.wikipedia.org/wiki?curid=4846287", "title": "Troika (politica europea)", "text": "La troika (: ; dal russo \u0442\u0440\u043e\u0439\u043a\u0430, \"trojka\", \"terzetto\"), nell'ambito della politica dell'Unione europea, rappresenta, secondo quanto riportato nel sito del Parlamento europeo, \"l'insieme dei creditori ufficiali durante le negoziazioni con i paesi\", ed \u00e8 costituito da rappresentanti della Commissione europea, della Banca centrale europea e del Fondo monetario internazionale. Secondo alcuni giornalisti si tratta di un organismo di controllo informale.\nA seguito della grande recessione, la troika si \u00e8 occupata dei piani di intervento rivolti ai paesi all'interno della zona euro il cui debito pubblico \u00e8 in crisi, per scongiurare il rischio di insolvenza sovrana, concedendo prestiti ed esigendo in cambio l'istituzione di politiche di austerit\u00e0 (vedi crisi del debito sovrano europeo). L'organismo collegiale \u00e8 oggetto di un'indagine avviata ai primi di gennaio del 2014 dal Parlamento europeo per verificare il livello di democraticit\u00e0 e di trasparenza degli interventi, messo in discussione da alcune parti.\nDal marzo 2015 si designa con il termine \"Brussels Group\" le cinque parti coinvolte nella trattativa riguardante la crisi economica della Grecia: oltre alla troika, ne fa parte il Meccanismo europeo di stabilit\u00e0 e il governo della Grecia.\nStoria.\nL'uso del termine \u00e8 nato in ambito giornalistico nel 2010, in occasione degli interventi di rappresentanti della Commissione europea, della Banca centrale europea e del Fondo monetario internazionale volti alla risoluzione della crisi economica della Grecia: l'intervento della troika ha permesso nel settembre 2011 di convincere la Germania ad attivare il cosiddetto \"fondo salva-stati\", per garantire alla Grecia ossigeno economico e scongiurare il rischio di insolvenza sovrana dello Stato; nel negoziare gli aiuti alla Grecia, la troika ha richiesto in cambio l'istituzione di politiche di austerit\u00e0, mediante diversi tagli alla spesa pubblica. Inoltre la troika ha chiesto misure per ridurre corruzione ed evasione fiscale, la riduzione del cuneo fiscale e riforme strutturali per migliorare l'efficienza della pubblica amministrazione.\nIl termine \u00e8 successivamente penetrato nella pubblicistica politica ed economica internazionale, nella terminologia enciclopedica, e persino nei comunicati ufficiali del Parlamento europeo che, all'inizio del 2014, ha espresso dubbi in merito ai metodi di lavoro della troika, avviando un'inchiesta formale.\nGeneralmente, nel 2014, i rappresentanti della troika erano identificati in Jean-Claude Juncker e Olli Rehn (rispettivamente presidente della Commissione e commissario per gli Affari economici e monetari), Mario Draghi (presidente della BCE) e Christine Lagarde (direttore operativo del FMI).\nUso precedente.\nFino alla fine degli anni '90 del XX secolo in Italia esistevano tre ministeri, e relativi ministri, che si occupavano di economia e precisamente:\nnel giro di pochi anni furono prima accorpati il ministero del tesoro con quello del bilancio e, successivamente, vennero uniti tutti nel ministero dell'economia e delle finanze. La metamorfosi non fu realizzata tanto per ridurre i ministri ed i ministeri n\u00e9 per attuare una semplificazione ma per la necessit\u00e0 di proporre un unico interlocutore alle riunioni internazionali che trattavano d'economia ed un unico rappresentante negli organismi economici internazionali, specialmente nell'ambito della nascente Unione europea. Infatti antecedentemente gli argomenti economici venivano trattati da un terzetto di ministri che veniva giornalisticamente detto \"troica\" (o troika). \nIl termine \"troica\" ha sempre avuto sfumature negative pur traendo origine da una slitta russa trainata da tre cavalli che, di per s\u00e9, non ha nulla di negativo. Qualche ministro rifiut\u00f2 il termine \"troica\" adducendo una motivazione ippica: nella troica uno dei cavalli \u00e8 costretto a mantenere un'andatura diversa dagli altri due mentre i tre ministri avevano tutti la medesima dignit\u00e0.\nNon \u00e8 escluso che l'attuale uso sia stato introdotto ricordando l'uso precedente per parziale similitudine (tre persone, campo economico, accezione negativa).\nOpinioni e critiche.\nL'utilizzo di questo termine spesso sottintende un giudizio critico verso le teorie economiche neoliberiste di cui la troika si farebbe portatrice e garante. Questo triumvirato sarebbe infatti alla base di molte delle scelte economiche avvenute negli anni in Europa (secondo una logica in parte mutuata da approcci applicati anche negli Stati Uniti) che possono esser fatte rientrare in quel quadro di condotta politico-economica che giornalisticamente viene definito di \"austerit\u00e0\"."}
{"id": "4846289", "revid": "1439131", "url": "https://it.wikipedia.org/wiki?curid=4846289", "title": "Kaiser Darrin", "text": "La Kaiser Darrin \u00e8 un'autovettura sportiva realizzata dalla Kaiser Motors nel 1954.\nSviluppo.\nLa realizzazione di una vettura sportiva in configurazione roadster fu voluta da Henry J. Kaiser per contrastare le vendite dei modelli di provenienza europea sul mercato statunitense. Capo del progetto fu Howard Darrin, da cui il mezzo prese il nome. Ne sono stati costruiti 6 prototipi e 453 esemplari nell'unico anno di produzione. Lo stop della produzione venne determinato dalle scarse vendite del mezzo e da una tempesta di neve che si abbatt\u00e9 sulla fabbrica di Toledo, in Illinois, dove venivano costruiti i veicoli.\nTecnica.\nLa vettura fu la prima vettura sportiva statunitense costruita con il corpo in vetroresina, anticipando di qualche tempo la Chevrolet Corvette. Le portiere laterali della vettura non erano incernierate ed apribili verso l'esterno, in quanto esse erano posizionate su di un piano scorrevole che le faceva scorrere nella parte anteriore della vettura al momento dell'ingresso nell'abitacolo del pilota e del passeggero. L'impianto frenante era stato ereditato dalla Kaiser Manhattan.\nCome propulsore venne impiegato un F-head 2.6 sei cilindri da 90 cv. La scelta del propulsore fu la causa di un ritardo dell'immissione sul mercato della Darrin, in quanto il primo prototipo venne presentato nel 1952, ma la commercializzazione part\u00ec solo nel 1954 poich\u00e9 i vari propulsori testati prima dell'F-head o si erano rivelati inadeguati o vi erano stati problemi di forniture. Sempre il motore determin\u00f2 lo scarso successo della Darrin, in quanto le prestazioni che assicurava non erano ottimali per un'auto sportiva (velocit\u00e0 massima non superiore a 153 km/h e accelerazione da 0 a 100\u00a0km/h in 15 secondi)."}
{"id": "4846295", "revid": "585241", "url": "https://it.wikipedia.org/wiki?curid=4846295", "title": "Perelandra", "text": "Perelandra \u00e8 un romanzo di fantascienza del 1943 scritto da C. S. Lewis, secondo libro del ciclo della \"trilogia dello spazio\" (\"Space Trilogy\"). Gli altri volumi che compongono la trilogia sono \"Lontano dal pianeta silenzioso\" e \"Quell'orribile forza\".\nTrama.\nIl filologo Elwin Ransom, alcuni anni dopo il suo ritorno da Marte, riceve una nuova missione da Oyarsa, il sovrano angelico del pianeta rosso. Convocato lo stesso Lewis, autore del romanzo, nella sua casa di campagna, Ransom gli spiega di dover viaggiare su Perelandra (Venere), dove dovr\u00e0 contrastare un attacco lanciato dall'Oyarsa corrotto signore del nostro pianeta.\nRansom viene trasportato in una specie di bara apparentemente fatta di ghiaccio. Lewis lo benda in modo che il sole non lo accechi una volta uscito dall'atmosfera terrestre. Inoltre egli si spoglia e non porta con s\u00e9 abiti poich\u00e9 Oyarsa gli dice che i vestiti sono inutili su Perelandra.\nRansom arriva a Venere dopo un viaggio in cui \u00e8 circondato da colori vivaci; la bara in cui viaggiava si dissolve lasciandolo in quello che sembra essere un paradiso oceanico. Le giornate su Perelandra durano circa 23 ore terrestri, il cielo \u00e8 dorato e opaco e n\u00e9 il sole n\u00e9 le stelle sono visibili, ragion per cui il d\u00ec \u00e8 meno luminoso che sulla Terra e la notte \u00e8 nera come la pece.\nIl pianeta \u00e8 coperto, per quanto Ransom pu\u00f2 in un primo momento vedere, da un oceano d'acqua dolce costellata di naturali \"zattere\" galleggianti sulle quali si \u00e8 sviluppata vita animale e vegetale. Tuttavia, poich\u00e9 le zattere non hanno basi geologiche, sono in un costante stato di moto. Unica formazione geologica osservabile sul pianeta \u00e8 una montagna chiamata Terra Fissa.\nRansom incontra presto Tinidril, la \"regina\" del pianeta, un essere allegro che ben presto lo accetta come amico. A differenza degli abitanti di Marte, Tinidril rassomiglia in tutto e per tutto a un essere umano con l'eccezione del colore della pelle, che \u00e8 verde: da quando infatti Maleldil ha assunto forma umana per combattere l'Oscuro Arconte della Terra le creature intelligenti dell'universo non possono che rassomigliare a lui; la vita spirituale su Perelandra si \u00e8 infatti sviluppata di recente e il \"re\" e la \"regina\" sono ancora gli unici due esseri umani dal pianeta. Vivendo sulle isole galleggianti (poich\u00e9 Maleldil viet\u00f2 loro di abitare sulla Terra Fissa) essi si sono trovati momentaneamente divisi.\nDopo alcuni giorni atterra in prossimit\u00e0 della Terra Fissa la navicella spaziale di Weston. Come questi incontra Ransom, cerca subito di convincerlo di essere un uomo nuovo: se durante il viaggio su Malacandra aveva mostrato un atteggiamento rigorosamente materialista, ora egli afferma di avere preso coscienza dell'esistenza di esseri spirituali e promette fedelt\u00e0 a ci\u00f2 che egli chiama \"Forza della Vita\". Ransom, per\u00f2, non \u00e8 d'accordo con la posizione di Weston riguardo al fatto che lo spirito sia necessariamente buono, anzi Weston mostra presto segni di possessione demoniaca.\nIn questo stato Weston (o il demone che possiede il suo corpo) trova la Regina e cerca di convincerla ad infrangere gli ordini di Maleldil e a trascorrere una notte sulla Terra Fissa. Ransom, compreso il pericolo, ritiene di dover agire come contro-tentatore. Se infatti l'incontaminata regina, che non ha mai sentito parlare del Male n\u00e9 di dolore, soccombesse agli argomenti della tentatore, si verificherebbe su Perelandra un nuovo \"peccato originale\". Il demone Weston dimostra per\u00f2 di essere un abilissimo argomentatore (nonostante il suo comportamento in assenza della regina sia idiota e meschino) e inoltre non ha mai bisogno di dormire.\nQuando ormai il Tentatore \u00e8 sul punto di vincere, Ransom intuisce di dover attaccare fisicamente Weston poich\u00e9 il suo corpo \u00e8 l'unico \"avamposto\" del Maligno su Perelandra.\nI due ingaggiano quindi una lotta corpo a corpo ma Weston, ferito, riesce a fuggire nell'oceano, dove viene inseguito da Ransom, entrambi a cavallo di grosse creature simili a delfini. Quando finalmente Ransom raggiunge il nemico, Weston sembra essere momentaneamente tornato in s\u00e9 e racconta disperato la sua esperienza all'Inferno, dove l'anima del peccatore viene assorbita nel Diavolo, perdendo ogni esistenza indipendente.\nMentre Ransom \u00e8 distratto dall'orrore e dalla piet\u00e0 per Weston, il demone riprende il controllo del corpo di quest'ultimo e lo trascina in una caverna sotterranea. Qui Ransom uccide apparentemente Weston e, credendo di aver concluso la propria missione, cerca un percorso verso la superficie. Il corpo di Weston per\u00f2, ancora animato dal Diavolo, lo raggiunge in un'altra caverna che si apre su un baratro di fuoco. Ransom riesce infine a gettare l'avversario tra le fiamme.\nTornato in superficie, dopo un lungo travaglio attraverso le caverne di Perelandra, Ransom si riprende dalle ferite riportate nella lotta, fatta eccezione per un morso sul tallone che continua a sanguinare. Incide anche su una lastra di pietra un'iscrizione commemorativa per Weston, grande scienziato umano che tuttavia cadde nelle mani del Diavolo.\nRansom incontra infine il re e la regina insieme agli Oyarsa di Marte e Venere, i quali conferiscono i poteri di governo dal pianeta al Re e alla Regina. Tutti i personaggi celebrano la prevenzione di una seconda \"Caduta\" biblica e l'inizio di un paradiso utopico in questo nuovo mondo. Ransom sperimenta una visione della verit\u00e0 essenziale della vita nel Sistema Solare e forse della stessa natura di Dio.\nLa missione su Venere \u00e8 compiuta e Ransom deve ritornare sulla Terra nella stessa bara con cui viaggi\u00f2 all'andata: la sua nuova missione \u00e8 quella di continuare la lotta contro le forze del male sul proprio pianeta."}
{"id": "4846297", "revid": "76963", "url": "https://it.wikipedia.org/wiki?curid=4846297", "title": "Lauren Oliver", "text": "Biografia.\nLauren Oliver \u00e8 l'autrice del romanzo E finalmente ti dir\u00f2 addio e della trilogia Delirium: Delirium, Chaos e Requiem, che sono stati tradotti in pi\u00f9 di trenta lingue e sono un bestseller internazionale e del New York Times. Lauren Oliver \u00e8 anche autrice di due romanzi per lettori intermedi, \"The Spindlers\" e \"Liesl &amp; Po\", candidato nel 2012 agli E. B. White Read-Aloud Award. Il romanzo per giovani adulti di Lauren, \"Panic\", \u00e8 stato pubblicato in America il 4 marzo 2014; dal libro verr\u00e0 prodotto un film dagli Universal Studios. Laureata all'Universit\u00e0 di Chicago e al programma NYU's MFA, Lauren Oliver \u00e8 anche la cofondatrice della societ\u00e0 Paper Lantern Lit\nCarriera.\nIl primo libro di Oliver, E finalmente ti dir\u00f2 addio, fu pubblicato il 2 marzo 2010, da HarperCollins negli Stati Uniti, e da Hodder &amp; Stoughton in Inghilterra. Il libro parla di una teenager, Sam, che deve vivere l'ultimo giorno della sua vita per sette volte, imparando ogni volta nuovi valori e nuovi segreti circa la sua morte. Oliver sostiene di averlo scritto interamente sul suo BlackBerry mentre andava alle riunioni in metropolitana. Si \u00e8 poi spedita i capitoli via e-mail per poterci lavorare ancora un po' su. Questo libro \u00e8 stato scelto per essere trasformato in un film da Fox 2000.\nIl secondo libro di Oliver, \"Delirium\", \u00e8 il primo della sua trilogia distopica. La prima novella di Oliver, \"Hana\", \u00e8 stata pubblicata dopo \"Delirium\", anche se i fatti contenuti nel libro avvengono in \"Delirium\", ma dalla prospettiva di Hana. Il secondo libro della trilogia, \"Chaos\", \u00e8 stato pubblicato in America il 28 febbraio 2012. Un'altra novella, Annabel, \u00e8 stata pubblicata negli USA come e-book il 26 dicembre 2012. Le vicende in essa contenute si svolgono prima degli eventi narrati in Delirium. Tratta in dettaglio la storia della madre di Lena prima degli eventi. Il terzo e ultimo libro della trilogia, \"Requiem\", fu pubblicato per la prima volta in America il 5 marzo 2013. Una terza novella, \"Raven\", fu pubblicata insieme col terzo libro, \"Requiem\", il 5 marzo 2013 (Stati Uniti) come e-book. Questa novella segue Raven nella sua vita e nelle sue avventure tra gli eventi di \"Chaos\" e \"Requiem\". Il 5 marzo 2013, gli Stati Uniti pubblicano le tre novelle (\"Hana\", \"Annabel\" e \"Raven\") in un unico libro in brossura.\nIl primo romanzo di Oliver per lettori intermedi parla di una ragazza a cui un fantasma fa visita, rivelandole che il suo defunto padre \u00e8 bloccato nel Limbo e solo lei pu\u00f2 aiutarlo. Fu pubblicato in America il 1\u00ba settembre 2011.\nIl secondo romanzo di Oliver per lettori intermedi narra la storia di Liza che viaggia in un inferno fantastico per salvare il suo fratellino da una sinistra creatura somigliante ad un ragno, chiamata Spindlers. Pubblicato in America nel tardo 2011.\nIl libro di Lauren Oliver, intitolato \"Panic\", \u00e8 stato pubblicato negli Stati Uniti il 4 marzo 2014 e verr\u00e0 pubblicato in Italia nel 2015 da Safar\u00e0 Editore. Da questo romanzo verr\u00e0 prodotto un film dagli Universal Studios, con sceneggiatura della stessa Lauren Oliver.\nL'ultimo libro della Oliver, \"Vanishing Girls\", \u00e8 stato pubblicato in America a marzo 2015 e verr\u00e0 pubblicato in Italia a maggio 2015 con il titolo di \"Ragazze che scompaiono\" sempre dalla casa editrice Safar\u00e0 Editore.\nVita privata.\nLauren \u00e8 nata a Queens ed \u00e8 cresciuta a Westchester, New York, in una piccola citt\u00e0 molto simile in quella descritta in E finalmente ti dir\u00f2 addio. I suoi genitori sono entrambi professori di letteratura e gi\u00e0 in tenera et\u00e0 \u00e8 stata incoraggiata a scrivere storie, a disegnare e dipingere, danzare in costume e in breve a passare la maggior parte del suo tempo a vivere con fantasia. Segu\u00ec letteratura e filosofia all'Universit\u00e0 di Chicago, e si trasfer\u00ec quindi nuovamente a New York per frequentare il programma di scrittura creativa NYU's MFA. Nel frattempo cominci\u00f2 a lavorare per la Penguin Books, in una sezione per giovani adulti chiamata Razorbill, e mentre era qui, cominci\u00f2 a lavorare a \"E finalmente ti dir\u00f2 addio\". Fall. Abbandon\u00f2 il suo lavoro nel 2009 per dedicarsi a tempo pieno alla scrittura e adesso lavora felicemente a casa. Oliver abita a Brooklyn, New York. Lei \u00e8 figlia di Harold Schechter, scrittore di \"true crime\".\nPubblicazioni.\nRomanzi Young-Adults.\nTrilogia di \"Delirium\".\nEsistono anche delle novelle, di cui solo una edita in Italia ed esclusivamente in ebook:\nLe prime tre novelle sono state raccolte nell'edizione (edita solo in lingua inglese) \"Delirium Stories\" nel 2013."}
{"id": "4846302", "revid": "110157", "url": "https://it.wikipedia.org/wiki?curid=4846302", "title": "George Mozart", "text": "Artista di music-hall, lavor\u00f2 anche per il cinema, iniziando all'epoca del muto nel 1913 con tre cortometraggi scritti, diretti e interpretati per la casa di produzione Hepworth. Dopo un lungo periodo di lontananza dagli schermi, torn\u00f2 al cinema negli anni trenta, girando sedici film.\nEra sposato con Eleanore Amelia Tennant. Anche sua nipote Charmian Innes (1923-2011) intraprese la carriera di attrice.\nGeorge Mozart mor\u00ec a Londra il 10 dicembre 1947 all'et\u00e0 di 83 anni."}
{"id": "4846312", "revid": "119824682", "url": "https://it.wikipedia.org/wiki?curid=4846312", "title": "Referendum istituzionale in Grecia del 1974", "text": "Il referendum istituzionale in Grecia del 1974 si tenne l'8 dicembre ed ebbe ad oggetto la piena restaurazione della monarchia. Dopo il crollo della giunta militare dei Colonnelli, al potere dal 1967, il problema della forma di Stato era rimasto insoluto. La Giunta aveva gi\u00e0 tenuto un plebiscito il 29 luglio 1973, che aveva portato all'abolizione formale della monarchia e alla nascita di una repubblica presidenziale. Tuttavia, dopo la caduta del regime militare, il nuovo governo democratico di K\u014dnstantinos Karamanl\u012bs decise di tenere un nuovo referendum, dato che tutti gli atti compiuti dalla Giunta furono dichiarati illeciti. All'ex re Costantino II non fu permesso di ritornare fisicamente in patria per partecipare alla campagna referendaria, ma pot\u00e9 comunque pronunciare un discorso televisivo alla nazione. \nSi trattava del sesto referendum sul futuro della Corona nel XX secolo (1920, 1924, 1935, 1946, 1973), che si accordava con la voglia di cambiamento dell'opinione pubblica. \nLa consultazione si concluse con il mantenimento della Repubblica col 69,2% dei voti, a seguito di un'affluenza alle urne pari al 75,6% degli aventi diritto, in alcuni centri come a Creta vot\u00f2 a favore della Repubblica oltre il 90% degli elettori."}
{"id": "4846313", "revid": "767487", "url": "https://it.wikipedia.org/wiki?curid=4846313", "title": "Sakit \u018fliyev", "text": "Carriera.\nNazionale.\nHa collezionato una presenza con la propria Nazionale nel 1995."}
{"id": "4846314", "revid": "767487", "url": "https://it.wikipedia.org/wiki?curid=4846314", "title": "Coney as Peacemaker", "text": "Coney as Peacemaker \u00e8 un cortometraggio muto del 1913 scritto, diretto e interpretato da George Mozart.\nProduzione.\nIl film fu prodotto dalla Hepworth.\nDistribuzione.\nDistribuito dalla Kinematograph Trading Company, il film - un cortometraggio di 366 metri - usc\u00ec nelle sale cinematografiche britanniche nel dicembre 1913.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846326", "revid": "767487", "url": "https://it.wikipedia.org/wiki?curid=4846326", "title": "Coney Gets the Glad Eye", "text": "Coney Gets the Glad Eye \u00e8 un cortometraggio muto del 1913 scritto, diretto e interpretato da George Mozart.\nProduzione.\nIl film fu prodotto dalla Hepworth.\nDistribuzione.\nDistribuito dalla Kinematograph Trading Company, il film - un cortometraggio di 366 metri - usc\u00ec nelle sale cinematografiche britanniche nel dicembre 1913.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846332", "revid": "767487", "url": "https://it.wikipedia.org/wiki?curid=4846332", "title": "Coney, Ragtimer", "text": "Coney, Ragtimer \u00e8 un cortometraggio muto del 1913 scritto, diretto e interpretato da George Mozart.\nProduzione.\nIl film fu prodotto dalla Hepworth.\nDistribuzione.\nDistribuito dalla Kinematograph Trading Company, il film - un cortometraggio di 366 metri - usc\u00ec nelle sale cinematografiche britanniche nel dicembre 1913.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846335", "revid": "287204", "url": "https://it.wikipedia.org/wiki?curid=4846335", "title": "Polypterus bichir", "text": "Polypterus bichir , o biscir del Nilo, \u00e8 un pesce di acqua dolce appartenente alla famiglia Polypteridae.\nDistribuzione e habitat.\nVive nei pi\u00f9 grandi fiumi dell'Africa come il Nilo e il Niger. \nDescrizione.\nIl suo corpo \u00e8 molto allungato, appena compresso ai lati, e ha una colorazione che varia dal marrone al verde scuro. Le pinne non sono ampie. La pinna dorsale \u00e8 lunga, bassa e seghettata. \u00c8 una specie abbastanza grande, che raggiunge i 74 cm per 2,7 kg di peso.\nBiologia.\nAlimentazione.\nSi nutre esclusivamente di pesci ossei pi\u00f9 piccoli.\nRiproduzione.\n\u00c8 oviparo, la fecondazione \u00e8 esterna. Depone le uova nella vegetazione acquatica, dove vengono sorvegliate anche dopo la schiusa da entrambi i genitori.\nAcquariofilia.\nQuesta specie \u00e8 difficile da allevare a causa delle sue grandi dimensioni, quindi \u00e8 diffuso soprattutto negli acquari pubblici."}
{"id": "4846341", "revid": "83531", "url": "https://it.wikipedia.org/wiki?curid=4846341", "title": "Bacocco e Serpilla", "text": "Bacocco e Serpilla \u00e8 un intermezzo in tre parti con musica di Giuseppe Maria Orlandini, su libretto di Antonio Salvi. La prima rappresentazione ebbe luogo a Verona nel maggio del 1715.\nUna versione rivista (col terzo atto notevolmente modificato). and\u00f2 in scena al Teatro Sant'Angelo di Venezia il 24 dicembre 1718, col titolo \"Il marito giocatore e la moglie bacchettona\"; gli interpreti erano Rosa Ungarelli e Antonio Ristorini.\nNegli anni successivi questo lavoro approd\u00f2 anche a Londra (1\u00ba gennaio 1737, col titolo \"The Gamester\", al King's Theatre) e Parigi (22 agosto 1752, col titolo \"Il giocatore\", all'Op\u00e9ra, con musiche aggiunte), e fu ripreso a Venezia nel 1741.\nL'opera venne apprezzata per la naturalezza e la semplicit\u00e0, che si riflettono nelle facili arie e nell'accompagnamento orchestrale.\nNel 1775 Luigi Cherubini music\u00f2 lo stesso libretto, con il titolo \"Il giocatore\".\nTrama.\nSerpilla non sopporta pi\u00f9 il marito Bacocco, dedito al gioco, e si rivolge a un giudice perch\u00e9 lo vuole lasciare. Il giudice \u00e8 lo stesso Bacocco travestito, che si mette a corteggiare Serpilla. Serpilla sembra cedere al corteggiamento e Bacocco, furioso, si rivela e la caccia. Serpilla si riduce in povert\u00e0 ed \u00e8 costretta a chiedere l'elemosina, ma dopo un fortuito incontro tra i due rinasce l'amore."}
{"id": "4846343", "revid": "110157", "url": "https://it.wikipedia.org/wiki?curid=4846343", "title": "Baia Nordvik", "text": "La baia Nordvik (, \"buchta Nordvik\") \u00e8 un'insenatura lungo la costa settentrionale russa, nella repubblica di Sacha-Jacuzia, amministrata dall'Anabarskij ulus; una piccola parte all'estremit\u00e0 occidentale si trova nel territorio di Krasnojarsk, amministrata dal Tajmyrskij rajon. \u00c8 situata nella parte sud-occidentale del mare di Laptev.\nGeografia.\nLa baia si apre verso nord; le penisole Chara-Tumus (\u043f\u043e\u043b\u0443\u043e\u0441\u0442\u0440\u043e\u0432 \u0425\u0430\u0440\u0430-\u0422\u0443\u043c\u0443\u0441) e Urjung-Tumus (\u043f\u043e\u043b\u0443\u043e\u0441\u0442\u0440\u043e\u0432 \u0423\u0440\u044e\u043d\u0433-\u0422\u0443\u043c\u0443\u0441) la separano a ovest dall'imboccatura del pi\u00f9 vasto golfo della Chatanga, dalla piccola baia Otmelaja (\u0431\u0443\u0445\u0442\u0430 \u041e\u0442\u043c\u0435\u043b\u0430\u044f) e dalla baia di Ko\u017eevnikov (\u0431\u0443\u0445\u0442\u0430 \u041a\u043e\u0436\u0435\u0432\u043d\u0438\u043a\u043e\u0432\u0430); la penisola Nordvik (\u043f\u043e\u043b\u0443\u043e\u0441\u0442\u0440\u043e\u0432 \u041d\u043e\u0440\u0434\u0432\u0438\u043a) la separa a est dal golfo dell'Anabar (\u0410\u043d\u0430\u0431\u0430\u0440\u0441\u043a\u0438\u0439 \u0437\u0430\u043b\u0438\u0432). L'imboccatura giace tra capo Neftjanoj (\u043c\u044b\u0441 \u041d\u0435\u0444\u0442\u044f\u043d\u043e\u0439) a ovest e capo Paksa (\u043c\u044b\u0441 \u041f\u0430\u043a\u0441\u0430) a est.A nord, oltre lo stretto Vosto\u010dnyj (\u0412\u043e\u0441\u0442\u043e\u0447\u043d\u044b\u0439 \u043f\u0440\u043e\u043b\u0438\u0432), si trova l'isola Bol'\u0161oj Begi\u010dev.\nHa una lunghezza di circa 37\u00a0km e una larghezza massima di 39\u00a0km all'imboccatura e di 59\u00a0km al centro. La profondit\u00e0 massima \u00e8 di 6\u00a0m.\nVi sfociano molti piccoli corsi d'acqua tra cui l'Arangastach-Jurjach (\u0440\u0435\u043a\u0430 \u0410\u0440\u0430\u043d\u0433\u0430\u0441\u0442\u0430\u0445-\u042e\u0440\u044f\u0445), la Billjach (\u0440\u0435\u043a\u0430 \u0411\u0438\u043b\u043b\u044f\u0445) e l'Inikjan (\u0440\u0435\u043a\u0430 \u0418\u043d\u0438\u043a\u044f\u043d).\nLa baia Nordvik \u00e8 ghiacciata per gran parte dell'anno.\nStoria.\nLa baia fu scoperta nell'agosto del 1739 durante l'esplorazione della zona della Lena e della Chatanga, parte della Seconda spedizione in Kam\u010datka (1733-1743). L'unit\u00e0 della nave \"Jakutsk\" giunse per prima nella baia e il comandante Chariton Prokof'evi\u010d Laptev le diede il nome Nordvik (ovvero \"baia Settentrionale\").\nNegli anni '30, la zona era una frequentata rotta per i rompighiaccio che percorrevano il passaggio a nord-est. In quegli anni le roccaforti del nord come Capo Schmidt e Tiksi divenivano aeroporti, mentre l'insediamento di Nordvik (nella parte nord-occidentale della baia) era considerato come un \"paese in crescita\"."}
{"id": "4846344", "revid": "767487", "url": "https://it.wikipedia.org/wiki?curid=4846344", "title": "Beth Hirsch", "text": " \u00c8 conosciuta per aver collaborato con gli AIR nell'album \"Moon Safari\". Il suo primo album solista, \"Early Days\", \u00e8 stato pubblicato nel 2000, seguito da \"Titles &amp; Idol\" nel 2001. Dopo una serie di collaborazioni con artisti tra cui Pale 3, Jakatta e D*Note, la Hirsch ha pubblicato il suo terzo album, \"Wholehearted\", nel 2007."}
{"id": "4846353", "revid": "287204", "url": "https://it.wikipedia.org/wiki?curid=4846353", "title": "Celia Rees", "text": "Biografia.\nCelia Rees \u00e8 nata a Solihull, West Midlands, e ha frequentato la Tudor Grange Grammar School per ragazze. Ha studiato storia e politica all'Universit\u00e0 di Warwick e ha un PGCE e una laurea magistrale in Educazione dell'Universit\u00e0 di Birmingham.\nDopo aver lasciato l'universit\u00e0 \u00e8 diventata insegnante d'inglese per sedici anni nelle scuole comprensive in Coventry e in questo periodo ha cominciato a scrivere. La sua intenzione era quella di 'scrivere per teenager libri che vorrebbero leggere, quasi maturi per stile e contenuto.' Ha smesso di insegnare nel 1989. Dopo aver lavorato part-time nell'educazione post-scolastica e come docente di \"Open Studies\" per l'Universit\u00e0 di Warwick, divent\u00f2 scrittrice a tempo pieno nel 1997.\nCelia \u00e8 una docente fissa della Fondazione Arvon, \u00e8 membro della \"Society of Authors\", ed \u00e8 stata presidentessa del gruppo \"Children's Writers and Illustrators\". \u00c8 membro della \"Scattered Authors Society\" e un seguace della \"English Association\".\nCelia vive con suo marito, Terence Rees, a Leamington Spa. Ha una figlia, Catrin, che \u00e8 avvocatessa a Londra.\nScrittura.\nCelia Rees scrive principalmente per giovani adulti e spazia tra diversi generi, dal thriller, inclusa la sua prima novella \"Every Step You Take\" (1993) fino al romanzo gotico \"This Is Not Forgiveness\" (2012), iniziando con una novella sui vampiri, \"Eredit\u00e0 di sangue\" (\"Blood Sinister\", 1996) e finendo (per il momento) con \"The Stone Testament\" (2007).\n\u00c8 forse meglio conosciuta per i suoi romanzi storici. \"Witch Child\" (2000) era nella rosa dei candidati per il premio \"Guardian Children's Fiction\" (2001) e vinse il \"Prix Sorci\u00e8res\" in Francia (2003). Il sequel, \"Sorceress\" (2002), fu candidato per il \"Whitbread (Costa) Children's Book Award\"; e \"Pirates!\" (2003) fu candidato per il \"W.H. Smith Children's Book Award\". Segu\u00ec \"Sovay\" nel 2008 e \"The Fool's Girl\" nel 2010.\nI romanzi di Celia Rees sono stati tradotti in 28 lingue. I suoi libri per giovani lettori includono \"The Bailey Game\" (1994) e la trilogia \"Trap in Time\" (2001/2)."}
{"id": "4846359", "revid": "287204", "url": "https://it.wikipedia.org/wiki?curid=4846359", "title": "FTR M3", "text": "La FTR M3 \u00e8 una motocicletta da competizione progettata dalla FTR Moto, viene schierata nella classe Moto3 del motomondiale. La moto viene denominata nel 2012 come M312 e nel 2013 come M313.\nDescrizione.\nIl telaio \u00e8 un bitrave e come per il forcellone \u00e8 realizzato in alluminio, il sistema di scarico \u00e8 stato sviluppato assieme alla Arrow e viene posto sotto al codino il quale presenta delle feritoie di raffreddamento, l'impianto frenante \u00e8 caratterizzato da un bidisco all'anteriore e monodisco posteriore, la carenatura \u00e8 filante, la presa d'aria \u00e8 posta su cupolino, inizialmente era quasi circolare, poi con la M313 diventa ellittica."}
{"id": "4846360", "revid": "339392", "url": "https://it.wikipedia.org/wiki?curid=4846360", "title": "FTR Moto M312", "text": ""}
{"id": "4846361", "revid": "339392", "url": "https://it.wikipedia.org/wiki?curid=4846361", "title": "FTR Moto M313", "text": ""}
{"id": "4846362", "revid": "253269", "url": "https://it.wikipedia.org/wiki?curid=4846362", "title": "Carmen Boni", "text": "Biografia.\nNata come Maria Carmela Bonicatti, era figlia di un colonnello dell'esercito e di Teresa Rovere di Bergeggi. Debutt\u00f2 nel 1919 sul grande schermo, con il suo vero nome, in una pellicola prodotta dalla Nova Film. Dopo un incontro con Diana Karenne decise di passare al nome d'arte con la quale sar\u00e0 pi\u00f9 conosciuta, con titoli che ottennero grandi successi popolari diretti perlopi\u00f9 da Guglielmo Zorzi e da Augusto Genina, con il quale ebbe una relazione che sfoci\u00f2 nel matrimonio.\nCon il film \"L'ultimo Lord\" (1926) si fece notare anche a livello internazionale, soprattutto in Germania, dove lavor\u00f2 fino all'avvento del sonoro, dopodich\u00e9 lasci\u00f2 la Germania per andare a Parigi, negli studi di propriet\u00e0 della Paramount Pictures, per recitare in alcuni film realizzati in molteplici versioni; con l'avvento del doppiaggio, per\u00f2, interruppe praticamente l'attivit\u00e0 cinematografica, fatti salvi tre film nel periodo dell'anteguerra tra il 1934 e il 1943. Nel dopoguerra fece un'ultima apparizione nel 1948 per poi ritirarsi definitivamente.\nSposata dal 1936 con Jean Rigaux, mor\u00ec nella capitale francese nel 1963, all'et\u00e0 di 62 anni, travolta da un'automobile."}
{"id": "4846366", "revid": "767487", "url": "https://it.wikipedia.org/wiki?curid=4846366", "title": "In Old Mexico (film 1938)", "text": "In Old Mexico \u00e8 un film del 1938 diretto da Edward D. Venturini.\n\u00c8 un western statunitense con William Boyd, George 'Gabby' Hayes e Russell Hayden. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1927 \"Corson of the JC\" di Mulford.\nProduzione.\nIl film, diretto da Edward D. Venturini su una sceneggiatura di Harrison Jacobs e un soggetto di Clarence E. Mulford, fu prodotto da Harry Sherman tramite la Harry Sherman Productions e girato nei General Service Studios e nel ranch di Boca del Toro a Baja, in California, da met\u00e0 maggio all'inizio di giugno 1938. I titoli di lavorazione furono \" Corson of the JC\" e \"The Return of the Fox\".\nDistribuzione.\nIl film fu distribuito negli Stati Uniti dal 9 settembre 1938 (premi\u00e8re a El Paso) al cinema dalla Paramount Pictures.\nAltre distribuzioni:"}
{"id": "4846367", "revid": "599013", "url": "https://it.wikipedia.org/wiki?curid=4846367", "title": "In Old Mexico", "text": ""}
{"id": "4846378", "revid": "287204", "url": "https://it.wikipedia.org/wiki?curid=4846378", "title": "Suter MMX3", "text": "La Suter MMX3 \u00e8 una motocicletta da competizione della classe Moto3 progettata dalla Suter Racing Technology.\nDescrizione.\nIl telaio \u00e8 un bitrave e come per il forcellone \u00e8 realizzato in alluminio, il sistema di scarico \u00e8 stato sviluppato assieme alla Akrapovi\u010d e viene posto sotto al codino il quale presenta delle feritoie di raffreddamento, l'impianto frenante \u00e8 caratterizzato da un bidisco all'anteriore e monodisco posteriore, la carenatura \u00e8 filante, la presa d'aria \u00e8 posta su cupolino con una forma trapezoidale e il condotto d'aria percorre il cannotto di sterzo."}
{"id": "4846383", "revid": "767487", "url": "https://it.wikipedia.org/wiki?curid=4846383", "title": "Open Sud de France 2014", "text": "L'Open Sud de France 2014 \u00e8 stato un torneo di tennis giocato su campi in cemento al coperto. \u00c8 stata la 27\u00aa edizione dell'evento conosciuto prima come \"Grand Prix de Tennis de Lyon\" e successivamente come \"Open Sud de France\", ed appartiene alla serie ATP World Tour 250 series nell'ambito dell'ATP World Tour 2014. Gli incontri si sono giocati nella Park&amp;Suites Arena, a Montpellier, in Francia, dal 3 al 9 febbraio 2014.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nLucky Loser:\nCampioni.\nSingolare.\n Ga\u00ebl Monfils ha sconfitto in finale Richard Gasquet per 6-4, 6-4.\nDoppio.\n Nikolaj Davydenko / Denis Istomin hanno sconfitto in finale Marc Gicquel / Nicolas Mahut per 6-4, 1-6, [10-7]."}
{"id": "4846385", "revid": "287204", "url": "https://it.wikipedia.org/wiki?curid=4846385", "title": "Gibberichthyidae", "text": "I Gibberichthyidae sono una famiglia di pesci ossei abissali dell'ordine Stephanoberyciformes. Comprende il solo genere \"Gibberichthys\" con due specie.\nDistribuzione e habitat.\n\"Gibberichthys pumilus\" \u00e8 diffuso nelle regioni tropicali dell'Oceano Atlantico occidentale e \"G. latifrons\" si incontra nell'Oceano Indiano e nel Pacifico occidentale. Vivono a profondit\u00e0 abissali tra 400 e 1000 metri. I giovanili si trovano in acque basse, anche a solo 50 metri.\nDescrizione.\nQuesti pesci condividono con la maggioranza degli altri Stephanoberyciformes un aspetto singolare con testa molto grande percorsa da creste ossee. Anche gli occhi e la bocca sono molto grandi. Le pinne ventrali sono poste in posizione subaddominale e sono dotate di un raggio spinoso. Alcuni raggi spinosi semiliberi sono posti davanti alle pinne dorsale, anale e caudale. La vescica natatoria \u00e8 in parte occupata da un deposito adiposo. Le scaglie sono cicoidi. Sono presenti delle linee verticali di papille sensoriali sui fianchi lungo la linea laterale.\nSono pesci di piccola taglia, la misura massima di 13\u00a0cm \u00e8 raggiunto da \"Gibberichthys latifrons\"."}
{"id": "4846386", "revid": "1354930", "url": "https://it.wikipedia.org/wiki?curid=4846386", "title": "Coppa di Francia 2014 (ciclismo)", "text": "La Coppa di Francia di ciclismo 2014, ventitreesima edizione della competizione, si svolse dal 2 febbraio al 5 ottobre 2014, in 16 eventi tutti facenti parte del circuito UCI Europe Tour 2014. Fu vinta dal francese Julien Simon della Cofidis, mentre il miglior team fu Bretagne-S\u00e9ch\u00e9 Environnement."}
{"id": "4846392", "revid": "1573940", "url": "https://it.wikipedia.org/wiki?curid=4846392", "title": "PBZ Zagreb Indoors 2014", "text": "Il PBZ Zagreb Indoors 2014 \u00e8 stato un torneo di tennis che si \u00e8 giocato sul cemento indoor nella categoria ATP World Tour 250 series nell'ambito dell'ATP World Tour 2014. \u00c8 stata la 9\u00aa edizione del PBZ Zagreb Indoors. Si \u00e8 giocato a Zagabria in Croazia dal 3 al 9 febbraio 2014.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nLucky Loser:\nCampioni.\nSingolare.\n Marin \u010cili\u0107 ha sconfitto in finale Tommy Haas per 6-3, 6-4.\nDoppio.\n Jean-Julien Rojer / Horia Tec\u0103u hanno battuto in finale Philipp Marx / Michal Merti\u0148\u00e1k per 3-6, 6-4, [10-2]."}
{"id": "4846399", "revid": "120082680", "url": "https://it.wikipedia.org/wiki?curid=4846399", "title": "Lawrence Berkeley National Laboratory", "text": "Il Lawrence Berkeley National Laboratory (indicato anche come LBNL, LBL, Berkeley Lab, oppure Radiaton Laboratory), \u00e8 un laboratorio del Dipartimento dell'Energia degli Stati Uniti d'America gestito dall'Universit\u00e0 della California, situato a Berkeley, cittadina che affaccia sulla baia di San Francisco. \nLBNL \u00e8 composto da 76 edifici dislocati su una superficie di circa 1\u00a0km\u00b2 di propriet\u00e0 dell'Universit\u00e0 della California sulle colline di Berkeley. Ci lavorano circa 4000 impiegati dell'Universit\u00e0, di cui circa 800 studenti, inoltre ogni anno la struttura ospita pi\u00f9 di 3000 ricercatori. Un secondo campus verr\u00e0 costruito nelle vicinanze di Richmond.\nStoria.\nIl laboratorio fu fondato col nome di \"Radiation Laboratory\" dell'Universit\u00e0 della California, con la partecipazione del \"Physics Department\", nell'agosto del 1931. Il laboratorio \u00e8 ora intitolato a Ernest Orlando Lawrence, che ne fu il direttore dalla fondazione fino al 1958. Inizialmente Lawrence progett\u00f2 di usare il centro per effettuare ricerche nel campo della fisica delle particelle utilizzando il ciclotrone, un nuovo tipo di acceleratore di particelle per la cui invenzione ricevette il premio Nobel per la fisica nel 1939. \nNegli anni '30, Lawrence propose pi\u00f9 volte di costruire acceleratori sempre pi\u00f9 grandi per la ricerca, collabor\u00f2 inoltre con i fisici teorici del Dipartimento di Fisica di Berkeley, guidati da Robert Oppenheimer. Negli anni '40 il \"Radiation Lab\" si trasfer\u00ec sulle colline sovrastanti poich\u00e9 gli acceleratori costruiti (in particolare il ciclotrone da 4.7 m) stavano diventando troppo grandi per il terreno a disposizione.\nLawrence chiese fondi governativi nei primi anni del Progetto Manhattan, il programma che sponsorizzava i primi studi per la produzione della bomba atomica durante la Seconda Guerra Mondiale. Utilizzando il ciclotrone come spettrometro di massa, Lawrence e i colleghi svilupparono il principio alla base della separazione isotopica che ha permesso di ottenere l'uranio arricchito. Il \"Calutron\" utilizzato al \"Y-12 National Security Complex\" di Oak Ridge prende il nome dall'Universit\u00e0 della California.\nDopo la guerra, il Laboratorio entr\u00f2 a far parte del nuovo sistema di Laboratori Nazionali del \"Department of Energy\" (DOE) occupandosi di ricerca scientifica generica, anche se fino agli anni '70 vennero effettuati studi connessi alle armi nucleari. Le ricerche sulle armi nucleari sarebbero state svolte invece al Los Alamos National Laboratory (LANL) gi\u00e0 attivo durante la guerra, e al nuovo Lawrence Livermore National Laboratory (LLNL), fondato da Lawrence and Edward Teller da quella che era una succursale dell'originale \"Radiation Laboratory\".\nAlla morte di Lawrence, nel 1959, il \"Radiation Laboratory\" fu rinominato in suo onore \"Ernest O. Lawrence Berkeley Laboratory\", tuttavia continu\u00f2 ad essere chiamato \"Rad. Lab\". Nel 1995 venne aggiunta l'accezione \"National\" ai nomi di tutti i laboratori del DOE. \"Ernest Orlando\" venne successivamente troncato, oggi il laboratorio \u00e8 comunemente chiamato \"Berkeley Lab\".\nObiettivi scientifici.\nDagli anni '50 il \"Berkeley Lab\" \u00e8 il pi\u00f9 grande centro di ricerca internazionale nel campo della fisica. Negli anni \u00e8 stato suddiviso in 14 settori per sondare tutti i campi della ricerca scientifica: tra cui Fisica, Informatica, Scienze generali, Energia e Scienze ambientali, Scienze della vita, Fotonica, Bioscienze, Scienze dell Terra, Genomica, Chimica, Medicina nucleare, Ingegneria, Fisica nucleare, Scienza dei materiali, Acceleratori e fusione nucleare.\nInoltre il Laboratorio collabora con i sei maggiori centri di ricerca statunitensi: Advanced Light Source, National Center for Electron Microscopy, National Energy Research Scientific Computing Center, Energy Sciences Network, Molecular Foundry e Joint Genome Institute.\nScoperte scientifiche e invenzioni.\nA partire dalla Seconda guerra mondiale ai LBNL sono avvenute importanti conquiste scientifiche tra cui la prima osservazione dell'antiprotone, la scoperta di molti elementi chimici transuranici, e la scoperta dell'accelerazione dell'espansione dell'universo. Dalla fondazione, 13 ricercatori associati al \"Berkeley Lab\" hanno ricevuto il premio Nobel: Ernest Lawrence, Owen Chamberlain, Emilio Segr\u00e8, Donald A. Glaser, Luis W. Alvarez, Steven Chu, George F. Smoot, Saul Perlmutter per la fisica e Glenn T. Seaborg, Edwin M. McMillan, Melvin Calvin, Yuan T. Lee, Jennifer Doudna per la chimica.\nNel 1954 a Berkeley venne costruito un nuovo grande sincrotrone in grado di raggiungere energie dell'ordine dei GeV (fu denominato Bevatron, da Billions of eV Synchrotron). Grazie agli esperimenti di collisione protone-nucleone effettuati al \"Bevatron\" nel 1955, con protoni accelerati a circa 6.5 GeV, \u00e8 stata possibile la scoperta dell'antiprotone che ha portato al premio Nobel per la fisica assegnato a Emilio Segr\u00e8 e Owen Chamberlain nel 1959. L'anno successivo il team del Bevatron guidato dall'italiano Oreste Piccioni scopr\u00ec l'antineutrone, l'antiparticella del neutrone.\nGli elementi chimici scoperti dai fisici del \"Berkeley Lab\" includono Astato, Nettunio, Plutonio, Curio, Americio, Berkelio, Californio, Einsteinio, Fermio, Mendelevio, Nobelio, Laurenzio, Dubnio e Seaborgio. I nomi \"Berkelio\" e \"Californio\" derivano da \"Berkeley Lab\" e dall'Universit\u00e0 della California, \"Laurenzio\" e \"Seaborgio\" sono stati chiamati cos\u00ec in onore dei ricercatori Ernest Lawrence e Glenn T. Seaborg.\nInoltre il Tecnezio fu scoperto da Carlo Perrier ed Emilio Segr\u00e8 nei laboratori dell'Istituto di Fisica dell'Universit\u00e0 di Palermo nel 1937, con un campione di molibdeno inviato loro da Ernest Lawrence.\nIl campione era costituito da un pezzo di deflettore elettrostatico in molibdeno che era stato bombardato con nuclei di deuterio nel ciclotrone dell'Universit\u00e0 della California.\nNel 1999 venne annunciata da parte del LBNL la scoperta del Livermorio e dell'Ununoctio, gli elementi chimici con numero atomico 116 e 118 rispettivamente. Successivamente si not\u00f2 che le prove utilizzate per rivendicare la scoperta furono falsificate da parte di Victor Ninov, un ricercatore di Berkeley; ci\u00f2 gener\u00f2 un grande scandalo nella comunit\u00e0 scientifica internazionale che port\u00f2 alla ritrattazione della scoperta nel 2002.\nAlcune scoperte e invenzioni che sono dovute al \"Berkeley Lab\" includono: le \"smart windows\" con elettrodi integrati che permettono ai vetri della finestra di cambiare in base alla luce del sole, i \"geni sintetici\" per l'antimalaria e l'anti-AIDS basati sulle scoperte nella biologia sintetica. Un altro dei grandi passi in avanti della scienza ottenuti al \"Berkeley Lab\" \u00e8 la scoperta dell'energia oscura. I fisici e gli astronomi di Berkeley formarono il \"Supernova Cosmology Project\" (SCP), usando supernove dei Tipo Ia come \u201ccandele standard\u201d per misurare la velocit\u00e0 di espansione dell'universo: successivamente nel 1998 fu annunciato che l'espansione dell'universo sta accelerando, la causa di questo fenomeno \u00e8 stata denominata \"dark energy\".\nLBNL detiene inoltre nel 2012 il record del laser pi\u00f9 potente del mondo: BELLA (Berkeley Lab Laser Accelerator)."}
{"id": "4846405", "revid": "767487", "url": "https://it.wikipedia.org/wiki?curid=4846405", "title": "I fuorilegge della frontiera", "text": "I fuorilegge della frontiera (\"The Frontiersmen\") \u00e8 un film del 1938 diretto da Lesley Selander.\n\u00c8 un western statunitense con William Boyd, George 'Gabby' Hayes e Russell Hayden. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Norman Houston e Harrison Jacobs e un soggetto di Clarence E. Mulford, fu prodotto da Harry Sherman tramite la Harry Sherman Productions e girato a Kernville, in California, dal 20 agosto 1938.\nDistribuzione.\nIl film fu distribuito con il titolo \"The Frontiersmen\" negli Stati Uniti dal 16 dicembre 1938 al cinema dalla Paramount Pictures.\nAltre distribuzioni:\nPromozione.\nLa tagline \u00e8: \"Hard-Riding Heroes of the West!\"."}
{"id": "4846408", "revid": "46931", "url": "https://it.wikipedia.org/wiki?curid=4846408", "title": "The Frontiersmen", "text": ""}
{"id": "4846410", "revid": "2224353", "url": "https://it.wikipedia.org/wiki?curid=4846410", "title": "Claudio Gigante", "text": "Biografia.\nDopo la laurea nell'Universit\u00e0 Federico II (1995), ha conseguito il dottorato (1996-1999) e ha svolto attivit\u00e0 di ricerca sino al 2003, anno in cui \u00e8 passato all'Universit\u00e0 francofona di Bruxelles (ULB), dove \u00e8 attualmente ordinario di Letteratura italiana. Ha insegnato anche per vari anni in Francia, all'Universit\u00e9 de Lorraine.\nStudioso del Rinascimento italiano, ha curato, tra l'altro il trattatello savonaroliano \"Contro gli astrologi\", (Roma, Salerno 2000) e, di Torquato Tasso, l'edizione del \"Giudicio sovra la Gerusalemme riformata\" (Roma, Salerno, 2000) e la \"Gerusalemme conquistata\" secondo il manoscritto Vind. Lat. 72 della Biblioteca nazionale di Napoli per l'Edizione nazionale delle opere di Torquato Tasso (Alessandria, Edizioni dell'Orso, 2010). Negli ultimi anni ha dedicato saggi e contributi a Foscolo, alla letteratura del Risorgimento (su d'Azeglio, Tarchetti, sui legami con la letteratura della Grande Guerra), a Svevo, di cui ha curato l'introduzione per una nuova ristampa negli Oscar (Milano, Mondadori, 2021)."}
{"id": "4846421", "revid": "767487", "url": "https://it.wikipedia.org/wiki?curid=4846421", "title": "Mr. George Mozart the Famous Comedian", "text": "Mr. George Mozart the Famous Comedian \u00e8 un cortometraggio muto del 1928 scritto e interpretato da George Mozart. Il nome del regista non appare nei credit del film.\nProduzione.\nIl film fu prodotto dalla De Forest Phonofilm, una compagnia di produzione che prendeva il nome dal sistema di sonorizzazione inventato da Lee De Forest (1873-1961), scienziato, inventore e uomo di cinema statunitense.\nDistribuzione.\nDistribuito dalla De Forest Phonofilm, il film - un cortometraggio - usc\u00ec nelle sale cinematografiche britanniche nell'aprile 1928. Non si conoscono pellicole ancora esistenti del film."}
{"id": "4846422", "revid": "240277", "url": "https://it.wikipedia.org/wiki?curid=4846422", "title": "Jakov Borisovi\u010d Knja\u017enin", "text": "\u00c8 considerato uno dei pi\u00f9 grandi drammaturghi del classicismo russo. Sul finire del XVIII secolo le sue opere costituivano la base del repertorio dei teatri russi. Le sue pi\u00e8ces, di chiara ispirazione francese, si caratterizzano per un accentuato pathos patriottico e per le tematiche civili inerenti alla storia russa.\nBiografia.\nInfanzia e giovinezza.\nKnja\u017enin nasce a Pskov nel 1740 dal vice-governatore della citt\u00e0 B.I. Knja\u017enin. Viene educato in casa sino all'et\u00e0 di 16 anni, dopodich\u00e9 continua gli studi a San Pietroburgo nel Ginnasio e successivamente all'Accademia russa delle scienze. In questi anni impara il francese, il tedesco e l'italiano. Ancora scolaro, Knja\u017enin comincia la sua attivit\u00e0 letteraria con la composizione di odi e brevi poesie. Finiti gli studi, entra come Junker nel Collegio degli Stranieri presso il quale lavora come traduttore. Ben presto intraprende la carriera militare come aiutante di campo del generale in carica.\nPrimi lavori.\nNel 1769 pubblica la sua prima tragedia \"Didone\" rappresentata prima al teatro Mosca e poi al teatro di corte (che risiedeva allora a San Pietroburgo) al cospetto di Caterina II. Grazie al successo ottenuto da questo suo lavoro, Knja\u017enin si avvicina al suo futuro suocero Sumarokov anch'egli celebre drammaturgo e direttore del teatro russo.\nNel giro di tre anni scrive la tragedia \"Vladimir e Jaropolk\" () e operette comiche quali \"Guai a causa di una carrozza\" () e \"L'avaro\" () musicato da Vasilij Pa\u0161kevi\u010d.\nNello stesso periodo si occupa della traduzione di romanzi francesi.\nCondanna e Fama.\nNel 1773 a causa di un debito di 6000 rubli persi al gioco viene sottoposto al giudizio della corte marziale che decreta la condanna capitale per il giovane drammaturgo. La pena sar\u00e0 poi commutata in degradazione da capitano a soldato semplice. Tuttavia l'imperatrice Caterina lo perdona e nel 1777 si vede restituito il grado di capitano dell'esercito. In questi anni egli traduce dal francese l'\"Enriade\" di Voltaire e tragedie di Corneille e Crebillon.\nNel 1781 Ivan Ivanovi\u010d Beckoj, consigliere di Caterina II offre a Knja\u017enin un lavoro come suo segretario personale.\nNel 1784 quando a San Pietroburgo va in scena la sua tragedia \"Rosslav\" il pubblico, entusiasta, chiede di vedere personalmente l'autore. Tuttavia il timido, Knja\u017enin non si decide a presentarsi sul palco e al suo posto, il ringraziamento al pubblico \u00e8 pronunciato dal pi\u00f9 famoso attore dell'epoca: Ivan Dmitrevskij che impersonava il protagonista del \"Rosslav\", e successivamente interprete anche del celebre personaggio Starodum di Denis Ivanovi\u010d Fonvizin.\nDopo la rappresentazione del Rosslav, la casa di Knja\u017enin diventa uno dei centri della vita culturale russa e Knja\u017enin stesso diventa membro dell'Accademia Imperiale Russa (1783) guadagnandosi la benevolenza della Da\u0161kova importante intellettuale e scrittrice oltre che fondatrice della suddetta Accademia. \nQuando l'imperatrice Caterina gli commissiona una tragedia, questi in appena tre settimane scrive la \"Clemenza di Tito\", un'allusione alla grazia ricevuta dopo la condanna del 1773. \nNel 1786 vedono la luce le tragedie \"Sofonisba\" e \"Vladisan\" e la commedia \"Il fanfarone\". Contemporaneamente Knja\u017enin impartisce lezioni di lingua russa al corpo di fanteria dell'esercito, composto nel XVIII secolo in massima parte da stranieri.\nNei lavori successivi, Knja\u017enin si concentra su commedie e operette comiche.\nVadim di Novgorod.\nDopo la parentesi costituita da commedie e altri generi leggeri, nel 1789 Knja\u017enin scrive un'altra tragedia: il \"Vadim di Novgorod\" () di cui blocca la rappresentazione dell'opera appena in tempo, rendendosi conto della sicura reazione di Caterina II. \nLa Rivoluzione francese e la reazione che suscit\u00f2 a corte suggeriscono a Knja\u017enin il pericolo nel quale sarebbe incorso rappresentando un'opera in cui il fondatore dello stato russo era descritto come un usurpatore e si declamano le odi di un campione della democrazia come Vadim di Novgorod. Vadim, infatti, \u00e8 rimasto nella storia per aver difeso tenacemente le istituzioni democratiche di Velikij Novgorod dalle pretese dell'autocrate Ivan III. \nUn ulteriore motivo per Knja\u017enin di temere una reazione di Caterina II era il fatto che la stessa imperatrice aveva composto una tragedia sulla dinastia Rjurik dipingendo lo stesso personaggio di Vadim come un brutale sovvertitore dell'ordine monarchico.\nDi quest'opera di Knja\u017enin erano a conoscenza solo i pochi intimi del drammaturgo e per questo egli non perse la benevolenza dell'imperatrice tanto che lei ordin\u00f2 la stampa di una raccolta delle opere di Knja\u017enin alla Da\u0161kova pagata con i fondi imperiali. Per un caso la Da\u0161kova entr\u00f2 in possesso del \"Vadim\" e lo incluse nella raccolta anche per personali motivi di dissenso nei confronti dell'imperatrice.\nIl 14 gennaio del 1791 la morte sottrae l'autore all'ira di Caterina che a quel punto (1793) aveva letto l'ultima opera non rappresentata di Knja\u017enin. Le sue vennero bruciate in un pubblico rogo per volere della sovrana e le copie gi\u00e0 vendute sequestrate dalla censura.\nGiudizi critici.\nSi parla spesso di Knja\u017enin facendo ricorso all'aggettivo \"ricettivo\" o \"furbo\" () attribuitogli da Pu\u0161kin. \nNon limitandosi alla mera \"imitatio\" dei modelli europei, Knja\u017enin spesso plagiava parti di altre opere (soprattutto francesi) o pi\u00f9 spesso traduceva le opere europee senza citarne la fonte. Per questo motivo si attir\u00f2 le pi\u00f9 feroci critiche di Krylov nella prima satira di quest'ultimo, i \"Bricconi\" (). \nTuttavia, va ricordato che nella letteratura russa del XVIII secolo il prestito, a volte vero plagio, da altre opere era considerato normalit\u00e0 se non un merito per uno scrittore (sul modello della Contaminatio latina). Si confronti a tal proposito il concetto di \"sklonenie na russkie nravy\" (declinazione secondo i costumi russi) elaborato in quegli anni da Vladimir Ignat'evi\u010d Lukin e Nikita Ivanovi\u010d Panin e seguito tra gli altri dall'altro eminente autore di teatro: Fonvizin.\nLe pi\u00e8ces pi\u00f9 originali di Knja\u017enin sono il \"Vadim di Novgorod\" e il \"Rosslav\" sebbene quest'ultima tragedia presenti prestiti da Corneille, Racine e Voltaire, tutti autori tradotti da Knja\u017enin negli anni della giovinezza.\nQuello di Knja\u017enin \u00e8 un linguaggio semplice seppure egli scriva in versi in piena linea con le teorie stilistiche di molti importanti intellettuali del suo tempo come Karamzin o del periodo immediatamente successivo come per esempio Pu\u0161kin."}
{"id": "4846431", "revid": "124893217", "url": "https://it.wikipedia.org/wiki?curid=4846431", "title": "Nucleo Investigativo", "text": "Il Nucleo Investigativo \u00e8 l'apparato militare investigativo dell'Arma dei Carabinieri pi\u00f9 rilevante a livello nazionale in Italia.\nDescrizione.\nIl numero di militari che vi lavorano non \u00e8 conosciuto, possono variare in base alla grandezza del Comando Provinciale in cui operano. Questi Carabinieri lavorano esclusivamente in abiti civili, ufficiali compresi. Il grado del comandante pu\u00f2 variare da capitano a colonnello (nelle province pi\u00f9 grandi).\nGli uomini del Nucleo Investigativo svolgono attivit\u00e0 di polizia giudiziaria e si occupano delle indagini relative ai crimini e a fatti maggiormente rilevanti, quelli che destano particolare allarme sociale nel territorio della provincia o che comunque interessino quest'ultima (per queste ragioni le attivit\u00e0 si spingono molto spesso fuori dalla provincia stessa).\nOrganizzazione.\n\u00c8 presente in ogni Reparto Operativo di Comando Provinciale o Comando di Gruppo. In tutta Italia si contano 118 uffici (105 provinciali pi\u00f9 altri 13 aggiuntivi), uno ogni mezzo milione di abitanti.\nNon c'\u00e8 un modello organizzativo unico per tutti i Nuclei, ma quelli dislocati nelle citt\u00e0 pi\u00f9 grandi si suddividono distintamente per specialit\u00e0, chiamate \"Sezioni\" comandate da un ufficiale o un sottufficiale anziano, data la vastit\u00e0 e la frequenza dei pi\u00f9 disparati fenomeni criminali, solitamente \u00e8 diviso in diverse sezioni:\nDiversamente, il Terrorismo \u00e8 di competenza primaria del ROS.\nTra Nucleo Investigativo e Nucleo Operativo vi sono delle differenze:\nIn definitiva, entrambi gli uffici investigativi si possono considerare reparti volti alle investigazioni, ma il primo risponde al Comando Compagnia (parte della provincia, reati meno gravi), mentre il secondo al Comando Provinciale (tutta la provincia e oltre, reati pi\u00f9 gravi)\nViene anche chiamato per sineddoche \"\"Reparto Operativo\" o pi\u00f9 semplicemente \"Reparto\"\", ma in realt\u00e0 \u00e8 solo una delle tre articolazioni del Reparto Operativo, assieme al Nucleo Informativo (che gestisce la raccolta di informazioni utili alle indagini) ed alla Centrale Operativa (che si occupa dei centralini e delle comunicazioni in generale)."}
{"id": "4846436", "revid": "400694", "url": "https://it.wikipedia.org/wiki?curid=4846436", "title": "Jone Nikula", "text": "Biografia.\n\u00c8 diventato popolare come giudice nel programma televisivo \"Idols\". \u00c8 l'unico giudice che appare in tutte le stagioni di \"Idols\". Prima della popolarit\u00e0 televisiva, Nikula era stato - tra le altre cose - conduttore di \"Radio City\" (una stazione radio finlandese), e \"marketing manager\" di EMI Music Finland. Dal 2007, Nikula e il frontman dei Kotiteollisuus Jouni Hynynen hanno condotto \u00c4ij\u00e4t, un programma televisivo sulle professioni e (nella seconda stagione del 2008) sugli hobby degli \"uomini veri\".\nNikula ha scritto un libro sulla storia della musica metal finlandese, intitolato \"Rauta-aika\" (\"Iron Age\"), e ha lavorato come \"tour manager\" della band glam rock finlandese Hanoi Rocks. Avendo cominciato presto (2007), \u00e8 stato uno dei pi\u00f9 giovani conduttori pomeridiani nella stazione radio di musica metal della Nelonen Media, \"Radio Rock\". \u00c8 anche caporedattore del giornale Ovi.\nNikula \u00e8 un Tenente Anziano (grado militare finlandese tra Tenente e Capitano) in riserva nelle Forze Armate Finlandesi. Suo padre \u00e8 un ex-cancelliere della Giustizia finlandese, Paavo Nikula, e sua madre \u00e8 la storica d'arte Riitta Nikula.\nHa partecipato come concorrente nella prima stagione della versione finlandese di \"Ballando con le stelle\", chiamata \"Tanssii t\u00e4htien kanssa\" nel 2006, classificandosi terzo. Nell'Aprile 2010, \u00e8 stato annunciato che Nikula sar\u00e0 uno dei giudici della quinta stagione di \"Tanssii t\u00e4htien kanssa\"."}
{"id": "4846441", "revid": "287204", "url": "https://it.wikipedia.org/wiki?curid=4846441", "title": "Campionato mondiale di motocross 2014", "text": "Il campionato mondiale di motocross 2014 \u00e8 la cinquantottesima edizione del campionato mondiale di motocross.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 || width=4%|17 || width=4%|18 || width=4%|19 || width=4%|20 || width=4%|21 &gt;\n!width=5%|Punti\nMXGP.\nIscritti.\nfonte: sito ufficiale FIM\nCalendario.\nfonte: sito ufficiale FIM\nMX2.\nIscritti.\nfonte: sito ufficiale FIM"}
{"id": "4846458", "revid": "110157", "url": "https://it.wikipedia.org/wiki?curid=4846458", "title": "Hullu ukko ja kotiteollisuus", "text": "Hullu ukko ja kotiteollisuus \u00e8 il primo album della band heavy metal finlandese Kotiteollisuus, pubblicato sotto il precedente nome della band, Hullu ukko ja kotiteollisuus, da cui l'album prende nome."}
{"id": "4846459", "revid": "767487", "url": "https://it.wikipedia.org/wiki?curid=4846459", "title": "Sunset Trail (film 1939)", "text": "Sunset Trail \u00e8 un film del 1939 diretto da Lesley Selander.\n\u00c8 un western statunitense con William Boyd, George 'Gabby' Hayes e Russell Hayden. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Norman Houston, fu prodotto da Harry Sherman tramite la Harry Sherman Productions e girato a Kernville, in California, da met\u00e0 luglio 1938. Il titolo di lavorazione fu \"Silver Trail Patrol\". Il brano della colonna sonora \"A Cowgirl Dreams On\" fu composto da Stanley Cowan e Bobby Worth.\nDistribuzione.\nIl film fu distribuito negli Stati Uniti dal 24 febbraio 1939 al cinema dalla Paramount Pictures.\nAltre distribuzioni:"}
{"id": "4846460", "revid": "599013", "url": "https://it.wikipedia.org/wiki?curid=4846460", "title": "Sunset Trail", "text": ""}
{"id": "4846461", "revid": "1543377", "url": "https://it.wikipedia.org/wiki?curid=4846461", "title": "Andrew James Henderson", "text": "Henderson \u00e8 autore delle descrizioni tassonomiche di 314 specie, sottospecie e variet\u00e0 di piante, in particolare della famiglia Arecaceae (famiglia delle palme).\nHa organizzato spedizioni botaniche in Venezuela nell'ambito del Progetto Biosfera 2 realizzato a Oracle, in Arizona.\nIstruzione.\nHenderson studi\u00f2 presso il Wycliffe College nel Gloucestershire e presso il Birkbeck College dell'Universit\u00e0 di Londra.\nConsegu\u00ec il Ph.D. presso la City University of New York nel 1987.\nNello stesso anno inizi\u00f2 a lavorare presso il Giardino botanico di New York.\nOpere.\nHenderson \u00e8 autore di parecchi libri, tra i quali si ricordano \"The Palms of the Amazon\" e \"Field guide to the Palms of the Americas\"."}
{"id": "4846464", "revid": "729019", "url": "https://it.wikipedia.org/wiki?curid=4846464", "title": "Luigi Cigersa", "text": "Biografia.\nArruolato nel Regio esercito, combatt\u00e9 nella Prima guerra mondiale, in servizio nel 45\u00ba Reggimento artiglieria da campagna con il grado di maggiore. Fu decorato con una medaglia d'argento al valor militare. Nel giugno del 1916, prese parte ai combattimenti nella Battaglia degli Altipiani: al comando di tre batterie, mantenne a lungo le posizioni sul monte Mosciagh, perdendo la vita colpito da una granata austriaca. Per il suo valoroso comportamento in battaglia, fu insignito della medaglia d'oro al valor militare alla memoria. Le sue spoglie sono conservate presso il Sacrario militare di Asiago."}
{"id": "4846465", "revid": "92723", "url": "https://it.wikipedia.org/wiki?curid=4846465", "title": "Apostoli (Cairano Santa Maria dei Miracoli)", "text": "Gli Apostoli sono un ciclo di sculture in marmo (altezza circa 100 cm) di Gasparo Cairano, databili al 1488-1489 e conservati nella chiesa di Santa Maria dei Miracoli a Brescia, nel tamburo della prima cupola est della chiesa, di contrappunto al ciclo di \"Angeli\" del Tamagnino, eseguiti contemporaneamente. Estranee al ciclo originale degli \"Apostoli\" e tuttavia ad esso unite sono due sculture raffiguranti un Ges\u00f9 benedicente e un Santo, sempre riconducibili a Gasparo Cairano ma databili a periodi successivi e tra loro differenti.\nStoria.\nIl ciclo di dodici statue viene pagato a Gasparo Cairano il 24 dicembre 1489 e, pertanto, la commissione deve essere datata ad almeno un anno prima. Le sculture vengono eseguite approssimativamente nello stesso periodo in cui il Tamagnino realizza i suoi dodici \"Angeli\" di contrappunto, da disporsi nel registro inferiore, saldato nel maggio del 1490.\nIl ciclo di ventiquattro statue viene variamente manomesso, scomposto e ricollocato nel corso dei secoli successivi, tanto da portare alla perdita di due \"Angeli\", rimpiazzati in epoca imprecisata con altre due statue riconducibili a Gasparo Cairano ma di dubbia provenienza, un \"Ges\u00f9 benedicente\" e un \"Santo\". I dodici \"Apostoli\", comunque, sopravvivono integralmente.\nIl bombardamento subito dalla chiesa nel 1943, che porta al crollo di gran parte della struttura, non interessa fortunatamente la cupola est, i cui storici ornamenti rimangono completamente e incredibilmente illesi. Tutte le statue hanno poi subito alcuni restauri fino a quello integrale, esteso all'intero edificio anche per risolverne i problemi statici, compiuto tra il 2007 e il 2013.\nDescrizione e stile.\nGli \"Apostoli\".\nAllo stato attuale, i due cicli statuari di \"Angeli\" e \"Apostoli\" si presentano sovrapposti, con regolare alternanza di statue di uno e dell'altro ciclo, entro nicchie in un'unica fascia del tamburo della cupola, bench\u00e9 in origine fossero disposti su due livelli differenti. Le statue del Cairano sono comunque tutte identificabili grazie alla rigida impostazione iconografica che vede ogni figura con un libro in mano e con poche variazioni di atteggiamento. Lo stile compositivo generale \u00e8 decisamente organico, mentre il livello qualitativo \u00e8 piuttosto diversificato, da esemplari scadenti ad altri pi\u00f9 raffinati, il che rivela un ampio ricorso a collaboratori. Di fatto, la completa autografia del Cairano si pu\u00f2 limitare a non pi\u00f9 di due o tre esemplari, mentre per gli altri si pu\u00f2 supporre un suo originale abbozzo e qualche intervento di finitura a lavoro ultimato.\nNelle dodici sculture ricorre una serie di tipologie nei singoli dettagli, reiterate per\u00f2 in modo non sistematico ma con continue e nuove combinazioni delle stesse. Per esempio, tre \"Apostoli\" presentano teste decisamente sproporzionate al resto del corpo, certo dovute alla stessa mano, a cui allo stesso tempo non corrisponde un eguale trattamento dei panneggi delle tre tuniche, rispondenti a tre differenti tipologie poi reiterate sugli altri esemplari, dove a loro sono combinate con altri dettagli concepiti secondo pi\u00f9 tipologie. I due \"Apostoli\" interamente attribuibili a Gasparo Cairano sono quelli meglio strutturati nelle proporzioni e pi\u00f9 coerenti nel trattamento delle singole parti della statua, caratterizzati da un'elaborazione pi\u00f9 curata e da panneggi non troppo affilati.\nUna visione ravvicinata delle statue, inoltre, consente di rilevare valori artistici altrimenti non percepibili dal punto di osservazione comune, ossia dal basso: alcuni \"Apostoli\" sono presi da ispirazione estatica, altri dalla lettura, altri sono rivolti all'osservatore, spesso con l'aggiunta di dettagli naturalistici alla composizione come la dentatura nascosta dietro la barba e le labbra dischiuse. Tutto ci\u00f2 testimonia una particolare attenzione dell'autore verso lo sguardo dei propri modellati, tra l'altro indipendentemente dalla destinazione ultima degli stessi, dato che nulla di quanto descritto \u00e8 visibile dal punto d'osservazione ai piedi della cupola. Gi\u00e0 in questi \"Apostoli\", pertanto, si palesa un atteggiamento che sar\u00e0 poi reiterato nel ciclo dei \"Cesari\" per il Palazzo della Loggia, dove si ritrova un'attenzione a sguardi e dettagli naturalistici del tutto inadeguata alla distanza di osservazione.\nLe sculture seguono in generale lo stile espressionistico, molto fortunato all'epoca, introdotto da Antonio Mantegazza. Tuttavia, il riferimento principale sembra essere il ciclo di \"Santi\" del ciborio dietro l'altare maggiore del Duomo di Parma, eseguito tra il 1486 e il 1488 da Alberto Maffioli da Carrara, tanto che si pu\u00f2 ipotizzare che Gasparo Cairano ne sia stato un collaboratore. \u00c8 comunque la prima e ultima volta, nel catalogo conosciuto del Cairano, che la componente espressionistica derivata dal Mantegazza emerge in modo cos\u00ec evidente, elaborando una rapida e progressiva attenuazione degli accenti fin l\u00ec sperimentati, percorso in cui il confronto con i pi\u00f9 moderni e classicheggianti \"Angeli\" del Tamagnino pu\u00f2 aver influito.\nIl confronto con il Tamagino.\nIn generale, tutta la produzione lapidea del cantiere di Santa Maria dei Miracoli eseguita nel decennio successivo al ciclo degli \"Apostoli\", limitatamente a quanto presente all'interno dell'edificio, \u00e8 riconducibile al Cairano e ai suoi collaboratori. Non \u00e8 quindi da escludere che questi \"Apostoli\" abbiano rappresentato un'opera propedeutica proprio al diritto a proseguire i lavori, in un vero e proprio confronto disputato tra Gasparo Cairano e il Tamagnino, anche solamente per l'affinit\u00e0 della commessa e della ravvicinata collocazione dei due cicli. Notare, comunque, che il ciclo di \"Angeli\" del Tamagnino si pone a un livello di qualit\u00e0 artistica decisamente superiore a quello degli \"Apostoli\" del Cairano, fosse solo per la relativa modernit\u00e0 dei primi, rivolti verso il nuovo classicismo veneziano di Antonio Rizzo, ma anche per la superiore qualit\u00e0 tecnica.\n\u00c8 probabile, quindi, che a supporto di Gasparo vi fosse un qualche favore locale che gli consent\u00ec di affermarsi sul Tamagnino indipendentemente dalle proprie iniziali capacit\u00e0 artistiche, ancora in fase di sviluppo. Tra l'altro, il Tamagnino resta ai Miracoli ancora per poco, giusto il tempo di realizzare altri cinque rilievi: il tutto, compresi i dodici \"Angeli\", viene pagato all'autore meno di quanto corrisposto al Cairano per i soli dodici \"Apostoli\". Pu\u00f2 essere ricercata in questa palese differenza di trattamento la pi\u00f9 plausibile spiegazione all'immediata partenza dell'artista da Brescia, a cantiere del santuario ancora aperto, trovando evidentemente il suo lavoro sottovalutato, nonch\u00e9 sottopagato, in relazione addirittura con la produzione di un artista molto meno capace di lui. Dopo questo fatto l'artista, certo sbattendo la porta, abbandona il cantiere della chiesa e Brescia, dove far\u00e0 ritorno solo un decennio dopo per alcuni lavori al palazzo della Loggia.\nLe sculture estranee.\nCome detto, al ciclo originario sono aggiunte due statue estranee, raffiguranti un \"Ges\u00f9 benedicente\" e un \"Santo\", a integrazione dei due perduti \"Angeli\" del Tamagnino. Il \"Ges\u00f9 benedicente\" potrebbe provenire da un'altra zona della chiesa, anche da una delle due nicchie della facciata prima della sostituzione settecentesca con le statue dei Calegari. I rimandi allo stile di Gasparo Cairano sono evidenti, tuttavia il livello qualitativo non eccellente fa dubitare che si tratti di un'opera autografa, realizzata pertanto con l'apporto di collaboratori. Non \u00e8 comunque coeva agli \"Apostoli\" ma un poco pi\u00f9 tarda, eseguita nell'ambito delle altre sculture all'interno del santuario, e databile quindi agli ultimissimi anni del XV secolo.\nL'altra statua, raffigurante un \"Santo\", \u00e8 sempre da ricondurre ai modi di Gasparo Cairano ma databile a circa vent'anni dopo gli \"Apostoli\", copia reiterata del santo dedicatario in cima all'arca di sant'Apollonio e riscontrabile anche nella \"pala Kress\". Sebbene sia di provenienza del tutto sconosciuta, l'ambito nel quale l'opera pu\u00f2 essere correttamente individuata \u00e8 uno stretto collaboratore del maestro negli ultimi anni della sua carriera artistica, per i quali \u00e8 rappresentativo il panneggio cos\u00ec disteso e lineare, ricorrenza molto evidente ancora nei due tondi all'antica del mausoleo Martinengo e visibile anche nelle figure della \"Deposizione di Cristo\" al museo di Santa Giulia a Brescia."}
{"id": "4846466", "revid": "767487", "url": "https://it.wikipedia.org/wiki?curid=4846466", "title": "Unfit; or, The Strength of the Weak", "text": "Unfit; or, The Strength of the Weak \u00e8 un cortometraggio muto del 1914 diretto da Cecil M. Hepworth.\nTrama.\nRifiutato dall'esercito come non abile, diventa corrispondente di guerra e salva la vita del fratello che invece era stato arruolato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 358 metri - usc\u00ec nelle sale cinematografiche britanniche nel settembre 1914.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4846467", "revid": "767487", "url": "https://it.wikipedia.org/wiki?curid=4846467", "title": "Silver on the Sage", "text": "Silver on the Sage \u00e8 un film del 1939 diretto da Lesley Selander.\n\u00c8 un western statunitense con William Boyd, Russell Hayden e George 'Gabby' Hayes. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Maurice Geraghty e un soggetto di Clarence E. Mulford, fu prodotto da Harry Sherman tramite la Harry Sherman Productions e girato a Kernville, in California, dal settembre 1938. Il titolo di lavorazione fu \"Riders of the Range\".\nDistribuzione.\nIl film fu distribuito negli Stati Uniti dal 31 marzo 1939 al cinema dalla Paramount Pictures.\nAltre distribuzioni:\nPromozione.\nLa tagline \u00e8: \"SIX-GUN SPEAKS A LANGUAGE ALL ITS OWN!\"."}
{"id": "4846469", "revid": "110157", "url": "https://it.wikipedia.org/wiki?curid=4846469", "title": "Aamen", "text": "Aamen \u00e8 il primo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846471", "revid": "767487", "url": "https://it.wikipedia.org/wiki?curid=4846471", "title": "Renegade Trail", "text": "Renegade Trail \u00e8 un film del 1939 diretto da Lesley Selander.\n\u00c8 un western statunitense con William Boyd, Russell Hayden e George 'Gabby' Hayes. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di John Rathmell e, per alcuni dialoghi addizionali, di Harrison Jacobs, fu prodotto da Harry Sherman tramite la Harry Sherman Productions e girato nelle Alabama Hills a Lone Pine, in California, dal marzo 1939. Il titolo di lavorazione fu \"Arizona Bracelets\". I brani della colonna sonora \"Lazy Rolls the Rio Grande\" e \"Hi Thar, Stranger\" furono composti da Foster Carling e Phil Ohman.\nDistribuzione.\nIl film fu distribuito negli Stati Uniti dal 25 luglio 1939 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4846472", "revid": "110157", "url": "https://it.wikipedia.org/wiki?curid=4846472", "title": "Eevan perint\u00f6", "text": "Eevan perint\u00f6 \u00e8 il secondo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846474", "revid": "469786", "url": "https://it.wikipedia.org/wiki?curid=4846474", "title": "Johannes van Baalen", "text": ""}
{"id": "4846478", "revid": "110157", "url": "https://it.wikipedia.org/wiki?curid=4846478", "title": "Tomusta ja tuhkasta", "text": "Tomusta ja tuhkasta \u00e8 il terzo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846483", "revid": "110157", "url": "https://it.wikipedia.org/wiki?curid=4846483", "title": "Kuolleen kukan nimi", "text": "Kuolleen kukan nimi \u00e8 il quarto album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846485", "revid": "110157", "url": "https://it.wikipedia.org/wiki?curid=4846485", "title": "Helvetist\u00e4 it\u00e4\u00e4n", "text": "Helvetist\u00e4 it\u00e4\u00e4n \u00e8 il quinto album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846488", "revid": "767487", "url": "https://it.wikipedia.org/wiki?curid=4846488", "title": "The Man Behind 'The Times'", "text": "The Man Behind The Times \u00e8 un film muto del 1917 diretto da Frank Wilson.\nTrama.\nUn usuraio sposa una ragazza il cui innamorato viene accusato dell'omicidio, compiuto dal maggiordomo, del padre di lei.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel febbraio 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846490", "revid": "287204", "url": "https://it.wikipedia.org/wiki?curid=4846490", "title": "Kyle Farnsworth", "text": "Carriera nel baseball.\nInizi e Minor League.\nFarnsworth frequent\u00f2 la Milton High School di Milton, Georgia, e successivamente l'Abraham Baldwin Agricultural College di Tifton. Venne scelto al 47\u00ba giro del draft del 1994 come 1.290 scelta dai Chicago Cubs. Inizi\u00f2 nel 1995 con i GCL Cubs rookie finendo con 3 vittorie e 2 sconfitte, 0.87 di ERA, una salvezza su una opportunit\u00e0 e .214 alla battuta contro di lui in 16 partite (31.0 inning). Nel 1996 con i Rockford Cubbies A fin\u00ec con 9 vittorie e 6 sconfitte, 3.70 di ERA e .274 alla battuta contro di lui in 20 partite tutte da partente con un incontro giocato interamente (112.0 inning).\nNel 1997 con i Daytona Cubs A+ finendo con 10 vittorie e altrettante sconfitte, 4.09 di ERA e .286 alla battuta contro di lui in 27 partite tutte da partente con due incontri giocati interamente (156.1 inning). Nel 1998 gioc\u00f2 con due squadre fin\u00ec con 13 vittorie e 11 sconfitte, .276 alla battuta contro di lui in 31 partite tutte da partente (184.0 inning).\nNel 1999 con gli Iowa Cubs AAA fin\u00ec con 2 vittorie e altrettante sconfitte, 3.20 di ERA e .262 alla battuta contro di lui in 6 partite tutte da partente (39.1 inning). Nel 2000 sempre con gli Iowa Cubs fin\u00ec con nessuna vittoria e 2 sconfitte, 3.20 di ERA, 9 salvezze e .250 alla battuta contro di lui in 22 partite (25.1 inning).\nNel 2002 con gli Iowa Cubs fin\u00ec con nessuna vittoria e una sconfitta, 6.00 di ERA e .273 alla battuta contro di lui in 2 partite (3.0 inning). Nel 2009 gioc\u00f2 con due squadre finendo con nessuna vittoria o sconfitta, 0.00 di ERA e .056 alla battuta contro di lui in 5 partite di cui una da partente (5.2 inning).\nNel 2012 gioc\u00f2 con due squadre finendo con nessuna vittoria o sconfitta, 1.50 di ERA e .227 alla battuta contro di lui in 6 partite di cui 5 da partente (6.0 inning). Nel 2013 con gli Indianapolis Indians AAA fin\u00ec con una vittoria e una sconfitta, 4.05 di ERA e .292 alla battuta contro di lui in 6 partite (6.2 inning).\nMajor League.\nChicago Cubs (1999-2004).\nDebutt\u00f2 nella MLB il 29 aprile 1999, al Pro Player Stadium di Miami Gardens contro i Florida Marlins. Chiuse la sua prima stagione da professionista con 5 vittorie e 9 sconfitte, 5.05 di ERA e .271 alla battuta contro di lui in 27 partite di cui 21 da partente con un incontro giocato interamente senza subire punti (8\u00ba nella National League) (130.0 inning). Nel 2000 fin\u00ec con 2 vittorie e 9 sconfitte, 6.43 di ERA, una salvezza su 6 opportunit\u00e0 e .291 alla battuta contro di lui in 46 partite di cui 5 da partente (77.0 inning). Nella minor league gioc\u00f2 6 partite nella Tripla-A, tutte da partente.\nNel 2001 fin\u00ec con 4 vittorie e 6 sconfitte, 2.74 di ERA, 2 salvezze su 3 opportunit\u00e0 e .213 alla battuta contro di lui in 76 partite (82.0 inning) e 24 hold (4\u00ba nella NL). Nel 2002 fin\u00ec con 4 vittorie e 6 sconfitte, 7.33 di ERA, una salvezza su 7 opportunit\u00e0 e .293 alla battuta contro di lui in 45 partite (46.2 inning).\nNel 2003 concluse con 3 vittorie e 2 sconfitte, 3.30 di ERA, nessuna salvezza su 3 opportunit\u00e0 e .196 alla battuta contro di lui in 77 partite (9\u00ba nella NL) e 19 hold (7\u00ba nella NL) (76.1 inning). Nel 2004 fin\u00ec con 4 vittorie e 5 sconfitte, 4.73 di ERA, nessuna salvezza su 4 opportunit\u00e0 e .260 alla battuta contro di lui in 72 partite (66.2 inning). Il 9 febbraio 2005 venne ceduto ai Detroit Tigers in cambio di Bo Flowers (minor), Scott Moore e Roberto Novoa.\nDetroit Tigers (2005).\nCon i Tigers rimase fino al 31 luglio 2005, quando venne ceduto agli Atlanta Braves in cambio di Roman Colon e Zach Miner. Chiuse con una vittoria e una sconfitta, 2.32 di ERA, 6 salvezza su 8 opportunit\u00e0 e .192 alla battuta contro di lui in 46 partite (42.2 inning).\nAtlanta Braves (2005).\nCon i Braves fin\u00ec con 1.98 di ERA, 10 salvezze su 10 opportunit\u00e0 e .161 alla battuta contro di lui in 26 partite (27.1 inning). Il 31 ottobre 2005 divenne per la prima volta free agent.\nNew York Yankees (2006-2008).\nIl 5 dicembre 2005 firm\u00f2 un contratto triennale per un totale di 17 milioni di dollari con i New York Yankees. Nel 2006 fin\u00ec con 3 vittorie e 6 sconfitte, 4.36 di ERA, 6 salvezze su 10 opportunit\u00e0 e .243 alla battuta contro di lui in 72 partite (5\u00ba nella American League) e 19 hold (8\u00ba nella AL) (66.0 inning). Nel 2007 fin\u00ec con 2 vittorie e una sconfitta, 4.80 di ERA, nessuna salvezza su 3 opportunit\u00e0 e .256 alla battuta contro di lui in 64 partite (60.0 inning).\nIl 30 luglio 2008 venne ceduto ai Detroit Tigers in cambio di Iv\u00e1n Rodr\u00edguez, fin\u00ec con gli Yankees con una vittoria e 2 sconfitte, 3.65 di ERA, una salvezza su una opportunit\u00e0 e .264 alla battuta contro di lui in 45 partite (44.1 inning).\nSeconda volta con i Detroit Tigers (2008).\nCon i Tigers fin\u00ec con una vittoria e una sconfitta, 6.75 di ERA, nessuna salvezza su 3 opportunit\u00e0 e .380 alla battuta contro di lui in 16 partite (16.0 inning). Il 3 novembre divenne free agent.\nKansas City Royals (2009-2010).\nIl 13 dicembre 2008 firm\u00f2 un contratto biennale per un totale di 8,75 milioni di dollari. Nel 2009 fin\u00ec con una vittoria e 5 sconfitte, 4.58 di ERA, nessuna salvezza su 2 opportunit\u00e0 e .287 alla battuta contro di lui in 41 partite (37.1 inning). Il 31 luglio 2010 venne ceduto agli Atlanta Braves insieme a Rick Ankiel in cambio di Gregor Blanco, Jesse Chavez e Tim Collins, fin\u00ec con i Royals con 3 vittorie e nessuna sconfitta, 2.42 di ERA, nessuna salvezza su 2 opportunit\u00e0 e .240 alla battuta contro di lui in 37 partite (44.2 inning).\nSeconda volta con gli Atlanta Braves (2010).\nCon i Braves fin\u00ec con nessuna vittoria e 2 sconfitte, 5.40 di ERA, nessuna salvezza su una opportunit\u00e0 e .208 alla battuta contro di lui in 23 partite (20.0 inning). Il 2 novembre 2010 divenne free agent.\nTampa Bay Rays (2011-2013).\nIl 15 gennaio 2011 firm\u00f2 un contratto biennale per un totale di 5,9 milioni di dollari con i Tampa Bay Rays. Nel 2011 fin\u00ec con 5 vittorie e una sconfitta, 2.18 di ERA, 25 salvezze (10\u00ba nella AL) su 31 opportunit\u00e0 e .211 alla battuta contro di lui in 63 partite (57.2 inning). Nel 2012 fin\u00ec con una vittoria e 6 sconfitte, 4.00 di ERA e .216 alla battuta contro di lui in 34 partite (27.0 inning).\nIl 29 ottobre 2012 divenne free agent, il 5 febbraio 2013 firm\u00f2 un annuale per 1,25 milioni di dollari. L'11 agosto dello stesso anno venne svincolato, chiudendo con 2 vittorie e nessuna sconfitta, 5,76 di ERA, nessuna salvezza su una opportunit\u00e0 e .306 alla battuta contro di lui in 39 partite (29.2 inning).\nPittsburgh Pirates (2013).\nIl 16 agosto 2013 firm\u00f2 con i Pittsburgh Pirates finendo con una vittoria e una sconfitta, 1.04 di ERA, 2 salvezze e su 2 opportunit\u00e0 e .200 alla battuta contro di lui in 9 partite (8.2 inning). Il 31 ottobre 2013 divenne free agent.\nNew York Mets (2014).\nIl 3 febbraio 2014 firm\u00f2 un contratto da Minor League con i New York Mets. Il 23 marzo venne svincolato, per poi rifirmare il giorno seguente coi Las Vegas 51s squadra affiliata coi Mets. Il 2 aprile venne promosso in prima squadra. Il 21 contro i St. Louis Cardinals ottenne la sua prima salvezza stagionale giocando 1.00 inning con 0.96 di ERA e una valida concessa. Due giorni dopo sempre contro i Cardinals fece la sua seconda salvezza stagionale giocando 1.00 inning con 1.74 di ERA, uno strikeout, 3 valide subite e un punto concesso. Il 3 maggio contro i Colorado Rockies nel 9\u00ba inning manc\u00f2 l'opportunit\u00e0 di una salvezza subendo un fuoricampo di due punti.\nHouston Astros (2014).\nIl 17 maggio 2014, Farnsworth firm\u00f2 un contratto con gli Houston Astros. Il 26 giugno, divenne free agent.\nMexican League (2015-2016).\nNel 2015, Farnsworth firm\u00f2 con i Pericos de Puebla della Liga Mexicana de B\u00e9isbol. Nel 2016, firm\u00f2 inizialmente con gli Algodoneros de San Luis ma non partecip\u00f2 a nessuna partita e firm\u00f2 con i Broncos de Reynosa, con cui gioc\u00f2 in 18 partite e gioc\u00f2 nuovamente nel ruolo di lanciatore partente dall'ultima nel 2000 con i Cubs.\nFootball americano amatoriale (2015-).\nNel agosto 2014, Farnsworth firm\u00f2 con gli Orlando Phantoms, squadra amatoriale della Florida Football Alliance, non partecipava a una partita di football delle scuole superiori nel 1992. Farnsworth gioca dal 2015 con i Phantoms."}
{"id": "4846491", "revid": "110157", "url": "https://it.wikipedia.org/wiki?curid=4846491", "title": "7 (Kotiteollisuus)", "text": "7 \u00e8 il sesto album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846493", "revid": "123210505", "url": "https://it.wikipedia.org/wiki?curid=4846493", "title": "B\u00e9la Mez\u0151", "text": "Biografia.\nMez\u0151 partecip\u00f2 alle gare di atletica leggera ai Giochi olimpici di . Disput\u00f2 le prove dei 60 metri piani, 100 metri piani e salto in lungo. Nelle prime due gare fu eliminato in batteria mentre nel salto in lungo ottenne un risultato non precisato ma comunque inferiore al sesto posto.\nDopo il ritiro dalle corse, Mez\u0151 divenne chirurgo e professore universitario in medicina."}
{"id": "4846495", "revid": "110157", "url": "https://it.wikipedia.org/wiki?curid=4846495", "title": "Iankaikkinen", "text": "Iankaikkinen \u00e8 il settimo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846496", "revid": "767487", "url": "https://it.wikipedia.org/wiki?curid=4846496", "title": "Range War", "text": "Range War \u00e8 un film del 1939 diretto da Lesley Selander.\n\u00c8 un western statunitense con William Boyd, Russell Hayden e Britt Wood. \u00c8 una delle produzioni della serie di film western incentrati sul personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Lesley Selander su una sceneggiatura di Sam Robins e, per alcuni dialoghi addizionali, di Walter C. Roberts e un soggetto di Josef Montaigue, fu prodotto da Harry Sherman tramite la Harry Sherman Productions e girato nelle Alabama Hills e nell'Anchor Ranch a Lone Pine, in California, dal 3 aprile 1939. Il titolo di lavorazione fu \"Lawful Outlaws\".\nDistribuzione.\nIl film fu distribuito negli Stati Uniti dall'8 settembre 1939 (premi\u00e8re a New York il 25 agosto 1939) al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4846497", "revid": "767487", "url": "https://it.wikipedia.org/wiki?curid=4846497", "title": "Sotakoira", "text": "Sotakoira \u00e8 l'ottavo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846498", "revid": "767487", "url": "https://it.wikipedia.org/wiki?curid=4846498", "title": "Her Marriage Lines", "text": "Her Marriage Lines \u00e8 un film muto del 1917 diretto da Frank Wilson,\nTrama.\nUn uomo falsifica il suo certificato di matrimonio per costringere un Lord a sposare sua sorella.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel gennaio 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846499", "revid": "256896", "url": "https://it.wikipedia.org/wiki?curid=4846499", "title": "Residenze ufficiali del Presidente della Repubblica Italiana", "text": ""}
{"id": "4846500", "revid": "1647431", "url": "https://it.wikipedia.org/wiki?curid=4846500", "title": "Jack Russell (disambigua)", "text": ""}
{"id": "4846501", "revid": "110157", "url": "https://it.wikipedia.org/wiki?curid=4846501", "title": "Ukonhauta", "text": "Ukonhauta \u00e8 il nono album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846502", "revid": "729019", "url": "https://it.wikipedia.org/wiki?curid=4846502", "title": "Sep Visser", "text": ""}
{"id": "4846503", "revid": "400694", "url": "https://it.wikipedia.org/wiki?curid=4846503", "title": "English", "text": ""}
{"id": "4846504", "revid": "339392", "url": "https://it.wikipedia.org/wiki?curid=4846504", "title": "Jack Russell", "text": ""}
{"id": "4846507", "revid": "256896", "url": "https://it.wikipedia.org/wiki?curid=4846507", "title": "Tenuta Presidenziale di Castelporziano", "text": ""}
{"id": "4846513", "revid": "486946", "url": "https://it.wikipedia.org/wiki?curid=4846513", "title": "Jeeg il &quot;robot d'acciaio&quot; contro i mostri di roccia! - La pi\u00f9 grande vittoria di Jeeg Robot", "text": ""}
{"id": "4846514", "revid": "486946", "url": "https://it.wikipedia.org/wiki?curid=4846514", "title": "Jeeg Robot contro i mostri di roccia", "text": ""}
{"id": "4846515", "revid": "767487", "url": "https://it.wikipedia.org/wiki?curid=4846515", "title": "Law of the Pampas", "text": "Law of the Pampas \u00e8 un film del 1939 diretto da Nate Watt.\n\u00c8 un western statunitense con William Boyd, Russell Hayden e Sidney Toler.\n\u00c8 una delle produzioni della serie di film western con protagonista il personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Nate Watt su una sceneggiatura e un soggetto di Harrison Jacobs, fu prodotto da Harry Sherman tramite la Harry Sherman Productions e girato nelle Alabama Hillse nell'Anchor Ranch, a Lone Pine, in California, da met\u00e0 giugno 1939. Il titolo di lavorazione fu \"Argentina\".\nDistribuzione.\nIl film fu distribuito negli Stati Uniti dal 3 novembre 1939 al cinema dalla Paramount Pictures.\nAltre distribuzioni:\nPromozione.\nTra le tagline sono:"}
{"id": "4846516", "revid": "1226", "url": "https://it.wikipedia.org/wiki?curid=4846516", "title": "The Eternal Triangle", "text": ""}
{"id": "4846517", "revid": "110157", "url": "https://it.wikipedia.org/wiki?curid=4846517", "title": "Kotiteollisuus (album)", "text": "Kotiteollisuus \u00e8 il decimo album dell'omonima band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846519", "revid": "110157", "url": "https://it.wikipedia.org/wiki?curid=4846519", "title": "Sotakoira II", "text": "Sotakoira II \u00e8 l'undicesimo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846523", "revid": "767487", "url": "https://it.wikipedia.org/wiki?curid=4846523", "title": "Santa Fe Marshal", "text": "Santa Fe Marshal \u00e8 un film del 1940 diretto da Lesley Selander.\n\u00c8 un western statunitense con William Boyd, Russell Hayden e Marjorie Rambeau. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Harrison Jacobs, fu prodotto da Harry Sherman tramite la Harry Sherman Productions e girato a Santa Clarita e Keen Camp, in California, dal 17 luglio 1939. Il titolo di lavorazione fu \"Medicine Show\".\nDistribuzione.\nIl film fu distribuito negli Stati Uniti dal 26 gennaio 1940 al cinema dalla Paramount Pictures.\nAltre distribuzioni:"}
{"id": "4846526", "revid": "110157", "url": "https://it.wikipedia.org/wiki?curid=4846526", "title": "Maailmanloppu", "text": "Maailmanloppu \u00e8 il dodicesimo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "4846527", "revid": "1543377", "url": "https://it.wikipedia.org/wiki?curid=4846527", "title": "Royal Guard Open Chile 2014", "text": "Il Royal Guard Open Chile 2014 \u00e8 stato un torneo di tennis che si \u00e8 giocato sulla terra rossa nella categoria ATP World Tour 250 series nell'ambito dell'ATP World Tour 2014. \u00c8 stata la 21\u00aa edizione del Royal Guard Open Chile. Si \u00e8 disputato a Vi\u00f1a del Mar in Cile dal 3 al 9 febbraio 2013.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni: \nCampioni.\nSingolare.\n Fabio Fognini ha sconfitto in finale Leonardo Mayer per 6-2, 6-4.\nDoppio.\n Oliver Marach / Florin Mergea hanno sconfitto in finale Juan Sebasti\u00e1n Cabal / Robert Farah per 6-3, 6-4."}
{"id": "4846528", "revid": "287204", "url": "https://it.wikipedia.org/wiki?curid=4846528", "title": "Goju-ryu", "text": ""}
{"id": "4846529", "revid": "785863", "url": "https://it.wikipedia.org/wiki?curid=4846529", "title": "Le nuove avventure di Capitan Harlock - Il pirata dello spazio", "text": ""}
{"id": "4846530", "revid": "767487", "url": "https://it.wikipedia.org/wiki?curid=4846530", "title": "The Eternal Triangle (film 1917)", "text": "The Eternal Triangle \u00e8 un film muto del 1917 diretto da Frank Wilson.\nTrama.\nUna ragazza ama il figlio di un signorotto locale povero, ma sposa un ricco commediografo che rimane ucciso in un incidente automobilistico.\nProduzione.\nIl film fu prodotto dalla Hepworth.\nDistribuzione.\nDistribuito dalla Pioneer Film Distributors, il film usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846532", "revid": "256896", "url": "https://it.wikipedia.org/wiki?curid=4846532", "title": "Palazzo Imperiale di Tokyo", "text": ""}
{"id": "4846535", "revid": "91078", "url": "https://it.wikipedia.org/wiki?curid=4846535", "title": "Ram ProMaster", "text": ""}
{"id": "4846536", "revid": "553803", "url": "https://it.wikipedia.org/wiki?curid=4846536", "title": "Royal Guard Open Chile 2014 - Singolare", "text": "Il detentore del titolo era Horacio Zeballos, ma \u00e8 stato sconfitto al secondo turno Daniel Gimeno Traver.\nFabio Fognini ha sconfitto in finale Leonardo Mayer per 6-2, 6-4.\nTeste di serie.\nLe prime quattro teste di serie hanno ricevuto un bye per il secondo turno."}
{"id": "4846537", "revid": "91078", "url": "https://it.wikipedia.org/wiki?curid=4846537", "title": "Toyota ProAce", "text": ""}
{"id": "4846538", "revid": "599013", "url": "https://it.wikipedia.org/wiki?curid=4846538", "title": "The Joke That Failed", "text": ""}
{"id": "4846540", "revid": "290948", "url": "https://it.wikipedia.org/wiki?curid=4846540", "title": "Effetto Jahn\u2013Teller", "text": ""}
{"id": "4846541", "revid": "767487", "url": "https://it.wikipedia.org/wiki?curid=4846541", "title": "The Joke That Failed (film 1903)", "text": "The Joke That Failed \u00e8 un cortometraggio muto del 1904 diretto da Percy Stow.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 32,4 metri - usc\u00ec nelle sale cinematografiche britanniche nel marzo 1904. Venne presentato anche negli Stati Uniti dove usc\u00ec in prima nel novembre 1903 distribuito dall'American Mutoscope &amp; Biograph e, nel 1905, dalla Kleine Optical Company\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846546", "revid": "729019", "url": "https://it.wikipedia.org/wiki?curid=4846546", "title": "Stazione di Numabukuro", "text": "La \u00e8 una stazione ferroviaria di Tokyo del quartiere di Nakano, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di due marciapiedi laterali con due binari passanti, oltre a due binari in piena linea all'interno di essi per il transito rapido dei treni che non fermano. Le banchine possono accogliere treni da 8 casse. In futuro la stazione verr\u00e0 interrata per eliminare numerosi passaggi a livello presenti lungo il percorso della linea.\nProgetti in corso.\nLa sezione di 2,4\u00a0km fra Nakai e Nogata sta venendo al momento interrata per migliorare il traffico sia ferroviario che stradale, grazie alla conseguente chiusura di 7 passaggi a livello. In base al progetto presentato il 1\u00ba febbraio 2010, questa stazione verr\u00e0 realizzata sottoterra e disporr\u00e0 di due marciapiedi a isola con quattro binari passanti (della lunghezza di 170 metri).\u3002\nNon \u00e8 stata comunque data alcuna conferma sulla possibile fermata di treni rapidi presso la nuova stazione."}
{"id": "4846547", "revid": "767487", "url": "https://it.wikipedia.org/wiki?curid=4846547", "title": "The Joke That Failed (film 1917)", "text": "The Joke That Failed \u00e8 un cortometraggio muto del 1917 diretto da Frank Wilson,\nTrama.\nInnamorato di una ragazza, un giovanotto si atteggia a ladro per imbrogliarne il padre presuntuoso.\nProduzione.\nIl film fu prodotto dalla Hepworth.\nDistribuzione.\nDistribuito dalla Butcher's Film Service, il film - un cortometraggio in una bobina - usc\u00ec nelle sale cinematografiche britanniche nel maggio 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846548", "revid": "729019", "url": "https://it.wikipedia.org/wiki?curid=4846548", "title": "Stazione di Nogata", "text": "La \u00e8 una stazione ferroviaria di Tokyo del quartiere di Nakano, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di un marciapiede a isola con due binari passanti. Le banchine, che possono accogliere treni da 8 casse, sono collegate al fabbricato viaggiatori sopraelevato da scale mobili, fisse e ascensori."}
{"id": "4846550", "revid": "767487", "url": "https://it.wikipedia.org/wiki?curid=4846550", "title": "Lollipops and Posies", "text": "Lollipops and Posies \u00e8 un cortometraggio muto del 1917 diretto da Frank Wilson,\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in una bobina - usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846551", "revid": "729019", "url": "https://it.wikipedia.org/wiki?curid=4846551", "title": "Stazione di Toritsukasei", "text": "La \u00e8 una stazione ferroviaria di Tokyo del quartiere di Nakano, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di due banchine laterali con due binari passanti. Le banchine, che possono accogliere treni da 8 casse, sono collegate al fabbricato viaggiatori da un sottopassaggio con scale mobili, fisse e ascensori."}
{"id": "4846554", "revid": "729019", "url": "https://it.wikipedia.org/wiki?curid=4846554", "title": "Stazione di Saginomiya", "text": "La \u00e8 una stazione ferroviaria di Tokyo del quartiere di Nakano, servita dalla linea Shinjuku delle Ferrovie Seibu. Si trova in un quartiere ad alta densit\u00e0 abitativa, ed \u00e8 servita da tutti i tipi di treni circolanti sulla linea.\nStruttura.\nLa stazione si trova in superficie ed \u00e8 dotata di un marciapiede laterale e uno a isola con tre binari passanti. Le banchine, che possono accogliere treni da 8 e 10 vagoni, sono collegate al fabbricato viaggiatori sopraelevato con scale mobili, fisse e ascensori."}
{"id": "4846555", "revid": "702786", "url": "https://it.wikipedia.org/wiki?curid=4846555", "title": "Shao Lin Chuan", "text": ""}
{"id": "4846557", "revid": "399", "url": "https://it.wikipedia.org/wiki?curid=4846557", "title": "Giovanni (I Legnanesi)", "text": "Giovanni Colombo \u00e8 un personaggio teatrale creato da Felice Musazzi nelle riviste teatrali della compagnia dialettale \"I Legnanesi\".\nIl personaggio.\nIl Giovanni \u00e8 descritto come il tipico contadino sui sessant'anni che abita in una corte cittadina assieme alla moglie Teresa e alla figlia Mabilia, corte dove \u00e8 l'unico uomo tra tante donne.\nSuccube della moglie che col suo carattere lo domina e sovente si augura che passi a miglior vita, appare spesso disattento ed impreciso, con una parlata volutamente molto cadenzata e balbuziente che lo porta spesso a fare la figura del sempliciotto. Per sfuggire alle amarezze della vita e soprattutto alla moglie, si dedica al vino che lo porta ad avere una tipica camminata incerta.\nPer quanto riguarda i suoi dati biografici, di lui si sa che \u00e8 pi\u00f9 anziano di Teresa e che aveva altri due fratelli (Annibale e un altro fratello dal nome sconosciuto) che sono gi\u00e0 morti al momento delle vicende, cos\u00ec come i suoi genitori, mentre ha una sorella ancora viva. Il suo matrimonio con Teresa fu frutto di un corteggiamento dopo la tragica morte dell'amico Carletto Pinciroli in un incidente sul lavoro (schiacciato da un peso staccatosi da una gru), il quale era fidanzato con Teresa. In precedenza, era stato fidanzato per sei mesi con la Chetta.\nLa maschera.\nL'aspetto del Giovanni \u00e8 quello tipico del contadino del milanese: capelli grigi, occhiali, naso rosso e baffi folti, fazzoletto annodato al collo, camicia a quadretti e pantaloni larghi abbinati ad un paio di scarpe da lavoro, cos\u00ec come \u00e8 stato presentato sin dal 1949. \u00c8 stato interpretato da vari attori, tra cui originariamente da Luigi Cavalleri, seguito da Lucio Pesci e Carletto Oldrini. Quest'ultimo fu sostituito da Livio Barlocco e poi nel 1978 in maniera stabile da Luigi Campisi, l'interprete pi\u00f9 duraturo del personaggio fino al 2019 (con l'eccezione degli anni 1998-2000, nei quali il personaggio era interpretato da Antonio Luraghi); il 21 ottobre 2019, dopo l'addio di Campisi alla compagnia, viene ufficializzato il nuovo interprete, Lorenzo Cordara. La maschera non \u00e8 invece apparsa nel periodo 1989-1998, a causa della morte di Felice Musazzi e della temporanea interruzione degli spettacoli sulla famiglia Colombo."}
{"id": "4846558", "revid": "1543377", "url": "https://it.wikipedia.org/wiki?curid=4846558", "title": "Stazione di Kami-Shakujii", "text": "La \u00e8 una stazione ferroviaria di Tokyo del quartiere di Nerima, servita dalla linea Shinjuku delle Ferrovie Seibu, ed \u00e8 servita da tutti i tipi di treni circolanti sulla linea.\nStruttura.\nLa stazione si trova in superficie ed \u00e8 dotata di due marciapiedi a isola con tre binari passanti (fra le due banchine si trova un binario, numerato, a seconda della banchina, 2 o 3). Le banchine, che possono accogliere treni da 8 casse, sono collegate al fabbricato viaggiatori sopraelevato con scale mobili, fisse e ascensori."}
{"id": "4846560", "revid": "73843", "url": "https://it.wikipedia.org/wiki?curid=4846560", "title": "Lega Nazionale Alta Italia", "text": "La Lega Nazionale Alta Italia, sovente indicata per brevit\u00e0 come \"Lega Alta Italia\" sia dagli organi di stampa sia in suoi propri comunicati, fu una lega calcistica italiana operante fra il 1945 e il 1946 e avente sede a Milano. Il suo presidente fu Piero Pedroni.\nLe distruzioni e gli strascichi della Seconda guerra mondiale avevano pesantemente scardinato l'organizzazione calcistica italiana, oltre a rendere assai complicate le comunicazioni fra il Settentrione e il resto del paese. Sciolto all'arrivo degli Alleati il \"Direttorio Divisioni Superiori\", pesantemente condizionato dal cessato regime fascista, le societ\u00e0 della Pianura Padana si ritrovarono in una libera assemblea in cui decisero di attivare provvisoriamente la nuova Lega, in attesa della ricomposizione nazionale degli organismi calcistici prevista per il 1946.\nLa Lega organizz\u00f2 tre tornei: la Serie A Alta Italia, destinata a fornire quattro squadre che sarebbero andate a giocarsi lo scudetto nazionale, il Campionato Misto B-C cui furono aggregate appunto le migliori societ\u00e0 di terza serie, e la Serie C detta \"regionale\", che invece avrebbe avuto la missione di promuovere una sola societ\u00e0 nel girone settentrionale di Serie B in attivazione per l'anno venturo.\nIl 16 maggio 1946 nell'assemblea di Rapallo la Lega Nazionale Alta Italia e la Lega Nazionale Centro-Sud confluirono in un unico organismo che assunse cos\u00ec carattere statale, tanto da prendere il nome di Lega Nazionale Professionisti."}
{"id": "4846561", "revid": "564451", "url": "https://it.wikipedia.org/wiki?curid=4846561", "title": "Stazione di Hikarigaoka", "text": ""}
{"id": "4846562", "revid": "767487", "url": "https://it.wikipedia.org/wiki?curid=4846562", "title": "The Showdown (film 1940)", "text": "The Showdown \u00e8 un film del 1940 diretto da Howard Bretherton.\n\u00c8 un western statunitense con William Boyd e Russell Hayden.\nIl personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da Howard Bretherton su una sceneggiatura di Donald Kusel e Harold Daniel Kusel e un soggetto di Jack Jungmeyer, fu prodotto da Harry Sherman tramite la Harry Sherman Productions e girato nei pressi della stazione di Chatsworth a Chatsworth e a Kernville, in California, da met\u00e0 settembre 1939. Il titolo di lavorazione fu \"Gun Chores\". Il brano della colonna sonora \"Mi Solo Amor\" fu composto da Phil Ohman e Foster Carling.\nDistribuzione.\nIl film fu distribuito negli Stati Uniti dall'8 marzo 1940 al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4846563", "revid": "126257", "url": "https://it.wikipedia.org/wiki?curid=4846563", "title": "Mabilia (I Legnanesi)", "text": "Mabilia Colombo \u00e8 un personaggio teatrale creato da Felice Musazzi nelle riviste teatrali della compagnia dialettale \"I Legnanesi\".\nIl personaggio.\nLa Mabilia \u00e8 l'unica figlia del Giovanni e della Teresa ed \u00e8 descritta come una ragazza di provincia, nata e cresciuta nella casa di corte cittadina con la famiglia, che per\u00f2 cova in s\u00e9 il grande desiderio di emergere come soubrette.\nAtteggiandosi a vamp, ha un carattere contraddistinto da espressioni forzatamente ricercate che per\u00f2 la maggior parte delle volte sfociano in figure comiche che la riportano ad usare la sua vera lingua, il dialetto legnanese. Ha un carattere estroverso e diretto e per questo si scontra spesso con la madre, accusandola di essere retrograda. \u00c8 il prototipo della \"bambocciona\" dato che viene descritta sulla quarantina ma ancora piacente eppure molto legata alla famiglia con la quale ancora vive e dove \u00e8 reputata \"la piccola di casa\".\nNon ha marito ma di lei si sa che ha avuto diversi fidanzati, molti dei quali frutto dell'avventura di una notte.\nLa maschera.\nL'aspetto della Mabilia \u00e8 contraddistinto da capelli lunghi con boccoli biondi, trucco molto calcato, vestiti sgargianti e originali, sin dalla sua prima apparizione nel 1949, quando il personaggio era interpretato da Tony Barlocco fino alla morte di quest'ultimo, occorsa il 14 giugno 1986. Dal 1998 il personaggio \u00e8 interpretato dal monzese Enrico Dalceri, gi\u00e0 attore nella prima compagnia diretta da Felice Musazzi e nella seconda compagnia diretta dal cantalupese Alvaro Testa."}
{"id": "4846564", "revid": "729019", "url": "https://it.wikipedia.org/wiki?curid=4846564", "title": "Stazione di Shimo-Igusa", "text": "La \u00e8 una stazione ferroviaria di Tokyo del quartiere di Suginami, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di due banchine laterali con due binari passanti. Le banchine, che possono accogliere treni da 8 casse, sono collegate al fabbricato viaggiatori sopraelevato da scale mobili, fisse e ascensori."}
{"id": "4846566", "revid": "37401", "url": "https://it.wikipedia.org/wiki?curid=4846566", "title": "Cisterne", "text": ""}
{"id": "4846567", "revid": "1543377", "url": "https://it.wikipedia.org/wiki?curid=4846567", "title": "Stazione di Iogi", "text": "La \u00e8 una stazione ferroviaria di Tokyo del quartiere di Suginami, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di due banchine laterali con due binari passanti, con al centro un terzo binario di transito per i treni veloci. Le banchine, che possono accogliere treni da 8 casse, sono collegate al fabbricato viaggiatori da sottopassaggio con scale mobili, fisse e ascensori."}
{"id": "4846568", "revid": "1543377", "url": "https://it.wikipedia.org/wiki?curid=4846568", "title": "Stazione di Kami-Igusa", "text": "La \u00e8 una stazione ferroviaria di Tokyo del quartiere di Suginami, servita dalla linea Shinjuku delle Ferrovie Seibu. Fermano solo treni locali.\nStruttura.\nLa stazione si trova in superficie ed \u00e8 dotata di due banchine laterali con due binari passanti. Le banchine, che possono accogliere treni da 8 casse, dispongono ciascuna di un ingresso con tornelli indipendente, e quindi una volta entrati non \u00e8 possibile cambiare direzione, se non uscendo nuovamente dalla stazione."}
{"id": "4846569", "revid": "37401", "url": "https://it.wikipedia.org/wiki?curid=4846569", "title": "Silos", "text": ""}
{"id": "4846571", "revid": "339392", "url": "https://it.wikipedia.org/wiki?curid=4846571", "title": "JuJitsu", "text": ""}
{"id": "4846572", "revid": "702786", "url": "https://it.wikipedia.org/wiki?curid=4846572", "title": "Kata Bunkai", "text": ""}
{"id": "4846574", "revid": "702786", "url": "https://it.wikipedia.org/wiki?curid=4846574", "title": "Kanryo Higashionna", "text": ""}
{"id": "4846576", "revid": "729019", "url": "https://it.wikipedia.org/wiki?curid=4846576", "title": "Stazione di Musashiseki", "text": "La \u00e8 una stazione ferroviaria di Tokyo del quartiere di Nerima, servita dalla linea Shinjuku delle Ferrovie Seibu. Fermano solo treni locali e semiespressi.\nStruttura.\nLa stazione si trova in superficie ed \u00e8 dotata di due banchine laterali con due binari passanti. Le banchine, che possono accogliere treni da 10 casse, sono collegate al fabbricato viaggiatori sopraelevato da scale fisse, mobili e ascensori."}
{"id": "4846577", "revid": "37401", "url": "https://it.wikipedia.org/wiki?curid=4846577", "title": "Silo delle Asturie", "text": ""}
{"id": "4846579", "revid": "702786", "url": "https://it.wikipedia.org/wiki?curid=4846579", "title": "Shang Bazhi", "text": ""}
{"id": "4846580", "revid": "702786", "url": "https://it.wikipedia.org/wiki?curid=4846580", "title": "Ank\u014d Azato", "text": ""}
{"id": "4846582", "revid": "702786", "url": "https://it.wikipedia.org/wiki?curid=4846582", "title": "Choki Mobuto", "text": ""}
{"id": "4846584", "revid": "287204", "url": "https://it.wikipedia.org/wiki?curid=4846584", "title": "ShiTo-Ryu", "text": ""}
{"id": "4846585", "revid": "287204", "url": "https://it.wikipedia.org/wiki?curid=4846585", "title": "GoJu-Ryu", "text": ""}
{"id": "4846586", "revid": "702786", "url": "https://it.wikipedia.org/wiki?curid=4846586", "title": "WaDo-Ryu", "text": ""}
{"id": "4846587", "revid": "702786", "url": "https://it.wikipedia.org/wiki?curid=4846587", "title": "ShotoKan-Ryu", "text": ""}
{"id": "4846588", "revid": "702786", "url": "https://it.wikipedia.org/wiki?curid=4846588", "title": "Shotokan-Ryu", "text": ""}
{"id": "4846589", "revid": "339392", "url": "https://it.wikipedia.org/wiki?curid=4846589", "title": "Jitsumi Yamaguchi", "text": ""}
{"id": "4846591", "revid": "599013", "url": "https://it.wikipedia.org/wiki?curid=4846591", "title": "Tomari (Naha)", "text": " \u00e8 un sobborgo di Naha, nelle prefettura di Okinawa in Giappone, dove si trova il terminal del porto di Naha. Il terminal viene utilizzato da traghetti e navi passeggeri che collegano Naha alle isole circostanti.\nPrima che fosse fondata la citt\u00e0 di Naha, Tomari era un \"magiri\", un genere di municipalit\u00e0. Tomari era il porto principale per le navi \"Ryukyuan\", che viaggiavano nelle isole Ryukyu, per il trasporto delle merci. I tributi provenienti dall'isola di Amami \u014cshima erano gestiti dai funzionari locali a Tomari.\nTomari-te, uno stile di karate, ebbe origine a Tomari. Kyan Ch\u014dtoku e Ch\u014dki Motobu praticarono questo stile di karate di Okinawa."}
{"id": "4846592", "revid": "1305887", "url": "https://it.wikipedia.org/wiki?curid=4846592", "title": "Shuri", "text": "Shuri \u00e8 un sobborgo di Naha, una citt\u00e0 del Giappone meridionale, capitale e maggiore citt\u00e0 della Prefettura di Okinawa, nelle isole Ry\u016bky\u016b. Qui \u00e8 presente il castello di Shuri, dove nacque l'antica arte marziale del Shuri-te.\nIntorno al 1400, Shuri era la capitale di Okinawa, ma tale ruolo pass\u00f2 poi a Naha, che all'epoca era solo un piccolo porto dell'isola."}
{"id": "4846593", "revid": "702786", "url": "https://it.wikipedia.org/wiki?curid=4846593", "title": "Shuri, Okinawa", "text": ""}
{"id": "4846594", "revid": "702786", "url": "https://it.wikipedia.org/wiki?curid=4846594", "title": "Chojun Myiagi", "text": ""}
{"id": "4846595", "revid": "702786", "url": "https://it.wikipedia.org/wiki?curid=4846595", "title": "Shotokan-ryu", "text": ""}
{"id": "4846598", "revid": "952624", "url": "https://it.wikipedia.org/wiki?curid=4846598", "title": "Pietra del Tempio di Gerusalemme", "text": ""}
{"id": "4846599", "revid": "63982481", "url": "https://it.wikipedia.org/wiki?curid=4846599", "title": "Naha-Te", "text": ""}
{"id": "4846608", "revid": "767487", "url": "https://it.wikipedia.org/wiki?curid=4846608", "title": "Club Almirante Brown 2012-2013", "text": "Rosa.\n \n "}
{"id": "4846619", "revid": "63756", "url": "https://it.wikipedia.org/wiki?curid=4846619", "title": "Referendum greco del 1974", "text": ""}
{"id": "4846625", "revid": "643662", "url": "https://it.wikipedia.org/wiki?curid=4846625", "title": "Ferenc Moln\u00e1r (calciatore)", "text": ""}
{"id": "4846628", "revid": "287204", "url": "https://it.wikipedia.org/wiki?curid=4846628", "title": "Sottostazione elettrica ferroviaria", "text": "Gli impianti di sottostazione elettrica (SSE) delle ferrovie smistano, trasformano e convertono l'energia elettrica per l'alimentazione delle linee di trazione elettrica&lt;ref name=\"Fumi1996/???-0\"&gt;.&lt;/ref&gt;.\nNel caso della rete italiana, esercita da Rete Ferroviaria Italiana, gli impianti di sottostazione elettrica sono di due tipi: quelli per le linee alimentate a 3\u00a0kV c.c. (corrente continua) e quelli per le linee alimentate a 2x25\u00a0kV c.a. (corrente alternata), per le linee ad alta velocit\u00e0 (AV/AC).\nCaratteristiche.\nUn impianto di SSE a 3\u00a0kV c.c. ha la funzione di trasformare e smistare sulle reti primarie di Rete Ferroviaria Italiana (RFI) l'energia elettrica fornita da Terna.\nUna SSE \u00e8 formata da:\nA questi impianti si possono ricondurre anche i sistemi di protezione dai sovraccarichi e cortocircuiti degli impianti di trazione elettrica, come i sezionatori automatici e i dispositivi di rilevamento delle condizioni di guasto, collegati ai sezionatori e interruttori extrarapidi.\nUn impianto di SSE a 2x25\u00a0kV c.a., \u00e8 composto similmente come quello da 3\u00a0kV c.c., mancante per\u00f2 solo del reparto c.c. Poich\u00e9 tutto il sistema \u00e8 in c.a., sono utilizzati solo trasformatori e autotrasformatori, inoltre \u00e8 anche meno complesso per la mancanza del reparto raddrizzatore e conversione in c.c.\nDescrizione impianto di SSE a 3 kV c.c..\nOgni sottostazione elettrica di conversione \u00e8 funzionalmente suddiviso in tre comparti:\nper linee a 3 kV:\nQuesta parte ha la funzione di alimentazione e smistamento AT, trasformazione e alimentazione\u00a0m, composta da:\nlo stallo per condutture aeree in AT, riferito all'arrivo della linea primaria, che comprende pali, tralicci e portali, gli isolatori, morse e organi d'attacco, i conduttori di energia, funi di guardia o di terra, le discese di alimentazione, delle sbarre che sono utilizzate per una derivazione di un gruppo di trasformazione e/o conversione, una derivazione per sottostazione mobile, una derivazione per alimentazione MT (Media Tensione);\nil sezionatore AT che comprende l'apparecchiatura di sezionamento che le connessioni, morsettiere AT, isolatori portanti e tiranteria di manovra;\nil comando del sezionatore AT comprendente tutte le apparecchiature per la manovra manuale che motorizzata, il sostegno e collegamenti all'impianto di terra e dispositivi di sicurezza e controllo;\nil comando per la manovra degli interruttori AT comprendente tutta la strumentazione per il controllo e gli indicatori di posizione e collegamenti di terra;\ni trasformatori di corrente e i trasformatori e riduttori di tensione utilizzati per le misure e protezioni;\nil terminale di linea AT o MT che sono linee trifase in cavo collegati alla linea aerea.\nLa trasformazione e alimentazione in MT \u00e8 composta da:\nterna di scaricatori AT, connessioni AT e i collegamenti all'impianto di terra;\ni trasformatori AT/AT e AT/MT di interconnessione tra sistemi AT a diverse tensioni e trasformatori di gruppo per sottostazioni di conversione, ma anche i trasformatori di alimentazione delle reti MT (10 kV-27 kV);\nil variatore di rapporto sotto carico, installato su trasformatori di potenza da 5,4\u00a0MW (Mega Watt);\ni sezionatori MT del sistema a 10\u00a0kV che 3,7\u00a0kV dei gruppi di conversione, con comando a motore e manuale;\ngli interruttori MT associati a rel\u00e8 di protezione;\nil trasformatore MT/BT (bassa tensione);\nil trasformatore di isolamento, impiegato per separare i circuiti di alimentazione delle utenze all'esterno della sottostazione, impedendo in caso di guasto alla SSE, tensioni pericolose lato BT.\nQuesta parte ha la funzione di conversione dell'energia, protezione e distribuzione TE, composta da:\nil raddrizzatore di gruppo al silicio, costituito da (armadi) contenenti i diodi con radiatori, gruppi di protezione R-C (Resistenze-Condensatori), sistema di controllo e allarme guasto e sistema di raffreddamento ad aria forzata;\nla sbarra a 3\u00a0kV c.c., costituita dalla sbarra in rame, relativi isolatori portasbarre, trasduttori, strumenti di misura della tensione e corrente di gruppo, grate di protezione. Collega inoltre un gruppo raddrizzatore al filtro assorbimento armoniche e al sezionatore bipolare di gruppo;\nil reattore filtro assorbimento armoniche;\nla cella condensatori che completa il filtro, suddivisa in sezioni, che comprende il rel\u00e8 ausiliario di allarme e segnalazione, la valvola di protezione e i sezionatori/commutatori di messa a terra per la scarica dei condensatori;\nil sezionatore MT c.c. (bipolare), che separa ciascun gruppo raddrizzatore dalle sbarre omnibus al bipolare che si utilizza per collegare la sottostazione mobile.\nInoltre in questo reparto ci sono anche le protezioni e distribuzione TE (Trazione Elettrica) composta da:\ncelle misure 3\u00a0kV c.c., comprendente strumenti sia a lettura diretta che registratori che tengono sotto controllo i parametri di tensione, assorbimenti e energia erogata dalla sottostazione;\nle sbarre omnibus, comprendenti sia le sbarre in rame che gli isolatori porta-sbarra, grate di protezione, derivazioni verso le apparecchiature e il sezionatore della cella misure con relativa manovra;\nl'interruttore extrarapido 3\u00a0kV c.c., comprendenti tutte le apparecchiature utilizzate per il suo funzionamento;\nil dispositivo di asservimento, costituito dall'alimentatore, sistema di interconnessione, relativo pannello comandi e segnalazione, che consente la protezione della linea TE, provocando l'apertura degli interruttori extrarapidi e sezionatori della tratta da proteggere;\nlo scaricatore 3\u00a0kV c.c., situato all'esterno, utilizzato per proteggere le apparecchiature interne della sottostazione, dalle sovratensioni della linea di contatto, scaricatore costituito da uno spinterometro, gruppo R-C, grata di protezione e collegamento all'impianto di terra.\nQuesta parte ha la funzione di smistamento e alimentazione TE, composta da:\ncondutture aeree a 3\u00a0kV c.c. di piazzale, composte da linee di alimentazione che collegano gli extrarapidi ai relativi sezionatori aerei a 3\u00a0kV c.c., compresi gli isolatori passanti, di amarro e derivazioni;\ni sezionatori aerei 3\u00a0kV c.c., di prima e seconda fila della SSE, inoltre ci sono i sezionatori automatici lungo linea;\nIl quadro di comando e controllo dei sezionatori 3\u00a0kV c.c., che si trovano nei posti di sezionamento automatico lungo linea;\nil complesso voltmetrico e amperometrico, costituito da sensori che attivano l'intervento delle protezioni (extrarapidi e sezionatori automatici).\nInoltre in una SSE troviamo la supervisione, telecomando e alimentazione di emergenza e gli impianti di terra e ritorno TE.\nLa supervisione, telecomando e alimentazione di emergenza \u00e8 composta da:\nquadro di manovra, controllo e segnalazione, formato da apparecchiature che comandano, controllano e segnalano, i sezionatori e interruttori delle linee primarie in arrivo e in uscita dal piazzale delle SSE;\ngli impianti di telecomando, sia di tipo tradizionale che computerizzato, suddivisi in posto pilota e posti telecomandati, che hanno la funzione di telecomandare il funzionamento delle SSE;\nla batteria di accumulatori a vasi apribili, che forniscono la tensione richiesta;\nla batteria di accumulatori a vasi ermetici;\nil gruppo elettrogeno, utilizzato come alimentazione di riserva del gruppo statico.\nL'impianto di terra e ritorno TE che ha la funzione del ritorno della corrente di trazione attraverso il negativo dei gruppi raddrizzatori che il ritorno della correnti di cortocircuito, ed \u00e8 formata da:\nl'impianto di terra, che ha la funzione di impedire che le strutture metalliche siano sotto tensione e pericolose per il personale che si occupa della manutenzione delle SSE;\nil collegamento del negativo di SSE al circuito di ritorno TE, che porta la corrente di ritorno alla sottostazione;\nil circuito di apertura generale, che consente il caso di guasto nel reparto 3\u00a0kV c.c. all'interno della sottostazione di isolarla dal lato c.c. che lato c.a..\nDescrizione impianto di SSE a 2x25 kV c.a..\nPer impianto di SSE a 2x25\u00a0kV c.a.per linee AV/AC si intende:\nIl funzionamento del sistema \u00e8 il seguente:\nl'alimentazione primaria viene prelevata dalla rete Terna ad altissima tensione (380-220 kV) con allacciamenti dedicati. Questi allacciamenti sono realizzati attraverso stallo dedicato derivato dalla sbarra AAT, tramite autotrasformatore di potenza elevata, 250 MVA (Mega Volt Ampere), con il secondario alla tensione di 150-132\u00a0kV su sbarra dedicata RFI. Dalla sbarra in AT, si possono derivare due elettrodotti, tra cui uno di riserva, per alimentare punto-punto la SSE, oppure alimentare la SSE pi\u00f9 vicina, dal quale si entra nella rete primaria di RFI, con collegamenti in entra-esce con le SSE adiacenti ed elettrodotti dedicati. Le SSE derivate punto-punto dai centri di interconnessione in AAT di Terna, sono poste a distanza di 50\u00a0km. La tensione di alimentazione primaria \u00e8 di 132-150 kV.\nNel lato AT, le SSE hanno due stalli di arrivo e partenza linee, una \u00e8 per l'alimentazione elettrica della SSE, l'altra configurata in entra-esce, alimenta la SSE vicina.\nDalle due semisbarre si derivano le alimentazioni elettriche dei due gruppi di trasformazione, attraverso sezionatori a pantografo mono-trifasi, che hanno la possibilit\u00e0 di selezionare la fase di uno solo dei due poli, mentre l'altra \u00e8 fissa.\nI due trasformatori di gruppo monofasi da 60 MVA, cui uno di riserva, forniscono una tensione al secondario di 50\u00a0kV con presa centrale a terra, per cui 2x25 kV.\nQuesti trasformatori sono collegati, lato primario, alle stesse fasi, ma in opposizione di fase. Un emisezionamento di sbarra consente di mantenere in servizio un trasformatore in caso di guasto alla sbarra.\nL'alimentazione TE dei binari nelle due direzioni \u00e8 costituita da quattro montanti alimentatori bipolari, con un interruttore a protezione delle linee da cortocircuiti e due sezionatori bipolari.\nNel lato linea di trazione, la SSE alimenta la linea di contatto e il feeder con due tensioni alternate di 25\u00a0kV in opposizione di fase, per cui si ha la + 25\u00a0kV alla linea di contatto e la - 25\u00a0kV al feeder.\nLa tratta tra due SSE si divide in quattro sub-tratte, di 12,5\u00a0km, sezionabili elettricamente e configurabili alle loro estremit\u00e0 in corrispondenza dei Posti di Parallelo e delle SSE stesse.\nNei posti di parallelo, sono installati autotrasformatori da 15 MVA, con presa centrale a terra, collegati tra linea di contatto e feeder. Gli autotrasformatori, prelevando energia dal feeder e filtrando correnti dal circuito di ritorno, ridistribuiscono simmetricamente le correnti tra linea di contatto e feeder nelle tratte di linea non interessate da convogli.\nNei posti di parallelo, sono presenti organi di manovra e sezionamento che permettono sia l'inserzione degli autotrasformatori, che il collegamento in parallelo delle linee di contatto.\nI posti di parallelo che alimentano i tratti terminali, sono denominati Posti di Parallelo Semplice, perch\u00e9 hanno un solo autotrasformatore da 15 MVA con la possibilit\u00e0 di effettuare il collegamento di parallelo tra linea di contatto e feeder dei binari.\nOgni SSE alimenta a sbalzo 25\u00a0km di linee per ogni direzione, con la propria fase di alimentazione. Tratte vicine, hanno alimentazione con fasi sfasate di 120\u00b0.Il posto in cui \u00e8 limite tra alimentazioni di due SSE vicine \u00e8 denominato Posto di Cambio Fase.\nInfatti, la linea di trazione elettrica \u00e8 suddivisa in celle di lunghezza di 12\u00a0km e la corrente di trazione si distribuisce nelle varie celle.\nI Posti di Confine elettrico tra i sistemi a 3\u00a0kV c.c. e 25\u00a0kV c.a. si trovano in corrispondenza degli imbocchi e delle interconnessioni tra le tratte AV/AC e la rete a 3kV. Sono realizzati con un tratto centrale messo a terra e due tratti neutri vicini, da percorrere a pantografi abbassati, per poi dopo il Posto di Confine elettrico, alzare il pantografo per i 3\u00a0kV o per 25 kV, in base alla linea da percorrere se a 3\u00a0kV o 25 kV.\nIn particolare, sul lato 25\u00a0kV c.a. sono stati installati a 1\u00a0km dal giunto Posto di Confine elettrico, Trasformatori Separatori collegati lato primario tra linea di contatto di piena linea e il binario e lato secondario tra linea di contatto e il binario lontano, tramite cavo isolato collegato al binario stesso in prossimit\u00e0 del giunto Posto di Confine elettrico.\nLato 3\u00a0kV c.c. sono installati a 1\u00a0km dal giunto Posto di Confine elettrico, sia sulla linea di contatto che sul binario, filtri soppressori di armoniche, risonanti a 50\u00a0Hz. Questi filtri riducono le correnti a 50\u00a0Hz verso il sistema a 3 kV.\nL'energia elettrica per l'alimentazione delle utenze lungo linea si ottiene prelevandola dal \"feeder\" a 25 kV. Questo si ottiene con appositi posti di trasformazione 25 kV/400 V, che possono alimentare lato BT, i Posti Periferici Fissi, le antenne del GSM-R e le altre utenze ferroviarie.\nIl comando e il controllo degli impianti di trazione elettrica e SSE viene eseguito attraverso il sistema di telecomando DOTE, situato presso il Posto Centrale in modo da gestire le configurazioni dei Posti di Confine sulla linea di contatto.\nIl DOTE, oltre gestire lo Stato delle alimentazioni del sottosistema energia, acquisisce informazioni di monitoraggio e diagnostica delle apparecchiature di SSE e di linea.\nPrincipali sigle usate negli impianti di trazione elettrica.\nAAT: Altissima Tensione;\nAC: Alta Capacit\u00e0;\nAT: Alta Tensione;\nAV: Alta Velocit\u00e0;\nATR: Autotrasformatore;\nBT: bassa tensione;\nc.a.: corrente alternata;\nc.c.: corrente continua;\nDOTE: Dirigente Operativo Trazione Elettrica;\nfeeder: Alimentatore - 25kV;\nGSM-R: Global System Mobile-Railway\nLdC: Linea di contatto a + 25kV;\nMT: Media Tensione;\nMVA: Mega Volt Ampere;\nMW: Mega Watt;\nPC: Posto Centrale;\nPCF: Posto di Cambio Fase;\nPDT: Posto di Trasformazione derivato dal feeder;\nPOC: Posto di Confine Elettrico;\nPP: Posto di Parallelo;\nPPD: Posto di Parallelo Doppio;\nPPF: Posto Periferico FIsso;\nPPS: Posto di Parallelo Semplice;\nPSA: Posto di Sezionamento Automatico;\nRFI: Rete Ferroviaria Italiana\nSSE: Sottostazione Elettrica;\nTE: Trazione Elettrica;\nTN: Tratto Neutro;\nTS: Trasformatore Separatore."}
{"id": "4846637", "revid": "585241", "url": "https://it.wikipedia.org/wiki?curid=4846637", "title": "Quell'orribile forza", "text": "Quell'orribile forza (\"That Hideous Strength\") \u00e8 un romanzo di fantascienza del 1945 scritto da C. S. Lewis, ultimo libro del ciclo della \"trilogia dello spazio\" (\"Space Trilogy\").\nTrama.\nIl giovane Mark Studdock, docente di sociologia presso l'Universit\u00e0 di Edgestow, \u00e8 appena entrato nella \"cerchia ristretta\" dei progressisti del college quando ha luogo una controversia riguardo alla vendita di una porzione della sua terra, al bosco di Bragdon, a un nuovo istituto scientifico, INCE, il cui personale comprende gi\u00e0 docenti del collegio. Lord Feverstone (eminente membro dell'istituto che altri non \u00e8 che Dick Devine, antagonista di \"Lontano dal pianeta silenzioso\") giunge per discutere di un possibile posto per Mark all'INCE.\nNel frattempo la moglie di Mark, Jane, sperimenta una serie di inquietanti incubi che si rivelano una sorta di visioni di fatti di cronaca, primo fra tutti quello della decapitazione dello scienziato francese Alcasan. Incontrata per caso la signora Dimble, moglie di uno dei suoi ex professori, che la invita a pranzo, Jane le racconta gli incubi e l'anziana signora le consiglia di rivolgersi a una certa signorina Ironwood che vive nella Villa della vicina cittadina di St. Anne. Una discussione tra Jane e Mark mostra come il loro matrimonio si stia deteriorando.\nMark trascorre qualche giorno presso la sede dell'INCE nei dintorni di Edgestow; nonostante abbia modo di parlare con alcuni dei vertici non riesce tuttavia a capire quale potrebbe essere il suo ruolo nell'istituto. Inoltre lo scienziato Bill Hingest, dimissionario dall'INCE, gli consiglia di lasciare subito l'istituto, per essere ritrovato misteriosamente assassinato il giorno dopo.\nAllo stesso tempo, Jane visita la signorina Ironwood che sembra convinta che i suoi sogni siano in realt\u00e0 visioni.\nA St. Anne, Jane viene presentata al dottor Elwin Ransom (protagonista dei primi due romanzi della trilogia), divenuto il legittimo re o \"Pendragon\" della nazione Logres, erede di re Art\u00f9 e direttore dello scapestrato gruppo che abitano la villa.\nMark intanto scrive articoli di giornale per l'INCE, anticipando gli eventi della rivolta che lo stesso istituto ha intenzione di avviare a Edgestow. La rivolta si svolge come previsto: la polizia dell'INCE prende il sopravvento nella cittadina e viene arrestata Jane, che l'istituto vuole usare per vie delle sue capacit\u00e0 psichiche. Il capo della polizia privata dell'INCE, una donnona conosciuta come \"Fata\" Hardcastle, inizia a torturare Jane, ma \u00e8 costretta a rilasciarla a causa dei disordini creati dalla stessa sommossa.\nMark viene presentato intanto al \"capo\" dell'INCE, ovvero il viso di Alcasan (lo scienziato ghigliottinato sognato da Jane) riportato in vita grazie a dispositivi artificiali.\nUn nuovo sogno di Jane le mostra un uomo a lungo sepolto che si risveglia fuggendo dalla propria tomba sotterranea. Ransom conclude che lo scopo dell'INCE \u00e8 quello di trovare il corpo di mago Merlino, che fu sepolto nel bosco di Bragdon in uno stato di sonno senza tempo e che tuttavia non \u00e8 morto. Jane dovr\u00e0 guidare allora i membri del gruppo fino al posto che aveva sognato.\nMark tenta di lasciare l'INCE, ma viene arrestato a Edgestow con l'accuso di aver ucciso Bill Hingest e viene riportato alla sede dell'istituto. Solo allora si rende conto che \u00e8 stata l'INCE stessa a uccidere Hingest.\nQuella notte di tempesta sia il gruppo di St. Anne sia il personale dell'INCE sono sulle tracce di Merlino, che si \u00e8 dopo lungo tempo risvegliato. Il Mago, grazie ai suoi poteri ipnotici, suggestiona un vagabondo e gli ruba i vestiti. L'INCE, trovato il corpo addormentato del vagabondo, lo cattura ritenendo che si tratti del mago, mentre il vero Merlino fugge su un cavallo selvaggio fino a St. Anne.\nRansom rivela allora che ci sono forze sataniche dietro all'INCE e che Merlino deve essere a sua volta posseduto dalle potenze angeliche, gli \"Oy\u00e9resu\" (plurale di \"Oyarsa\"), che guidano i pianeti del sistema solare. Se la Terra era stata a lungo in quarantena (i demoni che governano la Terra non potevano viaggiare oltre l'orbita della luna e gli Oy\u00e9resu spaziali non potevano venire sulla Terra), dopo i viaggi di Weston e Devine su Malacandra e Perelandra la legge divina \u00e8 infranta e gli Oy\u00e9resu possono raggiungere la Terra.\nAllo stesso tempo, Mark alla sede dell'INCE viene iniziato ad un rituale oscuro destinato a coltivare l'obiettivit\u00e0 assoluta e a eliminare ogni emozione, ritenuta semplicemente un \"fenomeno chimico\".\nGli Oy\u00e9resu di Malacandra (Marte), Perelandra (Venere), Viritrilbia (Mercurio), Lurga (Saturno) e Glundandra (Giove) scendono su St. Anne e prendono il controllo di Merlino. Il Mago allora si traveste da prete basco e si presenta alla sede dell'INCE in risposta all'annuncio dell'istituto che cercava un interprete di lingue antiche. Viene portato dunque al cospetto del vagabondo che l'Ince crede essere Merlino e lo ipnotizza rendendolo in grado di parlare molte lingue antiche. Quando i due vengono condotti ad una cena in onore dello scrittore Jules, capo ufficiale dell'INCE, il mago scaglia sui membri dell'istituto la maledizione di Babele, che impedisce loro di pronunciare frasi di senso compiuto, libera i molti animali su cui l'INCE stavano conducendo esperimenti e aiuta Mark a fuggire, mandandolo a St. Anne. Elefanti, tigri, serpenti uccidono la maggior parte del personale e devastano l'edificio, mentre un grosso terremoto distrugge definitivamente Edgestow, gi\u00e0 evacuata in seguito alla sommossa. Lord Feverstone, unico a scampare alla strage, viene inghiottito dalla terra.\nMark e Jane si ricongiungono pacificamente sotto la benedizione dell'Oyarsa di Venere mentre Ransom viene riportato su Perelandra, dove vivr\u00e0 nella pace insieme ad altri grandi eroi e profeti (Enoc, Elia, Melchisedec, Mos\u00e8 e re Art\u00f9) fino alla fine dei tempi."}
{"id": "4846650", "revid": "119059533", "url": "https://it.wikipedia.org/wiki?curid=4846650", "title": "Ferenc Moln\u00e1r (calciatore 1885)", "text": "Anche i suoi fratelli Imre e \u00d6d\u00f6n sono stati anch'essi calciatori della nazionale ungherese.\nCarriera.\nCalciatore.\nFu calciatore dell'\u00dajpesti TE, per tutta la carriera, tranne che per un periodo di due anni tra il 1907 e il 1909 nel BTC.\nGioc\u00f2 con la nazionale ungherese in due occasioni: la prima volta il 7 ottobre 1906 in amichevole contro la , la seconda un mese pi\u00f9 tardi sempre in amichevole contro l'.\nAllenatore.\nNel 1926 allen\u00f2 la nazionale lettone in quattro occasioni. L'anno successivo guid\u00f2 la nazionale lituana in due incontri."}
{"id": "4846654", "revid": "1305772", "url": "https://it.wikipedia.org/wiki?curid=4846654", "title": "Ferenc Moln\u00e1r (disambigua)", "text": ""}
{"id": "4846655", "revid": "709565", "url": "https://it.wikipedia.org/wiki?curid=4846655", "title": "San Diego Film Critics Society Awards 2008", "text": "I premi del 13\u00b0 San Diego Film Critics Society Awards sono stati annunciati il 15 dicembre 2008.\nPremi assegnati.\nMiglior attore.\nMickey Rourke - \"The Wrestler\" nel ruolo di Randy \"The Ram\" Robinson\nMiglior attrice.\nKate Winslet - \"The Reader - A voce alta\" nel ruolo di Hanna Schmitz\nMiglior film di animazione.\nWALL\u2022E\nMiglior fotografia.\n\"The Millionaire\" - Anthony Dod Mantle\nMiglior regista.\nDanny Boyle - \"The Millionaire\"\nMiglior documentario.\nMan on Wire - Un uomo tra le Torri\nMiglior montaggio.\nThe Millionaire\nMiglior cast.\nFrost/Nixon - Il duello\nMiglior film.\nThe Millionaire\nMiglior film in lingua straniera.\nLasciami entrare (L\u00e5t den r\u00e4tte komma in) \u2022 Svezia\nMigliore scenografia.\nIl curioso caso di Benjamin Button\nMigliore colonna sonora.\n\"The Millionaire\" - Allah Rakha Rahman\nMigliore sceneggiatura originale.\n\"L'ospite inatteso\" - Thomas McCarthy\nMigliore adattamento della sceneggiatura.\n\"The Millionaire\" - Simon Beaufoy\nMiglior attore non protagonista.\nHeath Ledger - \"Il cavaliere oscuro\" nel ruolo di Joker (postumo)\nMigliore attrice non protagonista.\nMarisa Tomei - \"The Wrestler\" nel ruolo di Cassidy/Pam\nPremio speciale.\nRichard Jenkins "}
{"id": "4846658", "revid": "73411", "url": "https://it.wikipedia.org/wiki?curid=4846658", "title": "Knjaznin", "text": ""}
{"id": "4846660", "revid": "73411", "url": "https://it.wikipedia.org/wiki?curid=4846660", "title": "Knjazhnin", "text": ""}
{"id": "4846661", "revid": "767487", "url": "https://it.wikipedia.org/wiki?curid=4846661", "title": "J\u00f3hann Laxdal", "text": "Carriera.\nClub.\nStjarnan.\nLaxdal gioc\u00f2 nello Stjarnan, nella 1. deild karla, conquistando la promozione nel 2008. Debutt\u00f2 nell'\u00darvalsdeild il 10 maggio 2009, schierato titolare nella vittoria per 3-1 sul Grindav\u00edk: nello stesso incontro, realizz\u00f2 la prima rete nella massima divisione locale.\nUllensaker/Kisa e ritorno in patria.\nIl 4 febbraio 2014 venne ingaggiato dai norvegesi dell'Ullensaker/Kisa, formazione a cui si leg\u00f2 con un contratto biennale. Il 17 luglio successivo, rescisse l'accordo. Fece cos\u00ec ritorno allo Stjarnan.\nNazionale.\nLaxdal rappresent\u00f2 la Nazionale islandese a livello Under-17, Under-19 e Under-21. Il 14 agosto 2013 esord\u00ec anche in quella maggiore, schierato in campo nella vittoria per 1-0 contro le .\nStatistiche.\nPresenze e reti nei club.\n\"Statistiche aggiornate al 15 agosto 2014.\""}
{"id": "4846672", "revid": "79968", "url": "https://it.wikipedia.org/wiki?curid=4846672", "title": "Anna Premoli", "text": "\u00c8 nata in Croazia, ma nel 1987 si \u00e8 trasferita in Italia. Si \u00e8 laureata in Economia dei mercati finanziari presso l'Universit\u00e0 Bocconi, e ha intrapreso la carriera professionale lavorando prima alla JPMorgan Chase occupandosi di asset management e risk management, poi presso una banca d'affari, e attualmente si occupa di investimenti finanziari per una holding di partecipazioni privata.\nIl 21 luglio 2013 ha vinto la 61\u00aa edizione del Premio Bancarella, con il romanzo \"Ti prego lasciati odiare\", avendo la meglio su Maurizio De Giovanni, Vanna De Angelis, Ugo Moriano, Bruno Morchio, M.J. Heron."}
{"id": "4846674", "revid": "69794", "url": "https://it.wikipedia.org/wiki?curid=4846674", "title": "Vanna De Angelis", "text": ""}
{"id": "4846679", "revid": "767487", "url": "https://it.wikipedia.org/wiki?curid=4846679", "title": "Adelmo Capelli", "text": "Caratteristiche tecniche.\nGiocatore.\nGiocava preferenzialmente come mediano, con buone doti sia in fase di interdizione sia nella costruzione del gioco; in diversi periodi all'Ascoli gioc\u00f2 anche come terzino sinistro, mentre nella stagione 1965-1966 gioc\u00f2 come vero e proprio regista di centrocampo.\nAllenatore.\nFu innovativo rispetto all'epoca in cui allen\u00f2, dal momento che fu uno dei primi allenatori in Italia a giocare con una difesa completamente a zona.\nCarriera.\nGiocatore.\nTra la fine degli anni '50 e l'inizio degli anni '60 ha giocato per otto stagioni consecutive in Serie C con la maglia dell'Ascoli, segnando complessivamente 12 gol (8 dei quali nella stagione 1965-1966) in 228 presenze con la maglia bianconera; il 14 febbraio 1965 a San Benedetto del Tronto gioc\u00f2 una parte della partita in porta, subendo 2 gol, a causa dell'infortunio occorso in seguito ad uno scontro fortuito tra l'attaccante della Sambenedettese Alfiero Caposciutti e il portiere bianconero Roberto Strulli, che alcune ore pi\u00f9 tardi sarebbe morto a causa dell'incidente. Nella stagione 1969-1970 \u00e8 stato giocatore ed allenatore della Civitanovese, in Serie D. Successivamente ha vinto un campionato di Serie D con la maglia del Giulianova nella stagione 1970-1971, nella quale ricopriva il doppio ruolo di giocatore ed allenatore; nella stessa stagione mise a segno un gol nello scontro diretto vinto per 2-1 contro il Bellaria, decisivo ai fini della vittoria del campionato.\nAllenatore.\nDopo la vittoria della Serie D con il Giulianova, abbandon\u00f2 definitivamente il campo rimanendo nella societ\u00e0 giallorossa con il solo ruolo di allenatore, che mantenne per tutta la stagione 1971-1972, disputata nel campionato di Serie C. L'anno seguente ha allenato la Maceratese. Nella stagione 1974-1975 alla settima giornata di campionato sostitu\u00ec Leo Zavatti sulla panchina del Chieti, in Serie C; venne riconfermato alla guida della squadra neroverde anche per la stagione successiva, venendo per\u00f2 esonerato dopo la quarta giornata del girone d'andata in favore di Cristoforo Pinti. Torn\u00f2 alla guida del Giulianova nella stagione 1977-1978, nella quale subentr\u00f2 in panchina a stagione in corso a Sergio Manente, chiudendo il campionato al 14\u00ba posto in classifica, con la squadra che retrocedette pertanto nel nascente campionato di Serie C2. L'anno seguente ha allenato il Catania, nel campionato di Serie C1, chiuso al 3\u00ba posto in classifica.\nHa allenato per le prime 14 partite di campionato il Taranto nella stagione 1979-1980, in Serie B; l'anno successivo allen\u00f2 il Brindisi nel campionato di Serie C2.\nAllen\u00f2 poi il Trento in due diversi periodi: nella stagione 1982-1983, nella quale subentr\u00f2 in panchina a Stevanato dopo poche giornate di campionato (chiusa con un 8\u00ba posto in classifica in Serie C1) e nella Serie C1, chiusa con l'ultimo posto in classifica e la conseguente retrocessione in Serie C2.\nNella stagione 1987-1988 viene ingaggiato dall'Alessandria, societ\u00e0 militante in Serie C2, che lo sostituisce a campionato in corso con Dino Ballacci.\nNella stagione 1988-1989 ha allenato il Sassuolo in Serie C2, ottenendo un 5\u00ba posto in classifica; \u00e8 stato riconfermato sulla panchina degli emiliani anche per la stagione 1989-1990, sempre in quarta serie, nella quale \u00e8 stato esonerato a campionato in corso e sostituito da Raffaello Vernacchia"}
{"id": "4846688", "revid": "827882", "url": "https://it.wikipedia.org/wiki?curid=4846688", "title": "The Red Album (Beatles)", "text": ""}
{"id": "4846689", "revid": "827882", "url": "https://it.wikipedia.org/wiki?curid=4846689", "title": "Red Album (Beatles)", "text": ""}
{"id": "4846690", "revid": "1305772", "url": "https://it.wikipedia.org/wiki?curid=4846690", "title": "Imitatio", "text": ""}
{"id": "4846691", "revid": "767487", "url": "https://it.wikipedia.org/wiki?curid=4846691", "title": "Unione Sportiva Avellino 1976-1977", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1976-1977."}
{"id": "4846693", "revid": "1573940", "url": "https://it.wikipedia.org/wiki?curid=4846693", "title": "Villa Querini (Mestre)", "text": "Villa Querini \u00e8 un palazzo storico di Mestre, frazione del comune di Venezia.\nAntica villa veneta per la villeggiatura in campagna, si trova oggi in una zona completamente urbanizzata, all'incrocio tra via Verdi e via Circonvallazione.\nStoria.\nLa gran parte degli studiosi la ritiene settecentesca, sebbene Luigi Brunello la dati con precisione al 1696. Secondo Francesco Scipione Fapanni, fu realizzata da Giorgio Querini del ramo \"Stampalia\" e alla sua famiglia rimase ininterrottamente sino al 1869, quando si estinse con la morte del noto Giovanni Querini Stampalia.\nAttualmente il complesso \u00e8 propriet\u00e0 della citt\u00e0 di Venezia: gli interni sono occupati da uffici comunali, mentre il parco \u00e8 divenuto un giardino pubblico.\nDescrizione.\nLa villa \u00e8 costituita dalla casa padronale cui \u00e8 innestato, sul lato sinistro, un lungo corpo di servizio costituito da vari edifici disposti fra loro ad angolo retto. Il tutto \u00e8 inserito in un ampio parco delimitato da un muro con cancellata in ferro battuto. I quattro accessi alla propriet\u00e0 si aprono a sud, lungo la strada, e si caratterizzano per stipiti sormontati da elementi in pietra: due presentano statue (\"Ercole\", \"Giove\", \"Marte\" e \"Mercurio\", di Girolamo Albanese), il terzo delle sfere, l'ultimo dei cesti di frutta.\nLa casa padronale \u00e8 un volume compatto a pianta quadrata, sviluppato su tre piani pi\u00f9 seminterrato e concluso da una cornice modanata su cui si imposta la copertura. Le facciate laterali est e ovest, inoltre, presentano una sopraelevazione centrale con tetto a spioventi.\nLa facciata principale \u00e8, come di consueto, quella rivolta a mezzogiorno e presenta un'organizzazione tripartita e simmetrica, con le aperture distribuite lungo gli assi verticali secondo il ritmo 2-3-2. Una fascia marcapiano tra il piano rialzato e il seminterrato suggerisce un'analoga tripartizione in senso orizzontale; ai piani superiori tale andamento \u00e8 sottolineato dalla serie di timpani triangolari posti sopra le aperture. L'asse centrale \u00e8 messo in risalto dal portale d'ingresso, in cima a una breve rampa di scale, chiuso ad arco e affiancato da finestre architravate; al piano superiore si trova una porta finestra con arco accecato, con altre due porte finestre architravate ai lati, tutte rivolte a un balconcino con ringhiera in ferro battuto; l'ultimo livello reca tra monofore architravate con timpani (triangolari le due laterali, curvilineo quella centrale). Gli assi laterali sono marcati da coppie di finestre architravate.\nGli interni sono strutturati secondo il tipico schema veneziano, basato su un salone centrale passante attorno al quale si distribuiscono gli altri ambienti.\nL'annesso localizzato subito ad ovest della casa padronale presenta due livelli con fronte principale simmetrico rivolto a sud. Al centro piano terra si apre un alto ingresso ad arco, affiancato da un'alternanza di finestre ad arco e portefinestre architravate con timpani triangolari. Il livello superiore si caratterizza per una serie di finestre quadrate, disposte in corrispondenza di ogni apertura inferiore.\nGli altri edifici di servizio non presentano particolarit\u00e0 architettoniche degne di nota."}
{"id": "4846697", "revid": "30610", "url": "https://it.wikipedia.org/wiki?curid=4846697", "title": "Nomi", "text": ""}
{"id": "4846704", "revid": "125696679", "url": "https://it.wikipedia.org/wiki?curid=4846704", "title": "Il sentiero dell'odio", "text": "Il sentiero dell'odio \u00e8 un film del 1950 diretto da Sergio Grieco.\nConosciuto anche con il titolo La vita riprender\u00e0.\nTrama.\nStoria d'amore sulla falsariga di Romeo e Giulietta, ambientata in Calabria: due giovani innamorati appartengono a due famiglie da sempre nemiche tra loro.\nProduzione.\n\u00c8 il primo lungometraggio a soggetto diretto da Sergio Grieco, ed \u00e8 ascrivibile al filone dei melodrammi sentimentali \"strappalacrime\", molto in voga tra il pubblico italiano negli anni del secondo dopoguerra (in seguito ribattezzato dalla critica con il termine \"neorealismo d'appendice\").\nVenne girato in esterni in Calabria, nelle localit\u00e0 di Carmigliatello Silano, frazione del comune di Spezzano della Sila, San Giovanni in Fiore e Silvana Mansio, frazione del comune di Serra Pedace, in provincia di Cosenza.\nIscritto al P.R.C. della S.I.A.E. con il n. 938, venne presentato alla Commissione di Revisione Cinematografica presieduta da Giulio Andreotti e ottenne il visto di censura n. 10.360 dell'8 agosto 1951 con una lunghezza della pellicola dichiarata di 2.384 metri e accertata di 2.200 metri; non conosciamo in cosa consistono i 184 metri espunti di film.\nLe canzoni presenti nel film sono composte da Mario De Angelis e Peppino Diorelli e cantate da Alfredo Jandolo e Wanda Salerno, mentre le musiche sono dirette da Alberto De Castello.\nNon risulta ancora pubblicato in DVD, mentre esistono qualche foto di scena e la locandina. Tra i nomi del credit si nota un giovane Giuseppe Rotunno come operatore di ripresa.\nDistribuzione.\nLa pellicola ebbe una distribuzione irregolare: a Roma venne proiettato nel novembre del 1951, mentre a Milano arriv\u00f2 nelle sale nell'aprile del 1952.\nAccoglienza.\nIncass\u00f2 92.000.000 di lire dell'epoca.\nCritica.\n\u00abDalla Calabria il soggettista e regista Sergio Grieco non ha saputo trarre che questa truce vicenda quanto mai convenzionale. Per la uccisione di una pecora due famiglie si dichiarano guerra: agguati e sparatorie si susseguono a ritmo spietato fino all'eliminazione di quasi tutti i componenti. Una specie di western quindi, realizzato con eccessivo semplicismo. Sergio Grieco ha per\u00f2 l'attenuante di essere al suo primo film\u00bb. Anonimo, \"Avanti!\", 14 novembre 1951\n\u00abFilm alquanto confuso e complessivamente di scarso interesse, in cui discrete sequenze descrittive s'alternano con altre meno convincenti\u00bb. Alberto Albertazzi, \"Intermezzo\" n. 9/10, 31 maggio 1952"}
{"id": "4846707", "revid": "767487", "url": "https://it.wikipedia.org/wiki?curid=4846707", "title": "The Countess of Summacount", "text": "The Countess of Summacount \u00e8 un cortometraggio muto del 1917 diretto da Frank Wilson. Prodotto dalla Hepworth, ha come interprete Chrissie White.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di una bobina - usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846711", "revid": "767487", "url": "https://it.wikipedia.org/wiki?curid=4846711", "title": "Neighbours (film 1917)", "text": "Neighbours \u00e8 un cortometraggio muto del 1917 diretto da Frank Wilson,\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in due bobine - usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846713", "revid": "767487", "url": "https://it.wikipedia.org/wiki?curid=4846713", "title": "India.Arie", "text": "Biografia.\nNata in Colorado nel 1975, gi\u00e0 da piccola ha a che fare con la musica visto che la madre Joyce \u00e8 stata una cantante ed ha lavorato nella Motown Records con Marvin Gaye, Diana Ross &amp; The Supremes e The Jackson 5, mentre il padre era giocatore di basket. Il suo nome India Arie \u00e8 un omaggio all'India e in particolare a Gandhi, mentre Arie vuol dire \"leone\". Fin da ragazza suona il sassofono, il flauto, il clarinetto e la tromba.\nSi trasferisce ad Atlanta con la madre per frequentare il College e inizia a suonare la chitarra, collaborando con il collettivo Groovement/Earthseed. Partecipa nel 1999 ad un paio di date del \"Lilith Fair\", un tour tutto al femminile organizzato da Sarah McLachlan e Bonnie Raitt. In seguito il presidente della Motown Records Kedar Massenberg la contatta per un contratto discografico. Il regista Spike Lee la sceglie per la colonna sonora del film \"Bamboozled\" (2000).\nNel marzo 2001 esce il suo album discografico d'esordio, intitolato \"Acoustic Soul\" e caratterizzato da un ottimo successo (#10 della Billboard 200), grazie anche ai singoli \"Video\" e \"Brown Skin\".\nDopo questo exploit l'artista collabora con John Mellencamp e Cassandra Wilson. Scrive \"Good Man\" per \"We Were Soldiers\", film di Mel Gibson, e parte in tour con Sade. Nel dicembre del 2001 il suo disco varca la soglia del milione di copie vendute e la cantautrice si guadagna alcuni riconoscimenti come \"migliore nuova artista\" per \"Vibe Magazine\", \"MTV2\" e \"Billboard Video Awards\". Nel 2002 riceve ben sette nomination ai Grammy Awards 2002, ma non porta a casa nemmeno un premio. Nel maggio 2002 si consola con l'Essance Award.\nAnticipato dal singolo \"Little Things\", nel settembre 2002 pubblica \"Voyage to India\", che debutta alla sesta posizione della Billboard 200 e che, nel 2003, le fa guadagnare due Grammy Award come \"miglior album R&amp;B\" e \"miglior performance di musica urban/alternative\". Nel 2005 collabora con Stevie Wonder e Paul McCartney per una traccia dal titolo \"A Time to Love\" presente nell'album omonimo dell'artista statunitense, candidata anche ai Grammy Awards 2006 nella categoria \"miglior collaborazione pop vocale\".\nIl terzo disco in studio ', viene pubblicato nel giugno 2006. Il brano di punta di questo lavoro \u00e8 \"I Am Not My Hair\", in cui collabora anche Akon. L'album raggiunge la vetta della Billboard 200 (prima volta per India Arie). Nel 2008 collabora con Anthony David per il singolo \"Words\". Nel febbraio 2009 pubblica ', che debutta al terzo posto in classifica. Collabora con diversi artisti tra cui Sezen Aksu, Keb Mo, Herbie Hancock e Carlos Santana (per una cover di \"While My Guitar Gently Weeps\" dei Beatles inserita in \"\").\nNel 2010 prende parte al progetto di beneficenza Artists for Haiti con il singolo \"We Are the World 25 for Haiti\".\nNel giugno 2013 pubblica \"Songversation\", anticipato dal singolo \"6th Avenue\", pubblicato gi\u00e0 nel novembre 2012 e prodotto con Idan Raichel.\nTeatro.\nNel 2009 ha interpretato Nina Simone nel musical \"Soul Doctor\" scritto da Daniel Wise."}
{"id": "4846719", "revid": "767487", "url": "https://it.wikipedia.org/wiki?curid=4846719", "title": "The Blindness of Fortune", "text": "The Blindness of Fortune \u00e8 un film muto del 1917 scritto e diretto da Frank Wilson,\nTrama.\nIl figlio di un contadino eredita cinquantamila sterline.\nProduzione.\nIl film fu prodotto dalla Hepworth.\nDistribuzione.\nDistribuito dalla United Kingdom Photoplays, il film usc\u00ec nelle sale cinematografiche britanniche nel dicembre 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846720", "revid": "56620", "url": "https://it.wikipedia.org/wiki?curid=4846720", "title": "Giuseppe Mirabelli (Sindaco)", "text": ""}
{"id": "4846726", "revid": "709565", "url": "https://it.wikipedia.org/wiki?curid=4846726", "title": "San Diego Film Critics Society Awards 2007", "text": "I premi del 12\u00b0 San Diego Film Critics Society Awards sono stati annunciati il 18 dicembre 2007.\nPremi e nomination.\nMiglior attore.\nDaniel Day-Lewis \u2013 Il petroliere\nMiglior attrice.\nJulie Christie \u2013 Away from Her - Lontano da lei\nMiglior film di animazione.\nRatatouille\nMiglior fotografia.\nNon \u00e8 un paese per vecchi \u2013 Roger Deakins\nMiglior regista.\nPaul Thomas Anderson \u2013 Il petroliere\nMiglior documentario.\nDeep Water - La folle regata \nCrazy Love \nMiglior montaggio.\nEspiazione \u2013 Paul Tothill\nMiglior cast.\nNon \u00e8 un paese per vecchi\nMiglior film.\nNon \u00e8 un paese per vecchi\nMiglior film in lingua straniera.\nLo scafandro e la farfalla \u2022 Francia / USA\nMigliore scenografia.\nSweeney Todd - Il diabolico barbiere di Fleet Street \u2013 Dante Ferretti\nMigliore colonna sonora.\nIl petroliere \u2013 Jonny Greenwood\nMigliore sceneggiatura originale.\nJuno \u2013 Diablo Cody\nMigliore adattamento della sceneggiatura.\nIl petroliere \u2013 Paul Thomas Anderson\nMiglior attore non protagonista.\nTommy Lee Jones \u2013 Non \u00e8 un paese per vecchi\nMigliore attrice non protagonista.\nAmy Ryan \u2013 Gone Baby Gone\nPremio speciale.\nChristian Bale "}
{"id": "4846727", "revid": "106908", "url": "https://it.wikipedia.org/wiki?curid=4846727", "title": "Autumn Almanac", "text": "Autumn Almanac \u00e8 un brano musicale del gruppo rock britannico The Kinks, scritto dal leader del gruppo Ray Davies e pubblicato su singolo nel 1967.\nIl brano.\n\"Autumn Almanac\" \u00e8 stata di volta in volta definita \"un classico assoluto\", una \"sottile ed arguta osservazione dei costumi inglesi\", un \"impietoso sguardo su un personaggio bizzarro\"; ed elogiata per il suo \"vellutato, melodico sound che avrebbe caratterizzato la prossima fase artistica dei Kinks...\" Alcuni si sono spinti fino a posizionare questa ed altre composizioni di Davies nella tradizione pastorale-romantica della poetica di Wordsworth.\nNella sua autobiografia del 1995 \"X-Ray\", Davies descrisse il brano come ispirato a un giardiniere gobbo della zona di Muswell Hill, sobborgo di North London.\nPubblicazione.\n\"Autumn Almanac\" venne pubblicata come singolo non estratto da album tra gli LP \"Something Else by the Kinks\" del '67 e \"The Kinks Are the Village Green Preservation Society\" del 1968. Come molte altre incisioni della fine degli anni sessanta, \"Autumn Almanac\" fu prodotta sia in formato mono che stereo. La versione mono fu quella ad essere pubblicata su 45 giri e successivamente inclusa come bonus track nella ristampa in CD del 1998 di \"Something Else by The Kinks\" e in molte altre compilation. La versione stereo, dieci secondi pi\u00f9 lunga e con pi\u00f9 effetti sonori \"psichedelici\" nella dissolvenza finale, apparve invece sulla raccolta \"The Kink Kronikles\" pubblicata nel 1972 solo per il mercato statunitense, e nella deluxe edition su doppio CD di \"Something Else\" del 2011."}
{"id": "4846730", "revid": "121638212", "url": "https://it.wikipedia.org/wiki?curid=4846730", "title": "Bruce Venture", "text": "Biografia.\nIn seguito al suo debutto avvenuto nell'aprile 2010 per la casa di produzione Kink, Bruce Venture si \u00e8 messo in luce per le sue qualit\u00e0 e per lo stile \"passionale-aggressivo\" che lo contraddistingue per i maggiori Networks statunitensi e Case di produzioni tra le quali 21Sextury, Bang Bros, Brazzers, Digital Playground, Evil Angel, Fame Digitals, Kink, Mega Site Pass, Naughty America, New Sensations, Penthouse, Porn Pros, Puba, Premium Pass, Reality Kings e molte altre.\nCome riferito da lui stesso in numerose occasioni, il nome \"Bruce\" lo ha scelto in ricordo del suo primo cane, e soprattutto perch\u00e9 un grande fan di Bruce Lee, \"Venture\" invece \u00e8 in onore della scuola che ha frequentato.\nNel 2013, Bruce Venture \u00e8 protagonista del suo primo film monografico dal titolo \"Bruce Venture Has a Big Dick\" distribuito dalla Digital Sin.\nIn data 1\u00ba maggio 2014, \u00e8 stata distribuita da \"Nubile Films\" la prima scena prodotta, diretta e interpretata dallo stesso Bruce Venture dal titolo \"Lovestruck\"."}
{"id": "4846731", "revid": "1272592", "url": "https://it.wikipedia.org/wiki?curid=4846731", "title": "Villa Querini", "text": ""}
{"id": "4846732", "revid": "287204", "url": "https://it.wikipedia.org/wiki?curid=4846732", "title": "Girolamo Albanese", "text": "Appartenente alla seconda generazione della bottega degli Albanese, fu riconosciuto dai suoi contemporanei come un artista versatile, essendo anche orafo e pittore; lasci\u00f2 molte opere di soggetto mitologico, storico e religioso in palazzi, ville e chiese vicentine.\nBiografia.\nFiglio di Francesco - capostipite della famiglia di artisti - e fratello di Giovanni Battista, si form\u00f2 negli ambienti famigliari, legati al manierismo, ma in seguito svilupp\u00f2 una propria personalit\u00e0 artistica. Un'iscrizione nella chiesa di San Lorenzo di Vicenza, che lo ricorda insieme col fratello, lo definisce \"ille alter Phidias, hic Policletus erat\" (\"quello era un altro Fidia, questo era Policleto\"), paragonandoli ai grandi scultori greci.\nAssai apprezzato dai contemporanei per la sua versatilit\u00e0 (fu anche orafo e pittore), di lui restano numerosissime sculture a tema sacro e profano in palazzi, ville e chiese, soprattutto vicentine. Tra i suoi lavori pi\u00f9 noti, la \"Madonna in trono tra i santi Vincenzo e Stefano\", collocata nell'edicola della torre Bissara.\nPi\u00f9 difficile, invece, ricostruirne l'attivit\u00e0 di architetto: gli sono attribuiti secondo alcuni l'oratorio del duomo di Vicenza (detto del Gonfalone) e l'oratorio del Crocifisso, ma sembrano esserci alcune incoerenze cronologiche. L'attribuzione precisa delle opere all'interno della bottega degli Albanese \u00e8 estremamente complessa e vi sono opinioni difformi anche tra gli studiosi. Tra le opere di Girolamo la statua del Redentore sulla colonna di Piazza dei Signori eretta da Antonio Pizzocaro nel 1640.\nEbbe due figli: Giovanni Battista, ricordato come scrittore, e Francesco, l'ultimo a fornire il nome alla bottega della famiglia. Incerta \u00e8 la data della sua morte, avvenuta a Vicenza intorno al 1660."}
{"id": "4846734", "revid": "599013", "url": "https://it.wikipedia.org/wiki?curid=4846734", "title": "A Grain of Sand", "text": ""}
{"id": "4846737", "revid": "339392", "url": "https://it.wikipedia.org/wiki?curid=4846737", "title": "Federico, duca di York ed Albany", "text": ""}
{"id": "4846739", "revid": "767487", "url": "https://it.wikipedia.org/wiki?curid=4846739", "title": "A Grain of Sand (film 1917)", "text": "A Grain of Sand \u00e8 un cortometraggio muto del 1917 diretto da Frank Wilson,\nTrama.\nUna sguattera riesce a provare l'innocenza del figlio di una Lady, un giocatore che \u00e8 stato intrappolato da un'accusa di falso.\nProduzione.\nIl film fu prodotto dalla Hepworth.\nDistribuzione.\nDistribuito dalla United Kingdom Photoplays, il film - un cortometraggio in tre bobine - usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4846749", "revid": "1884099", "url": "https://it.wikipedia.org/wiki?curid=4846749", "title": "Granivoro", "text": "Nella zoologia \u00e8 definito granivoro (dal latino \"granus\", \"seme\" e \"vorare\", \"mangiare\") un animale che si nutre principalmente o esclusivamente di semi.\nMostrano questo regime alimentare diversi raggruppamenti animali, sia invertebrati che vertebrati, e tra questi ultimi in particolare uccelli e mammiferi. "}
{"id": "4846756", "revid": "1941276", "url": "https://it.wikipedia.org/wiki?curid=4846756", "title": "Grammy Awards 2005", "text": "La 47 edizione dei Grammy Awards si \u00e8 svolta il 13 febbraio 2005 allo Staples Center di Los Angeles. \nLa cerimonia \u00e8 stata trasmessa in diretta televisiva negli Stati Uniti dall'emittente CBS.\nIl compianto cantante e pianista Ray Charles, a cui l'evento \u00e8 stato dedicato, \u00e8 stato insignito di cinque premi postumi per il suo album \"Genius Loves Company\", mentre Kanye West \u00e8 l'artista con il maggior numero di nomination (10). \nVincitori e candidati.\nI vincitori sono scritti in grassetto."}
{"id": "4846759", "revid": "767487", "url": "https://it.wikipedia.org/wiki?curid=4846759", "title": "HelpNDoc", "text": "HelpNDoc \u00e8 un software pubblicato dalla IBE Software, una societ\u00e0 con sede in Francia, in grado di generare vari formati di file da un'unica fonte, tra i quali: Chm, HTML, Doc, Pdf, EPub e documenti compatibili con i dispositivi di telefonia mobile.\nLa sua prima versione \u00e8 uscita il 10 dicembre 2004 ma era in grado di sviluppare solamente file di tipo Chm e Pdf, successivamente il 16 maggio 2009, nella versione 2.0, sono stati introdotti tutti gli odierni formati di conversione.\nRequisiti di sistema.\nHelpNDoc funziona esclusivamente su sistemi operativi Windows, i requisiti consigliati sono:"}
{"id": "4846763", "revid": "31886", "url": "https://it.wikipedia.org/wiki?curid=4846763", "title": "Convenzione di Alkmaar", "text": "La Convenzione di Alkmaar fu un accordo del 1799 concluso tra i comandanti delle forze spedizionarie di Gran Bretagna e Russia su un lato e quelli della Prima repubblica francese e della Repubblica Batava sull'altro, nella citt\u00e0 olandese di Alkmaar, con la quale inglesi e russi si accordarono per ritirare le loro forze dal territorio batavo dopo la fallita invasione anglo-russa dell'Olanda. Le forze russe e inglesi al comando del principe Federico, duca di York e Albany vennero riportate in Gran Bretagna nelle settimane successive alla firma della convenzione.."}
{"id": "4846765", "revid": "287204", "url": "https://it.wikipedia.org/wiki?curid=4846765", "title": "Saint-Denis (Mons)", "text": "Saint-Denis \u00e8 una localit\u00e0 del Belgio (provincia dell'Hainaut, Vallonia).\nComune autonomo fino al 1977, \u00e8 stato poi unito a Mons.\nVi sorge l'antica abbazia benedettina di Saint-Denis-en-Broqueroie, fondata nell'XI secolo; nel 1678 fu teatro della battaglia tra i francesi guidati dal maresciallo di Lussemburgo e le truppe neerlandesi e spagnole di Guglielmo d'Orange."}
{"id": "4846767", "revid": "36426", "url": "https://it.wikipedia.org/wiki?curid=4846767", "title": "Collezione Longhi", "text": ""}
{"id": "4846768", "revid": "1226", "url": "https://it.wikipedia.org/wiki?curid=4846768", "title": "Chiesa di Santa Maria Assunta in cielo (Blera)", "text": ""}
{"id": "4846776", "revid": "594360", "url": "https://it.wikipedia.org/wiki?curid=4846776", "title": "Lee Beom-su", "text": ""}
{"id": "4846778", "revid": "594360", "url": "https://it.wikipedia.org/wiki?curid=4846778", "title": "Byung-hun Lee", "text": ""}
{"id": "4846779", "revid": "110157", "url": "https://it.wikipedia.org/wiki?curid=4846779", "title": "Midwinterhoorn", "text": "Il midwinterhoorn (letteralmente: \"corno (\"hoorn\") del mezz'inverno (\"midwinter\")\"; in: basso sassone: mirreweenterhoorn) \u00e8 uno strumento musicale a fiato in legno, suonato nella regione olandese della Twente (provincia dell'Overijssel) e nelle zone limitrofe (Veluwe, Drenthe e Achterhoek e nelle aree tedesche di confine) durante il periodo natalizio (dall'Avvento all'Epifania).\nLo strumento.\nUn midwinterhoorn pu\u00f2 avere una lunghezza che va dai 100 ai 150\u00a0cm e un diametro che va dagli 8 ai 14\u00a0cm.\nViene realizzato utilizzando legno di quercia ricurvo.\nL'usanza del midwinterhoornblazen.\nStoria.\nL'usanza del \"midwinterhoornblazen\", ovvero suonare un corno durante il periodo natalizio/invernale trae origine dalle tradizioni pagane, quando si pensava che il suono di tale strumento potesse risvegliare il sole e proteggere dalle forze oscure della natura durante l'inverno. Nella zona della Twente, in particolare, veniva suonato l\"'ossenhoorn\", un antenato dell'attuale midwinterhoorn.\nIn seguito, al significato dell'usanza fu data una connotazione cristiana, ovvero l'annuncio dell'arrivo di Ges\u00f9.\nUna delle prime attestazioni di simili usanze si ritrova in due raffigurazioni nell\"'Utrechts Psalter\" dell'850 ca.\nIl midwinterhoorn non fu solo utilizzato in un contesto religioso: un tempo, infatti, veniva anche usato per annunciare incendi o pericoli. Durante la guerra degli ottant'anni, il suono di questo strumento annunciava un'incursione da parte dei protestanti in quella che era un'enclave cattolica.\nL'usanza del midwinterhoornblazen durante il periodo natalizio conobbe una sorta di \"revival\" grazie all'interesse di gruppi folclorstici negli anni cinquanta del XX secolo. La prima \"rappresentazione\" pubblica officiale dell'usanza nella regione della Twente risale al 18 dicembre 1949.\nDescrizione dell'usanza.\nTra le usanze, vi \u00e8 quella di suonare il midwinterhoorn sopra una fonte, per rappresentare simbolicamente il legame naturale esistente tra la foresta e l'acqua.\nAd Oldenzaal il midwinterhoorn suona una melodia composta dal \"campione di \"midwinterhoornblazen\"\"."}
{"id": "4846780", "revid": "709565", "url": "https://it.wikipedia.org/wiki?curid=4846780", "title": "San Diego Film Critics Society Awards 2006", "text": "I premi dell'11\u00b0 San Diego Film Critics Society Awards sono stati annunciati il 19 dicembre 2006.\nPremi assegnati.\nMiglior attore.\nKen Takakura \u2013 Mille miglia... lontano\nMiglior attrice.\nHelen Mirren \u2013 The Queen - La regina\nMiglior fotografia.\nThe Illusionist - L'illusionista \u2013 Dick Pope\nMiglior regista.\nClint Eastwood \u2013 Lettere da Iwo Jima\nMiglior documentario.\nShut Up and Sing\nMiglior montaggio.\nUnited 93 \u2013 Christopher Rouse, Richard Pearson, Clare Douglas\nMiglior cast.\nBabel\nMiglior film.\nLettere da Iwo Jima\nMiglior film in lingua straniera.\nMille miglia... lontano \u2022 Cina / Hong Kong / Giappone\nMigliore scenografia.\nV per Vendetta \u2013 Owen Paterson\nMigliore colonna sonora.\nBabel \u2013 Gustavo Santaolalla\nMigliore sceneggiatura originale.\nThe Dead Girl \u2013 Karen Moncrieff\nMigliore adattamento della sceneggiatura.\nThank You for Smoking \u2013 Jason Reitman\nMiglior attore non protagonista.\nRay Winstone \u2013 La proposta\nMigliore attrice non protagonista.\nLili Taylor \u2013 Factotum\nPremio speciale.\nEdward Norton "}
{"id": "4846781", "revid": "594360", "url": "https://it.wikipedia.org/wiki?curid=4846781", "title": "My Girlfriend is a Nine-Tailed Fox", "text": ""}
{"id": "4846782", "revid": "76931515", "url": "https://it.wikipedia.org/wiki?curid=4846782", "title": "Tashiro (indicatore)", "text": "L'indicatore di Tashiro \u00e8 un indicatore misto, formato da una soluzione di Rosso metile (0.03%) e Blu di metilene (0.1%) in etanolo. Il primo \u00e8 un indicatore acido-base con punto di viraggio compreso tra pH 4.2 e pH 6.3, che passa da rosso in ambiente acido a giallo in ambiente basico, il secondo un indicatore redox che passa da blu in ambiente ossidante a incolore in ambiente riducente.\nSolitamente il Tashiro viene impiegato come indicatore acido-base, ad esempio nella determinazione dell'azoto ammoniacale di un terreno. Il blu di metilene \u00e8 quindi utilizzato solo per favorire una determinazione pi\u00f9 precisa del punto di viraggio."}
{"id": "4846788", "revid": "125680954", "url": "https://it.wikipedia.org/wiki?curid=4846788", "title": "Francesco Sam\u00e0", "text": "Biografia.\nNato a Melissa nel 1940 e residente a Crotone, \u00e8 stato deputato nella IX e X Legislatura.\nDal 1999 al 2005 \u00e8 stato anche \"Assessore provinciale all'Ambiente\"."}
{"id": "4846796", "revid": "287204", "url": "https://it.wikipedia.org/wiki?curid=4846796", "title": "Nagycsany", "text": ""}
{"id": "4846798", "revid": "599013", "url": "https://it.wikipedia.org/wiki?curid=4846798", "title": "Mirba\u011f\u0131r \u0130sayev", "text": "Carriera.\nNazionale.\nHa collezionato dieci presenze con la propria Nazionale."}
{"id": "4846799", "revid": "287204", "url": "https://it.wikipedia.org/wiki?curid=4846799", "title": "Nagyhajmas", "text": ""}
{"id": "4846800", "revid": "486946", "url": "https://it.wikipedia.org/wiki?curid=4846800", "title": "Team Nippo-De Rosa", "text": ""}
{"id": "4846801", "revid": "287204", "url": "https://it.wikipedia.org/wiki?curid=4846801", "title": "Nagyharsany", "text": ""}
{"id": "4846803", "revid": "287204", "url": "https://it.wikipedia.org/wiki?curid=4846803", "title": "Nagykozar", "text": ""}
{"id": "4846804", "revid": "287204", "url": "https://it.wikipedia.org/wiki?curid=4846804", "title": "Nagynyarad", "text": ""}
{"id": "4846805", "revid": "287204", "url": "https://it.wikipedia.org/wiki?curid=4846805", "title": "Nagytotfalu", "text": ""}
{"id": "4846806", "revid": "287204", "url": "https://it.wikipedia.org/wiki?curid=4846806", "title": "Nagyvaty", "text": ""}
{"id": "4846807", "revid": "287204", "url": "https://it.wikipedia.org/wiki?curid=4846807", "title": "Nyugotszenterzsebet", "text": ""}
{"id": "4846809", "revid": "287204", "url": "https://it.wikipedia.org/wiki?curid=4846809", "title": "Obanya", "text": ""}
{"id": "4846810", "revid": "287204", "url": "https://it.wikipedia.org/wiki?curid=4846810", "title": "Ocsard", "text": ""}
{"id": "4846814", "revid": "287204", "url": "https://it.wikipedia.org/wiki?curid=4846814", "title": "Ofalu", "text": ""}
{"id": "4846817", "revid": "287204", "url": "https://it.wikipedia.org/wiki?curid=4846817", "title": "Okorvolgy", "text": ""}
{"id": "4846818", "revid": "287204", "url": "https://it.wikipedia.org/wiki?curid=4846818", "title": "Okorag", "text": ""}
{"id": "4846822", "revid": "287204", "url": "https://it.wikipedia.org/wiki?curid=4846822", "title": "Orfu", "text": ""}
{"id": "4846823", "revid": "287204", "url": "https://it.wikipedia.org/wiki?curid=4846823", "title": "Oroszlo", "text": ""}
{"id": "4846825", "revid": "287204", "url": "https://it.wikipedia.org/wiki?curid=4846825", "title": "Ozdfalu", "text": ""}
{"id": "4846826", "revid": "287204", "url": "https://it.wikipedia.org/wiki?curid=4846826", "title": "Paprad", "text": ""}
{"id": "4846827", "revid": "287204", "url": "https://it.wikipedia.org/wiki?curid=4846827", "title": "Pecsbagota", "text": ""}
{"id": "4846829", "revid": "287204", "url": "https://it.wikipedia.org/wiki?curid=4846829", "title": "Pecsdevecser", "text": ""}
{"id": "4846830", "revid": "287204", "url": "https://it.wikipedia.org/wiki?curid=4846830", "title": "Pecsudvard", "text": ""}
{"id": "4846831", "revid": "287204", "url": "https://it.wikipedia.org/wiki?curid=4846831", "title": "Pellerd", "text": ""}
{"id": "4846832", "revid": "287204", "url": "https://it.wikipedia.org/wiki?curid=4846832", "title": "Pisko", "text": ""}
{"id": "4846834", "revid": "287204", "url": "https://it.wikipedia.org/wiki?curid=4846834", "title": "Pocsa", "text": ""}
{"id": "4846835", "revid": "287204", "url": "https://it.wikipedia.org/wiki?curid=4846835", "title": "Pogany", "text": ""}
{"id": "4846836", "revid": "287204", "url": "https://it.wikipedia.org/wiki?curid=4846836", "title": "Radfalva", "text": ""}
{"id": "4846838", "revid": "287204", "url": "https://it.wikipedia.org/wiki?curid=4846838", "title": "Rozsafa", "text": ""}
{"id": "4846839", "revid": "21583", "url": "https://it.wikipedia.org/wiki?curid=4846839", "title": "Josef Cumpe", "text": "Prete cattolico, fu uno dei pionieri della scuola boema di composizione. \nPubblic\u00f2 circa 1500 problemi, prevalentemente diretti in tre e pi\u00f9 mosse, ma anche di aiutomatto e altri generi eterodossi. Preferiva le posizioni con pochi pezzi, in particolare le miniature (posizioni con al massimo sette pezzi).\n\u00c8 considerato uno dei pi\u00f9 geniali problemisti boemi.\nDopo la sua morte il compositore Miroslav Soukup gli rese omaggio con il libro \"V\u0115rn\u00fd \u010cech\" (Praga, 1943), una selezione dei suoi migliori 100 problemi. Al termine l'autore presenta due problemi di aiutomatto in tre mosse nella stessa scacchiera, nel primo dei quali i pezzi formano la lettera J e nel secondo la lettera C, le iniziali di Josef Cumpe.\nMolti suoi problemi sono compresi nelle raccolte \"Schachminiaturen\" di Oskar Blumenthal.\nScrisse il libro \"\u017dertem Doopravdy\" (Praga, 1941), una raccolta di 50 problemi eterodossi.\nTre suoi problemi di matto in tre mosse:"}
{"id": "4846840", "revid": "287204", "url": "https://it.wikipedia.org/wiki?curid=4846840", "title": "Samod", "text": ""}
{"id": "4846841", "revid": "125002225", "url": "https://it.wikipedia.org/wiki?curid=4846841", "title": "Luigi Celleri", "text": "Al mineralogista \u00e8 stata dedicata la celleriite, una nuova tormalina giallastra con terminazione nera rinvenuta a San Piero in Campo.\nBiografia.\nNato da Matteo Celleri e Rosa Gasperi, si dedic\u00f2 alla ricerca mineralogica in collaborazione con Raffaello Foresi. Dopo la morte di Foresi (1876) intraprese nuove ricerche con Giorgio Roster e Bista Toscanelli, che avevano acquistato numerosi diritti di escavazione nei filoni pegmatitici dell'Elba occidentale. Successivamente Luigi Celleri fu incaricato di redigere ricerche mineralogiche in funzione dell'istituzione, da parte di Pilade Del Buono, di un Museo mineralogico nella Galleria Demidoff presso la Villa di San Martino (Portoferraio). A tale periodo risalgono importanti ritrovamenti mineralogici, come i quarzi \"gommoidi\" (in localit\u00e0 \"Palombaia\") ed esemplari di wollastonite (in localit\u00e0 \"Cavoli\").\nIl 19 aprile 1900, durante uno scavo nel filone pegmatitico di \"Grottadoggi\", Luigi Celleri fu colto da un malore e mor\u00ec due giorni dopo.\nA Luigi Celleri \u00e8 intitolato il \"Museo mineralogico e gemmologico\" di San Piero in Campo, istituito nel 2013.\nTestimonianze.\n\u00ab\"Io fui di quelli che andarono direttamente a San Piero e ricordo che giunti presso il paese, abbarbicato sui massi granitici, ci venne incontro un uomo, che sembrava assai attempato per il personale ricurvo e la lunga barba ispida e quasi bianca. Alcuni di noi lo riconobbero da lontano e sentii da varie parti esclamare: \"Ecco il Celleri! Come va, Celleri?\" Quando ci incontrammo egli sorrise alla comitiva con aria stanca, strinse la mano a tutti come vecchie conoscenze.\" (...) \"Bisognava sentirlo raccontare quale fu la sua gioia il giorno che trovarono una geode tempestata da migliaia di tormaline policrome e di berilli\" (...). \"Parlava concitato, allargava estatico le braccia, spalancava gli occhi come se dinanzi avesse tuttora lo spettacolo della geode che il Roster volle illuminare con una candela e che era cos\u00ec bella che\" (...) \"pareva il Paradiso!\"\u00bb\nGiovanni D'Achiardi\n\u00ab\"Il Celleri era bravissimo nel riconoscere i minerali, anche i pi\u00f9 rari, e nello scorgere nei vari campioni specie nuove. Ci teneva a dire che aveva acquistato tale capacit\u00e0 non solo con la pratica, la sua lente (che portava sempre appesa al collo con un nastro nero) e la buona vista (che attribuiva sorridendo alla campanelline d'oro che portava appese alle orecchie), ma anche con lo studio di un libro di mineralogia che gli aveva regalato Bista Toscanelli.\"\u00bb\nGiuseppe Tanelli"}
{"id": "4846842", "revid": "287204", "url": "https://it.wikipedia.org/wiki?curid=4846842", "title": "Sarok", "text": ""}
{"id": "4846843", "revid": "287204", "url": "https://it.wikipedia.org/wiki?curid=4846843", "title": "Satorhely", "text": ""}
{"id": "4846844", "revid": "486946", "url": "https://it.wikipedia.org/wiki?curid=4846844", "title": "Pasta Zara-Cogeas", "text": ""}
{"id": "4846845", "revid": "1305772", "url": "https://it.wikipedia.org/wiki?curid=4846845", "title": "Ermengol VII di Urgell", "text": "Origine.\nCome ci conferma la \"Historia de los condes de Urgel, Tomo I\", fu il figlio primogenito del conte di Urgell, Ermengol VI il Castigliano e della moglie, Arsenda de Cabrera ( \u2020 prima del 1135), figlia del signore di Cabrera e visconte di Gerona, Guerau II de Cabrera e della sua prima moglie, Stefania (documento n\u00b0XXVIII a pag 151 del Carturario di Roda).Ermengol VI il Castigliano, come ci conferma al capitolo LII la \"Historia de los condes de Urgel, Tomo I\", fu il figlio primogenito del conte di Urgell, Ermengol V di Mayeruca e (facendo riferimento al nonno, Pedro Ans\u00farez) della moglie, Maria Perez ( \u2020 dopo il 1129), figlia del conte di Li\u00e9bana, Salda\u00f1a e Carri\u00f3n e primo signore di Valladolid, Pedro Ans\u00farez e della sua seconda moglie, Do\u00f1a Eylo Alfonso (?-ca.1113) figlia del conte Alfonso Mu\u00f1oz, e di Aldonza Gonz\u00e1lez. Maria, sempre secondo la \"Historia de los condes de Urgel, Tomo I\", port\u00f2 in dote la signoria di Valladolid.\nBiografia.\nErmengol compare citato nel documento n\u00b0 88 del \"Diplomatari de Santa Maria de Poblet I: 960\u20131177.\", datato 23 febbraio 1139, in cui suo padre, il conte, Ermengol VI, e la moglie (la matrigna di Ermengol VII), Elvira Rodriguez, fecero due donazioni al Monastero di Santa Maria di Poblet.\nDopo che suo padre, Ermengol VI, secondo il \"Chronicon alterum Rivipullense, Apendice al Viage Literario a las Iglesias de Espana, Tome V\", mor\u00ec in Castiglia, nel 1154, confermato dal \"Excerpta ex martyrologio Celsonensi, Apendice al Viage Literario a las Iglesias de Espana, TomeIX\", che specifica il giorno: 28 giugno, eredit\u00f2 il titolo di conte di Urgell, divenendo Ermengol VII.\nNel documento n\u00b0 608 del volume V delle \"Preuves de l'Histoire G\u00e9n\u00e9rale de Languedoc\", datato 27 gennaio 1156, Ermengol viene citato col titolo di conte di Urgell.\nNel 1157 o prima, Ermengol, secondo le \"Ex Gesta Comitum Barcinonensium\", spos\u00f2 Dolce ( \u2020 tra il 15 febbraio ed il 25 dicembre 1135), la figlia del conte di Foix, Ruggero III e della moglie, Jimena di Barcellona, figlia del conte di Barcellona Ramon Berenguer III e di Maria D\u00edaz de Vivar (ca. 1081-1105), seconda figlia del Cid Campeador) e della cugina del re di Le\u00f3n e Castiglia, Alfonso VI, do\u00f1a Jimena, figlia del conte di Oviedo e delle Asturie Diego Fern\u00e1ndez e della contessa Cristina Fern\u00e1ndez (secondo alcuni storici Jimena di Barcellona era la figlia diRamon Berenguer III e di Almodis de Mortain ( \u2020 tra il 23 novembre 1111 ed il 3 febbraio 1112, data del matrimonio con Dolce I di Provenza), di cui non si conoscono gli ascendenti; infatti il documento n\u00b0 201 del \"Diplomatari de Santa Maria de Poblet I: 960\u20131177.\", datato 26 settembre 1157, inerente a una donazione al Monastero di Santa Maria di Poblet, cita il conte, Ermengol VII, e la moglie Dolce, che quindi a quella data risultavano gi\u00e0 sposati.Vi \u00e8 poi il documento n\u00b0 377 del \"Diplomatari de Santa Maria de Poblet I: 960\u20131177.\", datato 26 giugno 1170, inerente a un'altra donazione sempre al Monastero di Santa Maria di Poblet, fatta da Ermengol VII, la moglie Dolce ed il loro primogenito, anche lui di nome Ermengol.\nDopo la morte del re di Le\u00f3n e Castiglia Alfonso VII l'Imperatore, Ermengol VII pass\u00f2 al servizio del figlio secondogenito di Alfonso, Ferdinando II, che aveva ereditato il Le\u00f3n, mentre il regno di Castiglia era toccato in eredit\u00e0 al fratello primogenito, Sancho III, Ermengol VII rimase al servizio di Ferdinando II, seguendolo nelle sue guerre si contro la Castiglia che contro al-Andalus. Fu al fianco di Ferdinando II contro gli Almohadi, nel 1166, nella conquista delle citt\u00e0 di Alc\u00e1ntara e di Alburquerque.Tra il 1167 al 1184, Ermengol VII fu il maggiordomo del re di Le\u00f3n, Ferdinando II, per circa undici anni, in tre diversi periodi.\nIl 18 giugno 1177, Ermengol VII, redasse un testamento, controfirmato anche dalla moglie Dolce e dal figlio primogenito, Ermengol, in cui stabil\u00ec di lasciare la contea di Urgell al figlio primogenito, Ermengol, disponendo altres\u00ec altri lasciti alla moglie, alle due figlie, ai fratelli, alle sorelle ed ai nipoti.\nSecondo il \"Chronicon alterum Rivipullense, Apendice al Viage Literario a las Iglesias de Espana, Tome V\", Ermengol VII, mor\u00ec assieme al fratellastro, Galceran de Sales, nel 1184, mentre la \"Excerpta ex martyrologio Celsonensi, Apendice al Viage Literario a las Iglesias de Espana, TomeIX\", specifica che fu assassinato da malviventi (\"a malis hominibus\") il giorno: 11 agosto.Anche le \"Ex Gesta Comitum Barcinonensium\", riporta la morte del conte di Urgell, ponendola nel 1183, e confermando che ucciso nei pressi di Valencia, assieme al fratello, precisando ad opera di cristiani.Infine anche l\"'Historia de los condes de Urgel, Tomo I\", ricorda la morte del conte, nel 1184, avvenuta a Requena, nei pressi del regno musulmano di Valencia, dove Ermengol VII ed il fratellastro si erano recati a combattere, col loro esercito, attribuendola ad alcune bande armate che si erano l\u00e0 aggregate, oppure secondo un'altra versione in seguito ad una disputa con alcuni signorotti locali, ma sempre ad opera di cristiani.Ermengol VII fu tumulato nel monastero di Bellpuig de las Avellanas a (Os de Balaguer). Gli successe il figlio primogenito, Ermengol.\nDiscendenza.\nErmengol da Dolce ebbe tre figli:"}
{"id": "4846846", "revid": "287204", "url": "https://it.wikipedia.org/wiki?curid=4846846", "title": "Siklosbodony", "text": ""}
{"id": "4846858", "revid": "761306", "url": "https://it.wikipedia.org/wiki?curid=4846858", "title": "Arts and crafts", "text": ""}
{"id": "4846859", "revid": "28592", "url": "https://it.wikipedia.org/wiki?curid=4846859", "title": "Via consolare delle Gallie", "text": ""}
{"id": "4846862", "revid": "2153076", "url": "https://it.wikipedia.org/wiki?curid=4846862", "title": "Genius Loves Company", "text": "Genius Loves Company \u00e8 un album discografico in studio pubblicato postumo dal cantante e pianista statunitense Ray Charles nell'agosto 2004 attraverso la Concord Records.\nIl disco contiene diverse collaborazioni con artisti di diversa estrazione musicale ed \u00e8 l'ultimo album registrato e completato da Charles prima della sua morte, avvenuta nel giugno 2004.\nL'album ha raggiunto la prima posizione in Italia per tre settimane ed \u00e8 arrivato primo nella Billboard 200 ed in Austria, secondo in Portogallo, terzo in Nuova Zelanda, quarto in Svizzera, Paesi Bassi ed Australia, sesto in Francia e Norvegia, nono in Svezia e decimo in Germania.\nNel corso dei Grammy Awards 2005, l'album si \u00e8 aggiudicato un totale di 8 premi, tra cui album dell'anno, Grammy Award al miglior album pop vocale, diversi riconoscimenti per il singolo \"Here We Go Again\" come il Grammy Award alla registrazione dell'anno ed il Grammy Award alla miglior collaborazione vocale pop ed il Grammy Award for Best Gospel Performance per Heaven Help Us All."}
{"id": "4846871", "revid": "63985419", "url": "https://it.wikipedia.org/wiki?curid=4846871", "title": "Ch\u014dki Motobu", "text": ""}
{"id": "4846872", "revid": "63985424", "url": "https://it.wikipedia.org/wiki?curid=4846872", "title": "Kyan Ch\u014dtoku", "text": ""}
{"id": "4846880", "revid": "1226", "url": "https://it.wikipedia.org/wiki?curid=4846880", "title": "Gerolamo Albanese", "text": ""}
{"id": "4846881", "revid": "1226", "url": "https://it.wikipedia.org/wiki?curid=4846881", "title": "Francesco Albanese (tenore)", "text": ""}
{"id": "4846883", "revid": "729019", "url": "https://it.wikipedia.org/wiki?curid=4846883", "title": "Bernardo da Cornazzano", "text": "Biografia.\nBernardo da Cornazzano, o Gherardo fu illustre esponente della casata da Cornazzano, vassalla agli inizi del secolo XI della Diocesi di Parma e contemporaneamente, fino alla morte della contessa Matilde, nel 1115, dei Canossa.\nBernardo, nato tra il 1160 e il 1170, \u00e8 stato variamente identificato dagli storici anche come \"Terzo da Cornazzano\" o \"Gherardo Trino\", \"Gherardo Terzo\", o ancora \"Gerardo Terzo Cornazano\", ovvero nel \"Gherardo Tercius\" citato nel 1223 dagli \u2018'Annales Cremonenses'\u2019.\nQuando la famiglia da Cornazzano, nel corso del XII secolo, fu costretta ad abbandonare gran parte delle terre possedute nel Parmigiano alla Diocesi di Parma, suoi membri eminenti rivolsero i loro interessi alle istituzioni politiche comunali. Dotati dell'esperienza militare e dei talenti diplomatici maturati nel rapporto feudale con i Canossa e la chiesa di Parma, supportati dalla preparazione giuridica, intrapresero la carriera di podest\u00e0.\nIl primo e il pi\u00f9 noto fra questi fu Bernardo, che pot\u00e9 vantare una lunga carriera politico amministrativa. Nel 1192 questi era in carica quale podest\u00e0 di Parma. Risult\u00f2 in quel tempo infeudato \"de Medesano\", una castellania situata verso le foci del Taro, lungo la via Francigena.\nNel 1213 era presente, con i podest\u00e0 di Parma e di Modena, accanto al vescovo di Reggio nell'Emilia Nicola, quale testimone alla stipula della pace fra Salinguerra, capo ghibellino di Ferrara e Aldrovandino, marchese d'Este.\nNel 1216 fu podest\u00e0 di Reggio nell'Emilia ove tra l'altro fece costruire la torre del palazzo comunale. In agosto, alleato di Bologna guid\u00f2 con successo i Reggiani all'assedio di Rimini.\nDue anni dopo, nel 1218 ricopr\u00ec la medesima carica nel comune di Cremona. Le personali virt\u00f9 militari e politico-diplomatiche manifestate sul campo in quei tempi di incessanti conflitti tra i Comuni lombardi, guadagnarono al Cornazzano la stima di Federico II di Svevia.\nNel 1224, esercit\u00f2 la podesteria a Pavia e nel 1226 nuovamente a Reggio per passare poi l'anno seguente a Modena. Qui, dopo aver riedificato la cinta muraria, dichiar\u00f2 guerra a Bologna puntando alla conquista del Frignano.\nIl 28 settembre 1229 era il delegato della citt\u00e0 di Parma presso il vescovo Niccol\u00f2 di Reggio nell'Emilia, quando furono firmate le condizioni di tregua tra Bolognesi e Modenesi. E questa \u00e8 l'ultima notizia che Bernardo, o Gherardo, da Cornazzano lasci\u00f2 di s\u00e9."}
{"id": "4846886", "revid": "767487", "url": "https://it.wikipedia.org/wiki?curid=4846886", "title": "Vladislav Q\u0259dirov", "text": "Carriera.\nNazionale.\nHa collezionato 10 presenze con la propria Nazionale."}
{"id": "4846887", "revid": "810736", "url": "https://it.wikipedia.org/wiki?curid=4846887", "title": "Fraseologia (aviazione)", "text": "La fraseologia in aviazione, \u00e8 la raccolta delle parole e delle frasi utilizzate nelle trasmissioni radiotelefoniche aeronautiche. Il corretto impiego della fraseologia non solo richiede l'uso di termini e locuzioni standard nelle comunicazioni ma anche di procedure per massimizzare la comprensione dei messaggi trasmessi.\nScopo.\nSe la radiotelefonia consente ai piloti, ai controllori del traffico aereo e agli addetti alle operazioni di volo di comunicare tra loro scambiando informazioni operative essenziali per la sicura ed efficace condotta dei voli nonch\u00e9 per l'erogazione dei servizi di navigazione aerea, l'utilizzo di fraseologia e tecniche di comunicazione non standard possono causare pericolosi fraintendimenti. Esiste un'ampia e documentata casistica di incidenti ed eventi di pericolo avvenuti a causa di messaggi male interpretati. Seppure la lingua inglese sia universalmente utilizzata nel mondo aeronautico, l'interazione di operatori appartenenti a differenti nazioni, con differenti accenti e inflessioni linguistiche, pu\u00f2 rendere le comunicazioni potenzialmente difficili, in particolar modo quando esse sono condotte con fraseologia non standard dando luogo a equivoci o ambiguit\u00e0. Al contrario una fraseologia standard utilizzata in tutto il mondo \u00e8 un requisito essenziale di sicurezza e perci\u00f2 oggetto di continuo insegnamento al personale aeronautico.\nFraseologia ICAO.\nL'ICAO ha definito una fraseologia standard che (cosiddetta \u201cfraseologia ICAO\u201d) \u00e8 diffusa mondialmente e contenuta principalmente nelle seguenti pubblicazioni:\nCriteri generali.\nTecnica di trasmissione.\nNella trasmissione dei messaggi si devono utilizzare tutte quelle tecniche mirate a garantirne la perfetta comprensione. In particolare:\nInoltre, per evitare l'inavvertito e protratto ingaggio della frequenza che ne rende impossibile l'utilizzo da parte di altri utenti con esiti potenzialmente pericolosi, \u00e8 necessario verificare di aver rilasciato il pulsante di trasmissione prima di riporre il microfono nella corretta posizione o apposito supporto.\nAlfabeto ICAO e trasmissione di numeri.\nPer facilitare la comprensione di alcuni messaggi potrebbe essere necessario scandire le lettere una ad una e in tal caso si useranno per la compitazione (\"spelling\") alcune parole standard, le cui iniziali rappresentano ciascuna una lettera dell'alfabeto. Tuttavia alcune abbreviazioni o acronimi, che a seguito della loro diffusione sono divenuti di uso comune, possono essere pronunciati come parole singole; ad esempio QNH, ILS, VOR.\nLe parole standard da usare nella compitazione sono elencate nella seguente tabella con relativa pronuncia che deve enfatizzare le sillabe in maiuscolo:\nL'alfabeto nella tabella precedente \u00e8 utilizzato anche nelle comunicazioni marittime come prescritto dall'Unione internazionale delle telecomunicazioni.\nCiascuna cifra costituente un numero, deve essere pronunciata singolarmente. Fanno eccezione i numeri indicanti le quote, la visibilit\u00e0 e l'altezza delle nubi per la cui comunicazione si possono usare i multipli di cento e di mille. La pronuncia di alcuni numeri \u00e8 diversa da quanto previsto dalla lingua inglese, ci\u00f2 al fine di evitare fraintendimenti con parole omofone. La trasmissione dei numeri deve avvenire utilizzando la seguente pronuncia, tenendo conto che le sillabe in maiuscolo devono essere enfatizzate:\nAd esempio:\nTrasmissione di orari.\nQuando si debba comunicare un orario si pronuncer\u00e0 solamente il numero costituente il gruppo dei minuti, qualora l'ora cui ci si riferisce sia implicita e non vi sia possibilit\u00e0 di confusione. Ogni cifra deve essere pronunciata singolarmente. Tutti gli orari saranno approssimati per eccesso o per difetto al minuto pi\u00f9 vicino, anche qualora si debba comunicare l'ora esatta (\"time check\").\nAd esempio:\nParole standard.\nPer comunicare con immediatezza concetti semplici si ricorre all'utilizzo di alcune parole standard ad esempio:\nIl termine \"Go ahead\", precedentemente utilizzato per indicare che il contatto radio era stato stabilito e per invitare il ricevente a continuare con la trasmissione del messaggio, \u00e8 stato rimosso dalla fraseologia poich\u00e9 poteva essere confuso con l'istruzione a proseguire lungo una rotta o a continuare il rullaggio. Per indicare che il contatto radio \u00e8 stato stabilito, occorre invece rispondere alla comunicazione con il nominativo radio della stazione o dell'aeromobile.\nNominativi di chiamata.\nNominativi di chiamata degli aeromobili.\nCiascun volo viene identificato con un nominativo radiotelefonico cos\u00ec costituito:\nNominativi di chiamata delle stazioni aeronautiche.\nLe stazioni aeronautiche sono identificate dal nome della localit\u00e0 dalla quale trasmettono seguito dall'indicazione della tipologia di stazione o di servizio fornito. Il nominativo della localit\u00e0 pu\u00f2 essere omesso quando si stato stabilito un collegamento continuo tra la stazione e gli aeromobili interessati.\nI suffissi da utilizzare sono:\nProcedure di comunicazione.\nContatto iniziale.\nPer stabilire il contatto radio iniziale tra aeromobili o tra aeromobile e stazione radio, la stazione emittente deve inviare un primo messaggio contenente il proprio nominativo seguito da quello del destinatario. Qualora si debba trasmettere un messaggio destinato a tutti coloro i quali siano in ascolto su una determinata frequenza radio, si dovr\u00e0 emettere il messaggio contenente la locuzione \u00abAll stations\u00bb, seguito dal nominativo radio dell'emittente. Quando si riceva una comunicazione radio ma si sia incerti circa il nominativo dell'emittente, si trasmetter\u00e0 il seguente messaggio: \u00abStation calling \"nominativo della stazione emittente\", say again your call sign\u00bb.\nTrasferimento delle comunicazioni.\nUn aeromobile deve essere istruito da una stazione aeronautica a contattare una diversa stazione aeronautica e la relativa frequenza qualora le procedure fissate lo prescrivano. In tale caso la fraseologia da utilizzarsi sar\u00e0: \u00ab\"Nominativo stazione trasferente\", \"nominativo aeromobile\", Contact \"stazione accettante\", \"frequenza\"\u00bb. Ad esempio \u00abI-ABCD, X Tower, contact y Approach, 123,45\u00bb. In mancanza di tale istruzione, il pilota deve avvisare la stazione con la quale \u00e8 in contatto, quando decida di contattare una diversa stazione aeronautica.\nRipetizione di informazioni.\nAlcune istruzioni, autorizzazioni o informazioni particolarmente cruciali per la sicurezza, devono essere ripetute dal pilota di un aeromobile per confermarne la completa ed esatta comprensione immediatamente dopo averli ricevuti da una stazione aeronautica. La ripetizione di questi messaggi \u00e8 obbligatoria quando essi riguardano:\nLa procedura di ripetizione assume il nome di \"read-back\" e pu\u00f2 essere richiesta anche quando vi sia possibilit\u00e0 di fraintendimento del messaggio. Il messaggio di ripetizione deve sempre concludersi con il nominativo dell'aeromobile trasmittente.\nQualit\u00e0 della ricezione.\nQuando una stazione voglia conoscere la qualit\u00e0 di ricezione dei messaggi trasmessi, richieder\u00e0 a un'altra stazione di comunicarne il livello di intelligibilit\u00e0 mediante la richiesta \u00abRadio Check\u00bb. La stazione risponder\u00e0 indicando il livello di intelligibilit\u00e0 secondo la seguente scala:\nAd esempio:\nFraseologia specifica.\nIn considerazione dei diversi ambiti in cui si utilizzano particolari messaggi piuttosto che altri, l'ICAO ha raggruppato le varie casistiche di comunicazioni radio aeronautiche e la relativa fraseologia da utilizzare, all'interno delle seguenti categorie:\nServizio di controllo di aerodromo: aeromobili.\nLa fraseologia identificata specificamente per le operazioni degli aeromobili sull'aeroporto e nelle sue vicinanze consente la gestione delle procedure per la messa in moto, l'erogazione delle informazioni necessarie per la partenza e sulle condizioni dell'aeroporto, le procedure di push back, le istruzioni per il rullaggio, le istruzioni indirizzate agli aeromobili nel circuito di traffico aeroportuale, nelle fasi finali e in atterraggio, le istruzioni per eventuali riattaccate o mancati avvicinamenti e le istruzioni per il rientro al parcheggio.\nServizio di controllo di aerodromo: veicoli.\nLa rapida e ordinata circolazione dei veicoli sull'area di manovra e nei parcheggi gioca un ruolo importante per l'efficiente gestione delle operazioni aeroportuali. Tuttavia, affinch\u00e9 tale circolazione non infici la sicurezza del traffico aereo, si rende necessario essa sia gestita con accortezza e mediante l'utilizzo, anche in questo caso, di fraseologia standard, spesso analoga a quella fissata per le comunicazioni rivolte agli aeromobili.. Le comunicazioni standard riguardano principalmente le istruzioni per il movimento dei veicoli, il loro attraversamento delle piste e il traino di aeromobili.\nServizio di sorveglianza radar.\nL'applicazione delle procedure dei servizi del traffico aereo espletati con l'ausilio dei sistemi radar di sorveglianza richiede l'utilizzo di fraseologia specifica per l'applicazione dell'identificazione radar, del vettoramento radar, emissione di informazioni di traffico agli aeromobili ottenute con l'impiego dei sistemi radar e di gestione di eventi particolari quali emergenze in volo, avarie radio e atti illegali a bordo, segnalati dal pilota mediante la selezione di particolari codici transponder. In particolare, l'impiego del radar secondario di sorveglianza richiede l'utilizzo di un particolare vocabolario basato principalmente sulle seguenti parole e frasi:\nServizio di controllo di avvicinamento.\nLa fraseologia utilizzata usualmente nello spazio aereo di competenza di un centro di controllo di avvicinamento permette la gestione delle partenze e degli arrivi VFR e IFR, dei traffici nei circuiti di attesa, dei velivoli in procedura di avvicinamento strumentale e di quelli vettorati in arrivo e in partenza con l'ausilio del radar oppure condotti al suolo mediante l'ausilio del servizio ground controlled approach (GCA).\nServizio di controllo d'area.\nLa fraseologia utilizzata pi\u00f9 di frequente nell'ambito della fornitura del servizio di controllo d'area riguarda le comunicazioni radio effettuate su specifici punti di riporto lungo rotte ATS, le autorizzazioni a percorrere, a intersecare e a lasciare specifiche rotte o aerovie, le comunicazioni delle quote, le istruzioni alle salite e alle discese in rotta.\nProcedure di pericolo, urgenza e avaria radio.\nLe procedure da attivare per la gestione di situazioni di pericolo o di urgenza consigliano particolare cautela nell'utilizzo della frequenza radio sulla quale si svolgono le comunicazioni e suggeriscono il silenzio radio agli aeromobili e stazioni aeronautiche non direttamente coinvolte. Se un pilota intercetta un messaggio di pericolo o di urgenza al quale apparentemente non abbia risposto ancora nessuno, si dovr\u00e0 fare parte attiva nel dare il ricevuto all'aeromobile in difficolt\u00e0 e a rilanciare la comunicazione come necessario. Ogni comunicazione inutile rivolta al pilota di un aereo in difficolt\u00e0 potrebbe risultare pericolosa poich\u00e9 potrebbe distrarlo dalla condotta del volo in situazioni critiche. Messaggi di pericolo o di urgenza sono normalmente emessi sulla stessa frequenza radio in uso al momento dell'evento e devono continuare su di essa a meno che non si ritenga che una migliore assistenza sia possibile istruendo l'aeromobile a un cambio di frequenza. La frequenza 121.5 MHz \u00e8 internazionalmente dedicata alle emergenze, tuttavia \u00e8 opportuno considerare nell'effettuare comunicazioni di pericolo o urgenza che non tutte le stazioni aeronautiche mantengono un continuo ascolto su tale frequenza. Nel dichiarare una situazione di pericolo il pilota inizier\u00e0 la comunicazione con la parola Mayday ripetuta tre volte oppure, in caso di urgenza, le parole Pan Pan ripetute anch'esse tre volte. Non appena una situazione di pericolo o di urgenza venga a cessare, ne deve essere immediatamente data comunicazione a tutti gli enti precedentemente allertati.\nUn messaggio di pericolo o di urgenza deve contenere le seguenti informazioni:\nNel caso in cui un pilota si accorga di avere un'avaria radio, deve comunque presumere di essere ancora di grado di trasmettere ma non di ricevere e dovr\u00e0 pertanto effettuare tutte le comunicazioni secondo le procedure previste premettendo a ogni messaggio trasmesso la frase \u00abTRANSMITTING BLIND\u00bb.\nInformazioni meteorologiche e di aerodromo.\nI messaggi trasmessi agli aeromobili inerenti alla situazione meteorologiche o alle condizioni dell'aerodromo devono essere trasmessi secondo degli standard stringenti, affinch\u00e9 nessuna informazione possa essere mal compresa o equivocata. In particolare qualora la frenata di aeromobili in atterraggio possa essere ridotta a causa di precipitazioni o per altre cause, tale informazione deve essere comunicata utilizzando la seguente fraseologia: \u00abBREAKING ACTION REPORTED BY (tipo velivolo) AT (orario) (coefficiente di frenata)\u00bb. In sostituzione del coefficiente di frenata \u00e8 possibile riportare la qualit\u00e0 dell'azione frenante rilevata, mediante la comunicazione di uno dei seguenti aggettivi: GOOD, MEDIUM, POOR, UNRELIABLE\u00bb o condizioni intermedie MEDIUM TO GOOD, MEDIUM TO POOR.\nQualora sulla pista vi sia ristagno di acqua tale informazione deve essere comunicata agli aeromobili interessati descrivendo la situazione mediante uno dei seguenti termini: DAMP, WET, WATER PATCHES, oppure FLOODED.\nMiscellanea sulla gestione dei voli.\nAltre situazioni richiedono utilizzo di apposita fraseologia come ad esempio lo scarico di carburante in volo per situazioni di emergenza, l'impiego di sistemi radio con chiamata selettiva (SELCAL), turbolenza in volo, wind shear, assistenza con l'ausilio del radiogoniometro e manovre eseguite a seguito di avvisi dei sistemi Airborne Collision Avoidance System.\nFraseologia regionale ICAO.\nAlcune procedure vengono applicate solamente all'interno di alcune regioni di navigazione aerea dell'ICAO ma non in altre; in questi casi \u00e8 richiesta l'integrazione della fraseologia con frasi o termini specifici.\nTale fraseologia viene concordata dai singoli stati facenti parte delle rispettive regioni di navigazione aerea dell'ICAO e ufficializzate all'interno del documento ICAO Doc. 7030. Le differenze comunicate sono:\nFraseologie locali e militari.\nAlcune nazioni hanno sviluppato una propria fraseologia aeronautica nella lingua locale che affianca quella ICAO in lingua inglese o che in alcuni casi la sostituisce. In altri casi la fraseologia ICAO \u00e8 stata integrata con espressioni o termini non previsti, ad esempio per soddisfare alcune esigenze dei voli militari o per consentire la gestione di procedure non contemplate in modo specifico dall'ICAO. Quest'ultimo \u00e8 il caso dei Paesi aderenti alla NATO che hanno affiancato la fraseologia ICAO, comunque ufficialmente riconosciuta e utilizzata con una specifica terminologia dedicata al traffico militare.\nEurocontrol ha inoltre integrato e in parte modificato la fraseologia ICAO in uso per la gestione delle comunicazioni nel Servizio Informazioni Volo Aeroportuale consigliandone quindi l'adozione ai paesi aderenti.\nFraseologia italiana.\nIn Italia i servizi del traffico aereo sono forniti in lingua inglese e in lingua italiana; nello specifico, i voli VFR condotti al livello di volo 195 o al di sotto possono utilizzare entrambe le fraseologie, mentre i voli IFR e VFR, questi ultimi al di sopra di livello di volo 195, dovranno effettuare le comunicazioni usando solo la fraseologia inglese, a meno che particolari situazioni quali ad esempio le emergenze, consiglino l'uso della lingua italiana.\nLa prima fraseologia standard in italiano \u00e8 stata pubblicata dall'Aeronautica Militare e per anni \u00e8 stata l'unica fraseologia ufficiale in questa lingua, utilizzata negli spazi aerei italiani sia da parte dell'aviazione civile che da quella militare.\nLa maggior parte dei termini sono stati tradotti mentre alcuni altri, di uso consolidato continuano a essere pronunciati in lingua inglese:"}
{"id": "4846890", "revid": "33689", "url": "https://it.wikipedia.org/wiki?curid=4846890", "title": "Silo (struttura)", "text": ""}
{"id": "4846898", "revid": "729019", "url": "https://it.wikipedia.org/wiki?curid=4846898", "title": "Ferrovia Wismar-Rostock", "text": "La ferrovia Wismar-Rostock \u00e8 una linea ferroviaria tedesca, gestita dalla Deutsche Bahn."}
{"id": "4846903", "revid": "767487", "url": "https://it.wikipedia.org/wiki?curid=4846903", "title": "Il maestro del villaggio", "text": "Il maestro del villaggio (\"Der Dorfschullehrer\" o \"Der Riesenmaulwurf\") \u00e8 un racconto incompiuto di Franz Kafka pubblicato per la prima volta postumo nella raccolta \"Durante la costruzione della muraglia cinese\" del 1931. La storia \u00e8 stata scritta tra la fine del 1914 l'inizio del 1915: un commerciante e un insegnante di scuola di villaggio conducono una lotta inutile per il riconoscimento scientifico dell'esistenza di una talpa gigante.\nTrama.\nIl narratore sulla presenza di una talpa gigante in un lontano villaggio, e del tentativo del maestro di scuola della comunit\u00e0 per portare la sua esistenza all'attenzione del pubblico, ma con l'unico risultato di diventare oggetto di derisione da parte degli scienziati ufficiali.\nSenza conoscere di persona il maestro di scuola, il narratore cerca di difendere lui e la sua onest\u00e0 di ricercatore in un documento concernente l'esistenza della talpa gigante; vuole aiutare l'insegnante ad ottenere la sua meritata reputazione scientifica.\nLa collaborazione non potr\u00e0 per\u00f2 esser molto fruttuosa n\u00e9 portare a buon fine, in quanto l'insegnante non si fida troppo del mercante, lo fraintende e pone anche obiezioni in gran parte giustificate, tanto che il mercante finisce col desiderare di ritirarsi dal caso.\nIn un dialogo avvenuto durante il periodo natalizio tra lui e il maestro si mettono a discutere delle motivazioni di ciascuno e del differente esito che queste hanno portato, rispetto a ci\u00f2 che loro due si aspettavano. Il racconto termina a met\u00e0 della conversazione dei due uomini."}
{"id": "4846911", "revid": "736476", "url": "https://it.wikipedia.org/wiki?curid=4846911", "title": "Giles Gilbert Scott", "text": "Proveniente da una famiglia di architetti, conosciuto principalmente per la realizzazione di importanti costruzioni quali la Cattedrale di Liverpool, il Waterloo Bridge e la Battersea Power Station, e per aver disegnato le famose cabine telefoniche rosse icona dell'Inghilterra.\nLa sua opera si caratterizza per la fusione della tradizione neogotica con il modernismo, tale da rendere edifici altrimenti progettati solamente per rispondere ad esigenze funzionali degli importanti monumenti di interesse storico-artistico.\nVita e carriera.\nPrimi anni.\nNato a Hampstead, un sobborgo di Londra, Scott era il terzo dei sei figli di George Gilbert Scott, Jr. e sua moglie, Ellen King Samson. Suo padre era un architetto, figlio di George Gilbert Scott, un famoso architetto, conosciuto per il progetto della Chiesa di San Nicola ad Amburgo, dell'Albert Memorial e del Midland Grand Hotel alla Stazione di St Pancras.\nQuando aveva solo tre anni suo padre fu dichiarato infermo di mente e temporaneamente confinato in un ospedale. Di conseguenza non conserv\u00f2 un grande ricordo di lui, pi\u00f9 tardi disse di ricordare di averlo incontrato solamente un paio di volte. Il lascito di uno zio, nel 1889, diede al giovane Scott la propriet\u00e0 di una fattoria vicino Ninfield, nel Sussex, con un contratto d'affitto a vita a nome di sua madre. Durante la settimana Ellen Scott e i suoi figli vivevano in un appartamento a Battersea, trascorrendo i fine settimana e le vacanze nella fattoria. Lei li portava regolarmente a fare escursioni in bici per disegnare gli edifici della zona e li incoraggiava ad interessarsi di architettura. Tra gli edifici che il giovane Scott disegn\u00f2 figurano l'Abbazia di Battle, Brede Place e la chiesa di Etchingham; suo figlio, Richard Gilbert Scott, anche lui architetto, sugger\u00ec che quest'ultima, con la sua solida torre centrale, \"fu probabilmente il germe della Cattedrale di Liverpool\".\nScott e i suoi fratelli furono allevati nella fede cattolica, loro padre si era infatti convertito al Cattolicesimo. Giles frequent\u00f2 il Beaumont College su consiglio di suo padre, che ammirava gli edifici della scuola preparatoria, opera di J.F.Bentley. Nel gennaio 1899 Scott inizi\u00f2 un tirocinio nell'ufficio di Temple Moore, collega di studi di suo padre. Il fratello minore di Giles, Adrian, divenne un tirocinante di Moore nello stesso periodo. Il loro fratello maggiore, Sebastian, scelse invece la carriera di medico e divenne, secondo le parole di Richard Gibert's Scott, un eminente radiologo, capo del dipartimento di radiologia del Royal London Hospital dal 1909 al 1930. Da Moore, o da Ellen Scott, o dal precedente assistente di suo padre P. B. Freeman, Scott ebbe modo di conoscere il lavoro del proprio genitore. In uno studio del 2005, John Thomas osserva che la chiesa di Santa Agnese a Kennington (1874\u201377; 1880\u201393), progettata dal padre, chiaramente influenz\u00f2 i primi lavori di Giles, compresa la Cappella della Madonna nella Cattedrale di Liverpool.\"\nIn seguito Scott fece notare a John Betjeman: \"Penso sempre che mio padre era un genio. (...) Era un architetto di gran lunga migliore di mio nonno e guardiamo a che reputazione hanno entrambi!\"\nAlcuni dei contemporanei di Scott condividevano la sua visione dei meriti di suo padre e suo nonno. Nel 1950 un profilo di Scott nel \"The Observer\" dichiar\u00f2 George Gilbert Scott, Jr. un architetto di gran lunga migliore del suo pi\u00f9 famoso padre. Nel 1960 \"The Guardian\" descrisse il nonno di Scott come \"il restauratore 'rinnovatore' della cui devastante energia cos\u00ec tante delle nostre cattedrali portano infelice testimonianza, mentre [George Gilbert Scott Jr.] fu un architetto con un certo discernimento e gusto\". Il padre e il nonno di Scott erano stati importanti esponenti dell'alto gotico vittoriano; Scott, quando era ancora un giovane uomo, vide la possibilit\u00e0 di progettare nello stile gotico senza la profusione di dettagli che caratterizz\u00f2 il loro lavoro. Aveva una mano insolitamente libera nel lavorare alle sue idee e come Moore generalmente lavorava a casa, lasciando Freeman a gestire l'ufficio.\nCattedrale di Liverpool.\nNel 1901, quando Scott era ancora un allievo di Moore, la diocesi di Liverpool annunci\u00f2 un bando per la scelta dell'architetto della nuova cattedrale. Due famosi architetti vennero incaricati come membri della commissione giudicatrice, George Frederick Bodley, esponente di spicco dello stile neogotico ed ex allievo, nonch\u00e9 parente acquisito, del nonno di Scott, e Richard Norman Shaw, un eclettico architetto che aveva iniziato a progettare in stile neogotico per poi passare allo stile pi\u00f9 classicheggiante definito come Queen Anne Style. Gli architetti vennero invitati tramite un bando pubblico a presentare un portfolio dei propri lavori all'attenzione di Bodley e Shaw. Da questi i due commissari selezionarono una prima lista ristretta di architetti che vennero chiamati a preparare dei disegni per il nuovo edificio.\nPer gli architetti il bando era un evento importante, non solo si trattava di uno dei pi\u00f9 importanti progetti del tempo, ma era solamente la terza occasione di costruire una cattedrale anglicana in Inghilterra dal tempo della Riforma del XVI secolo (la Cattedrale di San Paolo era stata la prima, ricostruita completamente dopo il Grande incendio di Londra del 1666, e la Cattedrale di Truro era stata la seconda, non ancora completata all'epoca). Per questo il bando attir\u00f2 103 concorrenti, dallo stesso Temple Moore a Charles Rennie Mackintosh e Charles Herbert Reilly. Con il beneplacito di Moore, Scott si present\u00f2 a sua volta, lavorando al progetto nel proprio tempo libero.\nNel 1903 i commissari raccomandarono la nomina di Scott. Ci furono molti commenti sulla scelta di un ventiduenne, senza edifici realizzati al suo attivo, e la questione divenne ancora pi\u00f9 controversa quando emerse che era cattolico (a quel tempo era consuetudine che gli architetti che lavoravano a progetti ecclesiastici lo facessero solo per quelli della propria confessione; ad esempio quando il collega di Bodley, Thomas Garner, divenne cattolico nel 1897, il sodalizio venne sciolto e il lavoro di Garner da allora in poi fu svolto solamente a favore della Chiesa Cattolica, mentre Bodley progett\u00f2 unicamente chiese anglicane), ma alla fine la raccomandazione dei valutatori venne accettata dalle autorit\u00e0 diocesane.\nA causa dell'et\u00e0 e inesperienza di Scott comunque il comitato della cattedrale nomin\u00f2 Bodley co-progettista. Uno storico della Cattedrale di Liverpool osserva che fu generoso da parte di Bodley accettare un rapporto di lavoro alla pari con uno studente giovane e inesperto. Bodley era stato un amico del padre di Scott, ma la sua collaborazione con il giovane Scott fu difficile, soprattutto dopo che Bodley accett\u00f2 di progettare due cattedrali negli Stati Uniti (Washington, DC e San Francisco, quest'ultima non realizzata&gt;), il che gli richiese di assentarsi di frequente da Liverpool. Scott si lamentava che questo \"ha reso l'accordo di collaborazione una vera farsa, e a dire la verit\u00e0 la mia pazienza all'attuale stato delle cose \u00e8 quasi completamente esaurita\". Scott era sul punto di rinunciare all'incarico quando Bodley mor\u00ec improvvisamente nel 1907. Il comitato della cattedrale lo nomin\u00f2 quindi unico architetto, e sebbene si riservasse il diritto di nominare un altro co-progettista non prese mai seriamente in considerazione la possibilit\u00e0 di farlo.\nNel 1910 Scott si rese conto di non esse pi\u00f9 soddisfatto dal progetto principale, che assomigliava a una cattedrale gotica tradizionale nello stile del secolo precedente. Persuase perci\u00f2 il comitato della cattedrale a lasciarlo ricominciare da capo (una decisione difficile, dato che alcune murature erano gi\u00e0 state realizzate) e ridisegn\u00f2 un edificio pi\u00f9 semplice e simmetrico con una sola massiccia torre centrale invece delle originali torri gemelle. I nuovi progetti di Scott previdero un maggiore spazio interno e allo stesso tempo lo stile decorativo perse molti dei dettagli goticheggianti acquisendo uno stile pi\u00f9 moderno e monumentale.\nLa Cappella della Madonna, la prima parte dell'edificio ad essere completata, fu consacrata nel 1910 dal vescovo Francis Chavasse alla presenza di due arcivescovi e altri 24 vescovi. I lavori vennero fortemente rallentati durante la Prima Guerra Mondiale, a causa della carenza di manodopera, materiali e denaro. Dal 1920 la forza lavoro torn\u00f2 ai livelli anteguerra e la cava di pietra di Woolton, fonte dell'arenaria rossa che costituisce il materiale principale dell'edificio, venne riaperta. La prima sezione del corpo principale della cattedrale venne completata nel 1924, e il 19 luglio 1924, nel 20\u00ba anniversario della posa della prima pietra, la cattedrale fu consacrata alla presenza del Re Giorgio V, della Regina Mary e di vescovi e arcivescovi provenienti da tutto il mondo anglicano.\nLa costruzione prosegu\u00ec per tutti gli anni '30, per rallentare poi drasticamente durante la Seconda Guerra Mondiale come era avvenuto durante la Prima. Scott continu\u00f2 a lavorare al progetto fino alla propria morte, perfezionandolo man mano che veniva realizzato e curando ogni aspetto dell'edificio fino ai minimi dettagli. La cattedrale venne completata nel 1978, quasi vent'anni dopo la morte dell'architetto.\nAltri lavori di giovent\u00f9.\nMentre Scott litigava con Bodley a Liverpool riusc\u00ec a progettare e a vedere completata la sua prima chiesa. Si tratta della Chiesa dell'Annunciazione, una chiesa cattolica a Bournemouth, nella quale realizz\u00f2 un alto transetto simile a quello del progetto originale per Liverpool. Il progetto di un'altra chiesa cattolica a Sheringham, mostr\u00f2 la sua predilezione per semplici facciate gotiche. Altre chiese costruite da Scott in questo periodo sono quella di Ramsey nell'Isola di Man, Northfleet nel Kent e Stoneycroft a Liverpool e mostrano l'evoluzione del suo stile. Mentre lavorava a Liverpool Scott incontr\u00f2 e spos\u00f2 Louise Wallbank Hughes, una receptionist del Britannia Adelphi Hotel, anche se sua madre non fu molto felice nell'apprendere che era una protestante. Il matrimonio fu felice e dur\u00f2 fino alla morte di Louise nel 1949. Ebbero tre figli, uno dei quali morto in et\u00e0 infantile.\nDurante la Prima Guerra Mondiale Scott fu un Maggiore dei Royal Marines, incaricato di costruire difese costiere sul Canale della Manica.\nAnni 20.\nMentre i lavori della Cattedrale proseguivano cresceva anche la fama di Scott, che cominci\u00f2 ad ottenere anche incarichi per edifici civili. Uno dei primi fu per la Memorial Court del Clare College di Cambridge, realizzato in stile neo-Georgiano sulla riva ovest del fiume Cam. Questo stile venne usato anche per la casa che realizz\u00f2 per se stesso in Clarendon Place a Paddington nel 1924, che vinse l'annuale medaglia per l'architettura nelle strade di Londra del Royal Institute of British Architects nel 1928. Gli edifici residenziali progettati da Scott sono pochi, uno dei pi\u00f9 conosciuti \u00e8 il Cropthorne Court mansion block a Maida Vale, la cui facciata si articola su piani non ortogonali al fronte per evitare la necessit\u00e0 di cavedi.\nScott continu\u00f2 a lavorare a chiese negli anni tra le due guerre. Poco dopo il suo lavoro nella navata della Downside Abbey gli venne commissionato il progetto della piccola Church of Our Lady &amp; St Alphege a Bath, la prima parte della quale fu completata nel 1929. La sua forma fu ispirata a quella della Basilica di Santa Maria in Cosmedin a Roma. La traduzione dei principali elementi di questa grande e antica basilica nella pi\u00f9 piccola chiesa parrocchiale di Bath \u00e8 stata descritta come \"una delizia\" che \"non pu\u00f2 non stupire\". Circa 25 anni dopo lo stesso Scott scrisse: \"La chiesa fu il mio primo tentativo di architettura in stile romanico. \u00c8 sempre stata una delle mie opere preferite\". Sul capitello di uno dei pilastri sotto alla galleria ovest W. D. Gough scolp\u00ec una rappresentazione dell'architetto e uno scudo con inciso \"Aegidio architecto\" (fatto dall'architetto Giles) \u2013 probabilmente l'unica rappresentazione di Scott nella pietra.\nIl manufatto pi\u00f9 conosciuto di Scott \u00e8 probabilmente quello disegnato per il General Post Office. Fu infatti uno dei tre architetti invitati dalla Royal Fine Arts Commission a presentare un progetto per le nuove cabine telefoniche. L'invito arriv\u00f2 quando Scott era stato nominato curatore del Sir John Soane's Museum. Il suo design fu in stile classico, sormontato da una cupola che ricorda il mausoleo che Soane design\u00f2 per s\u00e9 stesso nel cortile della vecchia chiesa di St Pancras a Londra. Fu la proposta scelta e fu messa in produzione in ghisa con il nome di GPO's \"Kiosk no. 2\" o \"K2\". Versioni successive adottano lo stesso aspetto generale per la produzione di massa: le \u201cJubilee kiosk\u201d, create per celebrare il giubileo d'argento di Re Giorgio V nel 1935 e conosciute come le \"K6\", divennero un apparecchio diffuso in quasi tutti i paesi e villaggi.\nAnni 30.\nNel 1930 la London Power Company ingaggi\u00f2 Scott come architetto consulente per la sua centrale elettrica di nuova generazione a Battersea. L'edificio fu progettato dal capo ingegnere della compagnia, Leonard Pearce, e il compito di Scott fu quello di migliorare l'aspetto esterno della massiccia architettura. Opt\u00f2 per una muratura a vista rimodellando le quattro ciminiere d'angolo in modo da farle assomigliare a colonne classiche. La Battersea Power Station, inaugurata nel 1933 ma caduta in disuso dal 1982, rimane uno dei pi\u00f9 significativi edifici industriali di Londra. Al momento della sua apertura \"The Observer\", pur esprimendo alcune riserve circa i dettagli del lavoro di Scott, la defin\u00ec \"una delle pi\u00f9 belle attrazioni di Londra\". In un sondaggio lanciato da \"The Architectural Review\" nel 1939, per trovare quale fosse il migliore edificio moderno della Gran Bretagna secondo la gente comune, la Battersea Power Station si classific\u00f2 al secondo posto, dietro al department store Peter Jones.\nA Cambridge, accanto al Clare Memorial Court, Scott progett\u00f2 una biblioteca per l'Universit\u00e0 di Cambridge. Composta da due edifici a corte di sei piani in linea con una torre di dodici piani al centro, \u00e8 caratterizzata dalle finestre che si estendono per l'altezza di pi\u00f9 piani alternandosi alle parti in muratura, dando cos\u00ec al complesso un aspetto monumentale classicheggiante. La sala di lettura principale misura circa 600 per 12,5 metri per 9,5 metri di altezza, illuminata da 25 finestre a lucernario a tutto sesto su ogni lato. All'inaugurazione nel 1934 il \"Times\" comment\u00f2 che l'edificio mostrava \"lo stesso gusto della modellazione della massa che \u00e8 il principale contributo personale di Sir Giles Scott all'architettura contemporanea.\"\nScott venne eletto presidente del Royal Institute of British Architects nel 1933, anno del centenario, dopo che era gi\u00e0 stato insignito della prestigiosa Royal Gold Medal del RIBA nel 1925. Nel suo discorso presidenziale esort\u00f2 i colleghi ad adottare quella che defin\u00ec \"una via di mezzo\": coniugare il meglio della tradizione con un approccio fresco e moderno, rifuggire il dogma, e riconoscere \"l'influenza del contesto sulla scelta dei materiali e la tecnica del loro uso. (...) Il mio appello \u00e8 per un riconoscimento onesto e di buon senso di quelle caratteristiche e dei materiali che sono pratici e belli, indipendentemente dal fatto che siano conformi ai dettami sia del moderno che della scuola tradizionale.\"\nDal 1937 al 1940, Scott lavor\u00f2 alla Nuova Biblioteca Bodleiana, in Broad Street a Oxford, che generalmente non \u00e8 considerata tra le sue opere migliori. Vista la necessit\u00e0 di fornire un luogo dove immagazzinare milioni di libri senza costruire edifici pi\u00f9 elevati di quelli circostanti ide\u00f2 una costruzione che affonda nel suolo. Il suo biografo A. S. G. Butler commenta: \"In un tentativo di essere rispettoso di questi \u2013che spaziano dal tardo gotico al Tudor vittoriano\u2013 Scott produsse un progetto in stile neo-Giacobino non particolarmente significativo\". Un biografo successivo, Gavin Stamp, loda il notevole accorgimento di mantenere un edificio con un'altezza in scala con le costruzioni circostanti, ma concorda sul fatto che esteticamente l'edificio non \u00e8 tra i pi\u00f9 riusciti di Scott. Nikolaus Pevsner lo liquida come \"n\u00e9 una cosa n\u00e9 l'altra\".\nAnni 40.\nLa ricerca di Scott della \"via di mezzo\" gli caus\u00f2 difficolt\u00e0 quando venne nominato progettista della nuova Cattedrale di Coventry nel 1942. Pressato tra il nuovo Vescovo di Coventry che caldeggiava uno stile moderno e la Royal Fine Arts Commission propensa alla ricostruzione tale e quale della vecchia cattedrale, fu criticato per aver tentato di trovare un compromesso tra i due e aver disegnato un edificio che non era n\u00e9 carne n\u00e9 pesce. Incapace di conciliare queste opposte posizioni Scott si dimise nel 1947, dopodich\u00e9 venne indetto un bando vinto da Basil Spence con un design moderno senza compromessi.\nAnche la Camera dei comuni del Palazzo di Westminster era stata distrutta dalle bombe nel 1941 e tre anni pi\u00f9 tardi Scott venne incaricato di ricostruirla. Qui era inserito nel contesto dell'edificio sopravvissuto e fu assolutamente del parere che la nuova camera avrebbe dovuto essere congruente con il vecchio e che qualsiasi altra cosa sarebbe stata in contrasto con lo stile gotico di Charles Barry e Augustus Pugin. Questo punto di vista trov\u00f2 il favore di Winston Churchill che osserv\u00f2: \"Noi modelliamo le nostre abitazioni, e poi le nostre abitazioni plasmiamo noi\". In un dibattito il 25 gennaio 1945 la Camera dei comuni approv\u00f2 questa scelta con 121 voti a favore contro 21.\nUltimi anni.\nDopo che la corsa alla ricostruzione del dopoguerra si era esaurita, Scott rifece la copertura della Guildhall di Londra e progett\u00f2 i modernisti uffici in mattoni per la Corporation appena pi\u00f9 a nord. Nonostante si fosse opposto alla realizzazione di industrie pesanti nel centro delle citt\u00e0, accett\u00f2 l'incarico di costruire la Bankside Power Station sulla riva del Tamigi a Southwark, dove svilupp\u00f2 quello che aveva appreso a Battersea e raccolse tutte le canne fumarie in un'unica torre. Questo edificio venne convertito alla fine degli anni 90 nella Tate Modern art gallery.\nScott continu\u00f2 a ricevere incarichi per edifici religiosi. A Preston costru\u00ec una chiesa cattolica che \u00e8 significativa per una navata insolitamente lunga e ritmata. Nella chiesa carmelitana a Kensington, sulla stessa strada di St Mary Abbots costruita da suo nonno, us\u00f2 archi in cemento trasversali per riempire un sito difficile (la chiesa ne sostituiva una andata distrutta durante la guerra). Disegn\u00f2 il progetto per la Cappella del Trinity College di Toronto, completata nel 1955, un pregevole esempio di gotico perpendicolare.\nRimase attivo fino alla settantina. Stava lavorando ai progetti per la chiesa cattolica di Cristo re a Plymouth quando svilupp\u00f2 un cancro al fegato, si port\u00f2 i progetti all'ospedale continuando a revisionarli fino alla morte, all'et\u00e0 di 79 anni.\nVenne sepolto con sua moglie all'ingresso ovest della Cattedrale di Liverpool. Una messa di requiem venne celebrata il 17 febbraio 1960 da Padre Patrick Casey nella chiesa cattolica di San Giacomo in Spanish Place, Londra.\nFamiglia.\nOltre a suo padre e a suo nonno, altri membri della famiglia Scott furono architetti: uno zio, John Oldrid Scott, un fratello, Adrian Gilbert Scott, e il figlio Richard Gilbert Scott."}
{"id": "4846924", "revid": "126257", "url": "https://it.wikipedia.org/wiki?curid=4846924", "title": "Foro Vinario", "text": "Nell'antica Roma, il Foro Vinario (in latino Forum Vinarium) era il Foro Venale dedicato alla vendita del vino.\nEsso \u00e8 noto solo dalla citazione degli \"argentarii de foro vinario\" (\"banchieri del foro vinario\") in quattro iscrizioni.\nEra probabilmente ubicato nell'area dell'attuale quartiere Testaccio, tra l'Aventino e il Tevere, in stretto rapporto topografico con il \"Portus Vinarius\" (dove si riceveva il vino trasportato via fiume) e con l\"'Emporium\", sebbene si propenda per collocare sia il \"Portus Vinarius\", sia il \"Forum Vinarium\" nel Campo Marzio settentrionale, ove si ricevevano via fiume i vini provenienti dall'interno della penisola italiana. \n\"Rationalis vinorum\".\nIn relazione al \"Forum vinarium\" \u00e8 la figura del \"Rationalis vinorum\", persona dedicata alla registrazione dei vini importati da Toscana, Campania e Marche. Riferisce Lampridio che il \"rationalis\" era preposto alla riscossione delle imposte sui vini importati."}
{"id": "4846928", "revid": "1543377", "url": "https://it.wikipedia.org/wiki?curid=4846928", "title": "Hemigrammus rhodostomus", "text": "Hemigrammus rhodostomus \u00e8 un pesce d'acqua dolce appartenente alla famiglia Characidae.\nDistribuzione e habitat.\nQuesta specie \u00e8 diffusa nelle acque dolci della parte inferiore del Rio delle Amazzoni, in Sudamerica.\nDescrizione.\nIl corpo \u00e8 allungato, grigio pallido, e raggiunge i 5 cm. Questa specie pu\u00f2 essere facilmente confusa, a causa della colorazione, con \"Petitella georgiae\" e \"Hemigrammus bleheri\". La pinna caudale \u00e8 biforcuta, con striature chiare e scure; sulla testa la colorazione \u00e8 rossa intensa.\nComportamento.\nPesce di branco che forma fitti banchi di non meno di cinque esemplari.\nAcquariofilia.\nPu\u00f2 essere allevato in acquario, ma non si riproduce molto facilmente in cattivit\u00e0."}
{"id": "4846932", "revid": "63986493", "url": "https://it.wikipedia.org/wiki?curid=4846932", "title": "Emigramma dal muso rosso", "text": ""}
{"id": "4846937", "revid": "287204", "url": "https://it.wikipedia.org/wiki?curid=4846937", "title": "Politica del sole", "text": "La Politica del sole o Sunshine Policy \u00e8 stata la politica estera della Corea del Sud nei confronti della Corea del Nord dal 1998 fino all'elezione di Lee Myung-bak come presidente nel 2008. Fin dalla sua articolazione da parte del presidente sudcoreano Kim Dae Jung, la politica ha comportato un maggiore contatto politico tra i due Stati e alcuni momenti storici nei rapporti inter-coreani, i due incontri al vertice coreano a Pyongyang (giugno 2000 e ottobre 2007), che ha preparato il terreno, tra i quali diverse iniziative imprenditoriali di alto profilo, e brevi incontri dei familiari separati dalla guerra di Corea.\nNel 2000, Kim Dae Jung \u00e8 stato insignito del Premio Nobel per la Pace per la sua efficace attuazione di questa politica.\nCapisaldi.\nLa politica del sole si basava su tre capisaldi: \nEffetti.\nLa politica avviata da Kim Dae Jung ha sortito degli effetti tangibili sotto diversi punti di vista. In un'ottica economica \u00e8 stato realizzato un investimento in ambito turistico sul monte Kumgang, la creazione del sito industriale di Kaesong attraverso un investimento sudcoreano di 325 milioni di dollari e il ricongiungimento dei binari ferroviari tra i due Paesi. Da un punto di vista politico, nel mese di giugno del 2000 vi \u00e8 stato un incontro tra i capi di stato dei due Paesi nella capitale nordcoreana. In tale frangente, i rappresentanti dei due Paesi approvarono un comunicato congiunto in cui si affermava la volont\u00e0 di permettere alle famiglie, divise dal confine, di rivedersi con maggiore frequenza, nonch\u00e9 di avviare un processo politico per la riunificazione pacifica dei due Stati."}
{"id": "4846940", "revid": "1632387", "url": "https://it.wikipedia.org/wiki?curid=4846940", "title": "Giornata contro lo spreco alimentare", "text": "La giornata di prevenzione dello spreco alimentare venne celebrata per la prima volta il 5 febbraio 2014 in Italia.\nLa giornata \u00e8 stata ideata ed istituita dalla campagna Spreco Zero e Universit\u00e0 di Bologna - Distal con il Ministero dell'Ambiente, per iniziativa del coordinatore PINPAS Andrea Segr\u00e8. Nel 2004 furono convocati gli \"Stati generali\" della filiera agroalimentare italiana. PINPAS, promosso da Ministero dell'ambiente, \u00e8 il Piano nazionale di prevenzione dello spreco alimentare.\n per sensibilizzare le persone sullo spreco alimentare.\nDal 2014 in poi, la giornata nazionale di prevenzione dello spreco alimentare \u00e8 l'occasione per la diffusione di nuovi dati da parte dell'Osservatorio nazionale sugli sprechi Waste Watcher (Lmm/Swg). \nLa settima edizione del 2020 ha ottenuto il Patroc\u00ednio del Ministero dell'Ambiente e di quello della Salute."}
{"id": "4846951", "revid": "716642", "url": "https://it.wikipedia.org/wiki?curid=4846951", "title": "Adler Bonci", "text": "Biografia.\nSuo fratello minore Iro e i cugini Emilio e Remo furono tutti calciatori professionisti; anche suo nipote Fabio (figlio di Iro) gioc\u00f2 in Serie A.\nCaratteristiche tecniche.\nGiocatore.\nGiocava come terzino destro.\nCarriera.\nGiocatore.\nInizia la carriera in Serie C con il Forlimpopoli, per poi passare in Serie B al Venezia, che non lo fa mai giocare in gare ufficiali; dopo una stagione lascia la squadra veneta (che era stata promossa in Serie A) e torna al Forlimpopoli, dove gioca un altro campionato di Serie C. Rientrato al Venezia, gioca in terza serie anche nella stagione 1940-1941, in prestito alla SPAL e nelle due stagioni successive con la maglia del Cesena, squadra della sua citt\u00e0 natale, anche qui inizialmente in prestito. Rimane ai bianconeri anche nel 1944, anno in cui gioca 10 partite senza mai segnare nel Campionato Alta Italia, e nella stagione 1945-1946, nella quale disputa 14 partite nel campionato misto di Serie B e C. Termina la carriera da calciatore nel 1948, dopo aver giocato per altri due campionati consecutivi con il Forlimpopoli in Serie C.\nAllenatore.\nHa allenato il Cesena nel campionato regionale di Promozione emiliana nella stagione 1954-1955 e nella prima parte della stagione 1955-1956, nel corso della quale \u00e8 stato sostituito a campionato in corso da Renato Lucchi; dopo aver guidato il Riccione nelle serie minori, ha allenato i romagnoli anche per una parte della stagione 1969-1970, in coppia con Orlando Poni, nel campionato di Serie B."}
{"id": "4846953", "revid": "247222", "url": "https://it.wikipedia.org/wiki?curid=4846953", "title": "Misty Red", "text": "Misty Red \u00e8 un album di Red Garland, pubblicato dalla Baystate Records nel 1982. Il disco fu registrato il 13 e 14 aprile del 1982 a Los Angeles, California (Stati Uniti)."}
{"id": "4846954", "revid": "838137", "url": "https://it.wikipedia.org/wiki?curid=4846954", "title": "Sylvia-Yvonne Kaufmann", "text": "Dal 1999 al 2009 membro eletto al Parlamento europeo; dal 2004 al 2007 \u00e8 stata Vice Presidente dello stesso. \u00c8 stata membro di Die Linke, poi \u00e8 passata al SPD.\nVita privata.\nTra il 1973 ed il 1979 studia giapponologia presso l'Universit\u00e0 di Humboldt. Tra il 1980 e il 1981 prosegue degli studi presso l'Universit\u00e0 Imperiale di Tokyo. Nel 1984 si laurea presso la Universit\u00e0 Humboldt con una tesi dal titolo \"Japan - VS China: Zur Entwicklung der japanischen Chinapolitik unter besonderer Ber\u00fccksichtigung der Jahre 1972 bis 1982\". Dal 1988 al 1990 lavora presso l'istituto di studi internazionali ed economici di Berlino. \u00c8 sposata con due figli.\nCarriera politica.\nNel 1976 si iscrive al Partito Socialista Unificato di Germania (SED), formazione che si dissolver\u00e0 nel 1989. Dal 1989 al 1990 \u00e8 membro del PDS poi Die Linke. Dal 1991 al 2002 fa parte del gruppo dirigente del PDS responsabile dei temi legati alla pace, alle relazioni internazionali e alla politica europea. Dal 1993 al 2000 \u00e8 vice presidente del partito. Eletta al Parlamento europeo col PDS in occasione delle elezioni europee del 1994, 1999 e 2004, alle europee del 2009 perde la sfida con \"Sabine L\u00f6sing\" e \"Ruth Firmenich\", non venendo rieletta. A seguito di ci\u00f2 entra a far parte del SPD, e, per le europee del 2014 \u00e8 candidata al 10\u00ba posto nella lista per Berlino."}
{"id": "4846958", "revid": "47767", "url": "https://it.wikipedia.org/wiki?curid=4846958", "title": "Alessandro Gassman", "text": ""}
{"id": "4846961", "revid": "87447932", "url": "https://it.wikipedia.org/wiki?curid=4846961", "title": "Louis de Pardaillan de Gondrin (1688-1712)", "text": "Biografia.\nNacque allo Ch\u00e2teau di Montespan, il maggiore dei due figli maschi di Louis Antoine de Pardaillan, Duca d'Antin e di sua moglie Julie Fran\u00e7oise de Crussol (1669\u20131742), figlia del Duca di Uz\u00e8s. Suo fratello minore Pierre fu duca-vescovo di Langres. Come primogenito, ci si aspettava che sarebbe succeduto come capo del Casato di Pardaillan.\nPremor\u00ec al padre e pertanto non gli succedette al Ducato d'Antin che fu creato nel 1711 da Luigi XIV.\nSpos\u00f2 Marie Victoire de Noailles, una dei venti figli del Duca di Noailles e Marie Fran\u00e7oise de Bournonville, il 25 gennaio 1707.\nAll'epoca del suo primo matrimonio, Marie Victoire, marquise de Gondrin, era una \"dame du palais\" della nipote acquisita del re, la duchesse de Bourgogne, futura Delfina di Francia e madre di Re Luigi XV.\nLouis mor\u00ec nel febbraio 1712 a Versailles. Fu succeduto da suo figlio al titolo di marquis de Gondrin. Il 2 febbraio 1723, Marie Victoire si spos\u00f2 nuovamente, in una cerimonia segreta, con il \"Conte di Tolosa\", il pi\u00f9 giovane dei figli legittimati di Luigi XIV e Madame de Montespan. Il matrimonio fu annunciato soltanto dopo la morte del R\u00e9gent nel dicembre di quello stesso anno."}
{"id": "4846962", "revid": "1573940", "url": "https://it.wikipedia.org/wiki?curid=4846962", "title": "Motacilla flaviventris", "text": "La ballerina del Madagascar (Motacilla flaviventris ) \u00e8 un uccello della famiglia Motacillidae, endemico del Madagascar."}
{"id": "4846966", "revid": "834", "url": "https://it.wikipedia.org/wiki?curid=4846966", "title": "A World Apart", "text": ""}
{"id": "4846970", "revid": "1543377", "url": "https://it.wikipedia.org/wiki?curid=4846970", "title": "Giardino tascabile", "text": "I giardini tascabili (\"pocket parks\") sono una tipologia di giardini pubblici che hanno come caratteristica fondamentale quella di non essere stati previsti o pianificati nel progetto originale di un disegno urbano, ma di essere stati creati successivamente sulla base dell'iniziativa di liberi cittadini, o come risultato di una scelta e di una ricognizione dell'amministrazione pubblica.\nI giardini tascabili vengono realizzati all'interno di isolati gi\u00e0 esistenti, di un contesto urbano gi\u00e0 dato, aventi caratteristica peculiare di potersi \u201cinfilare\u201d, indipendentemente da una preventiva pianificazione, all'interno di un isolato urbano da tempo presente nel contesto urbano, andando ad occupare lotti vacanti inedificati, lotti di edifici demoliti o spazi abbandonati. Privi di un utilizzo oggettivo, spazi residuali non progettati, di molti interventi di trasformazione della citt\u00e0 ai quali veniva, in questo modo, a posteriori, attribuito significato e valore di spazio pubblico urbano.\nNati a New York nel 1964 con lo scopo di riqualificare spazi abbandonati nel quartiere di Harlem, interi lotti abbandonati venivano recintati con lo scopo di prevenire incursioni, i quali essendo ridotti in uno stato di \"putrefazione urbana\" potevano essere pericolosi per i ragazzi del quartiere.\nPer risollevare la vivibilit\u00e0 di queste zone oramai dimenticate della citt\u00e0, si intervenne \"restituendo\" al cittadino del quartiere questi spazi non pi\u00f9 luoghi di identit\u00e0 pubblica, reintegrando spazi verdi al fine di creare luoghi d'incontro per gente di tutte le et\u00e0, dagli spazi per i pi\u00f9 piccoli, ai veri e propri luoghi per adulti, provvisti di panchine, tavoli, il tutto immerso tra alberi e piante, in netto contrasto con il grigiore urbano.\nIn quegli anni New York diede il via ai moderni pocket park, i quali sono veri e propri \"smeraldi\" incastonati tra il cemento delle aree metropolitane pi\u00f9 degradate.\nA Londra, una citt\u00e0 che vuole essere ancora pi\u00f9 verde, il sindaco ha lanciato il progetto di 100 giardini tascabili."}
{"id": "4846974", "revid": "1305772", "url": "https://it.wikipedia.org/wiki?curid=4846974", "title": "Nello Bechelli", "text": "Carriera.\nGiocatore.\nMediano sinistro, era cresciuto nelle giovanili della Fiorentina; fu nella rosa della societ\u00e0 viola per alcuni anni, ma non gioc\u00f2 mai partite in prima squadra, e si limit\u00f2 a disputare gli incontri della squadra riserve in Prima Divisione. Lo stesso gli accadde al Bologna, sua seconda societ\u00e0. Nella stagione 1935-1936 ha giocato in Serie B nella SPAL. Dopo una stagione in Serie C al Pontedera (7 presenze senza reti) concluse la carriera giocando in Lombardia in varie societ\u00e0 di Serie C.\nAllenatore.\nDopo i dilettanti dell'Impavida nel campionato regionale toscano di Prima Divisione, ha allenato il Piombino nelle prime 29 giornate del campionato di Serie B nella stagione 1952-1953, per poi essere sostituito in panchina da Ferruccio Valcareggi. Nella stagione 1968-1969 ha lavorato come osservatore per la Fiorentina, di cui negli anni '50 aveva allenato le squadre giovanili ed era stato allenatore in seconda fino al novembre 1951, allorch\u00e9 fu sostituito da Giuliano Grandi. Nel 1958-59 fu alla Rondinella, venendo sostituito a stagione in corso da Zeffiro Furiassi. Successivamente ha allenato per una stagione la Sangiovannese, in Serie D."}
{"id": "4846979", "revid": "339392", "url": "https://it.wikipedia.org/wiki?curid=4846979", "title": "Vercellese (Milano)", "text": ""}
{"id": "4846980", "revid": "339392", "url": "https://it.wikipedia.org/wiki?curid=4846980", "title": "Foresto Sesia", "text": ""}
{"id": "4846981", "revid": "28592", "url": "https://it.wikipedia.org/wiki?curid=4846981", "title": "Foresto (Borgosesia)", "text": ""}
{"id": "4846983", "revid": "1305772", "url": "https://it.wikipedia.org/wiki?curid=4846983", "title": "Morondo", "text": ""}
{"id": "4846984", "revid": "28592", "url": "https://it.wikipedia.org/wiki?curid=4846984", "title": "Morca", "text": ""}
{"id": "4846985", "revid": "287204", "url": "https://it.wikipedia.org/wiki?curid=4846985", "title": "Anja Spasojevic", "text": ""}
{"id": "4846987", "revid": "28592", "url": "https://it.wikipedia.org/wiki?curid=4846987", "title": "Parone", "text": ""}
{"id": "4846988", "revid": "28592", "url": "https://it.wikipedia.org/wiki?curid=4846988", "title": "Ferruta", "text": ""}
{"id": "4846989", "revid": "63987536", "url": "https://it.wikipedia.org/wiki?curid=4846989", "title": "Lingua arpitana", "text": ""}
{"id": "4846990", "revid": "300067", "url": "https://it.wikipedia.org/wiki?curid=4846990", "title": "Club Atl\u00e9tico Atlanta 2010-2011", "text": ""}
{"id": "4846991", "revid": "287204", "url": "https://it.wikipedia.org/wiki?curid=4846991", "title": "Valsesia (disambigua)", "text": ""}
{"id": "4846994", "revid": "885518", "url": "https://it.wikipedia.org/wiki?curid=4846994", "title": "Basilica di Notre-Dame (Tongres)", "text": ""}
{"id": "4847000", "revid": "63756", "url": "https://it.wikipedia.org/wiki?curid=4847000", "title": "San Clemente Island", "text": ""}
{"id": "4847001", "revid": "767487", "url": "https://it.wikipedia.org/wiki?curid=4847001", "title": "Olao Cerini", "text": "Caratteristiche tecniche.\nGiocatore.\nGiocava come terzino destro.\nCarriera.\nGiocatore.\nNella stagione 1924-1925 gioc\u00f2 2 partite in Prima Divisione (la massima serie dell'epoca) con la maglia della SPAL, squadra in cui rimase anche l'anno seguente in Seconda Divisione, la seconda serie dell'epoca. Dopo un campionato da 13 presenze senza gol in Seconda Divisione, la SPAL venne riammessa in Prima Divisione, declassata nel frattempo al secondo livello del calcio italiano per la nascita della Divisione Nazionale; Cerini gioc\u00f2 in seconda serie fino al 1931, per un totale di altre 58 presenze; ha poi vestito la maglia della SPAL anche nelle stagioni 1929-1930 e 1930-1931, sempre in Prima Divisione, che per\u00f2 nel frattempo era divenuta il terzo livello del calcio italiano dietro ai campionati di Serie A e Serie B. Nel 1931 pass\u00f2 al , con cui gioc\u00f2 due campionati consecutivi di Prima Divisione ed un campionato di Serie B nella stagione 1932-1933, nella quale disput\u00f2 9 partite senza mai segnare. Infine pass\u00f2 al Ravenna, con cui gioc\u00f2 in Prima Divisione (poi diventata Serie C) fino al 1938, per un totale di 77 presenze senza reti con la maglia giallorossa.\nIn carriera ha giocato 2 partite in massima serie ed un totale di 70 partite in campionati di seconda serie (divise fra Seconda Divisione, Prima Divisione e Serie B).\nAllenatore.\nAllen\u00f2 il Ravenna nella stagione 1936-1937."}
{"id": "4847003", "revid": "287204", "url": "https://it.wikipedia.org/wiki?curid=4847003", "title": "Acaronia", "text": "Acaronia \u00e8 un genere di pesci di acqua salata appartenenti alla famiglia Cichlidae ed alla sottofamiglia Cichlasomatinae.\nDistribuzione e habitat.\nProvengono dai fiumi del Sud America. Vivono in particolare nelle zone poco profonde.\nDescrizione.\nLa specie di dimensioni maggiori \u00e8 \"A. nassa\", che raggiunge i 15 cm; entrambe hanno una colorazione marrone-grigiastra con macchie nere.\nTassonomia.\nIn questo genere sono riconosciute soltanto 2 specie:"}
{"id": "4847004", "revid": "1123126", "url": "https://it.wikipedia.org/wiki?curid=4847004", "title": "Diocesi di Tongres", "text": ""}
{"id": "4847006", "revid": "6923", "url": "https://it.wikipedia.org/wiki?curid=4847006", "title": "Sei Nazioni femminile 2014", "text": "Il Sei Nazioni femminile 2014 (ingl. \"2014 Women's Six Nations Championship\", fr. \"Tournoi des six nations f\u00e9minin 2014\") \u00e8 stata la 13\u00aa edizione del torneo rugbistico che vede annualmente confrontarsi le Nazionali femminili di , , , , e , nonch\u00e9 la 19\u00aa in assoluto, considerando anche le edizioni dell'Home Championship e del Cinque Nazioni.\nSi \u00e8 svolto dal 31 gennaio al 16 marzo 2014. Si \u00e8 aggiudicata il torneo la nazionale francese, che \u00e8 giunta cos\u00ec a 4 titoli conquistati."}
{"id": "4847026", "revid": "88740", "url": "https://it.wikipedia.org/wiki?curid=4847026", "title": "Associazione Radicale Certi Diritti", "text": "L\u2019Associazione Radicale Certi Diritti \u00e8 un'Associazione nata nel marzo 2008 come \"centro di iniziativa politica nonviolenta, giuridica e di studio per la promozione e la tutela dei diritti civili, per la responsabilit\u00e0 e la libert\u00e0 sessuale delle persone\". I lavori del primo Congresso si svolsero presso la sede di rappresentanza di Roma del Parlamento Europeo. L'Associazione nacque grazie all'azione militante di esponenti Radicali e di altre provenienze politiche. \nCONTESTO POLITICO DI NASCITA DELL'ASSOCIAZIONE: \nL'idea di far nascere una nuova Associazione che si occupasse dei temi della liberazione sessuale e della promozione e difesa dei diritti civili con al centro la proposta del matrimonio civile egualitario per le coppie conviventi al pari di quelle eterosessuali, lo si deve ad un gruppo di persone di varie parti d'Italia e d'Europa profondamente deluse dal dibattito politico che si svolse tra la fine del 2006 e per tutto il 2007 sul tema riguardante una nuova legge sulle unioni civili. Tale richiesta veniva fatta a gran voce da molte organizzazioni e alcuni partiti politici, senza che nessuno di essi chiedesse una legge per il matrimonio egualitario. Il Governo Prodi nel febbraio 2007 var\u00f2 una nuova legge sul tema chiamata 'Dico' (Diritti e Doveri dei Conviventi), sintesi di una serie di compromessi al ribasso, rispetto a leggi simili gi\u00e0 approvate nel resto d'Europa, che prevedevano norme civili per le coppie conviventi con gravi limitazioni sul piano del pieno riconoscimento delle unioni. A causa della caduta del Governo Prodi il testo si aren\u00f2. Venne poi presentata una nuova proposta di legge dal Presidente della Commissione Giustizia del Senato on. Cesare Salvi denominata Cus (Contratti di Unione Solidale), successivamente il centro destra propose, con la firma di 80 parlamentari, un altro testo chiamato Di.Do.R\u00e8 (diritti e doveri di reciprocit\u00e0 dei conviventi).\nVerso la fine del 2007 venne lanciato attraverso il web un Manifesto-Appello dove si chiedeva alla classe politica una nuova legge sul matrimonio egualitario per le coppie gay (sito internet: 'matrimoniodirittogay.it') firmato in poche settimane da migliaia di cittadini in tutta Italia. Tra i primi firmatari v'erano artisti, cantanti, attori, giornalisti e poltiici italiani ed europei di diverse provenienze politiche. Il Manifesto Appello fu ideato e promosso da Sergio Rovasio, esponente del Partito Radicale con l'aiuto di Gianmario Felicetti, autore del libro 'La famiglia fantasma', da Clara Comelli di Trieste, Marco Cappato, Deputato europeo, Enzo Cucco, storico esponente del movimento lgbt, gi\u00e0 dirigente del Fuori, il primo movimento gay italiano, Enzo Francone, storico esponente del movimento lgbt italiano e gi\u00e0 dirigente del Fuori, Luca Piva, iscritto e militante del Partito Radicale, Ottavio Marzocchi, funzionario della delegazione dei parlamentari Radicali al Parlamento europeo. Quelle stesse persone decisero poche settimane dopo di dare vita ad una nuova Associazione alla presenza di giuristi, avvocati, ricercatori, docenti universitari ed esponenti politici.\nNASCITA DELL'ASSOCIAZIONE: \nL'associazione nasce nell'ambito del Partito Radicale, di cui fa proprio il metodo della nonviolenza, per stimolare il dibattito sull'uguaglianza di tutte le persone a prescindere dal loro orientamento sessuale. Si ispira inoltre alla storia di Fuori\u00b2, la prima associazione omosessuale italiana, fondata da Angelo Pezzana a Torino nel 1971 e federata dal 1974 al Partito Radicale. L'associazione fa parte ed \u00e8 attiva in ILGA (International Lesbian and Gay Association) e collabora con l'associazione americana Global Rights, Amnesty International e AllOut.org. \nSin dalla sua nascita l'Associazione ha dedicato le sue attivit\u00e0 alla memoria di Makwan Moloudzadeh un ragazzo iraniano impiccato nel suo paese poche settimane prima della tenuta del Congresso perch\u00e9 accusato di aver commesso atti omosessuali e successivamente anche a David Kato Kisule, esponente del movimento lgbt ugandese, brutalmente assassinato nel gennaio 2011, poche settimane dopo essere stato a Roma, invitato dall'Associazione Radicale Certi Diritti per intervenire al suo IV Congresso (novembre 2010). In quell'occasione si iscrisse all'Associazione.\nPer tutte le iniziative l'Associazione lavora a stretto contatto con gli eletti radicali, gli organi dirigenti del PRNTT, di Radicali Italiani e delle Associazioni Nessuno Tocchi Caino, Non c'\u00e8 Pace Senza Giustizia e Associazione Luca Coscioni. Oltre agli strumenti ordinari di comunicazione attraverso posta e web, l'Associazione ha curato una trasmissione su Radio Radicale sui temi della lotta alla sessuofobia e dei diritti civili e cura \"Fuor di Pagina\", una rassegna stampa audio settimanale di cui \u00e8 possibile scaricare il podcast, curata da Leonardo Monaco, Presidente dell'Associazione.\nDal dicembre 2011 al novembre 2019 l'Associazione Radicale Certi Diritti \u00e8 stato soggetto costituente del Partito Radicale Nonviolento Transnazionale e Transpartito. La scelta di chiedere lo status di soggetto costituente del PRNTT si \u00e8 determinata con una evoluzione pi\u00f9 complessiva dell'associazione, rappresentata anche dalle mozioni approvate dai Congressi precedenti, che impegnavano a lavorare nella direzione di una associazione:\nLa campagna di \"affermazione civile\" e la sentenza 138/2010.\nL'associazione lanci\u00f2 in occasione del suo Congresso di nascita e con il sostegno di Rete Lenford una campagna denominata di \"Affermazione Civile\", proponendo alle coppie gay italiane di presentarsi nel proprio Comune per richiedere le pubblicazioni per il matrimonio (primo atto formale per chi si vuole sposare), una volta opposto il diniego dagli uffici del servizio civile (in quanto coppie richiedenti dello stesso sesso) si proponevano alle coppie i ricorsi legali. A questo punto l'associazione con il sostegno degli avvocati sostenne le coppie a far causa allo Stato. A seguito di questa campagna il Tribunale di Venezia (ordinanza 3 aprile 2009) e la Corte d'Appello di Trento (ordinanza 29 luglio 2009), decisero di rimettere la valutazione dei ricorsi di alcune coppie alla Corte Costituzionale che le raggrupp\u00f2 in un'unica sentenza. L'associazione Radicale Certi Diritti, costituitasi in giudizio e rappresentata in primis dall'avvocato Francesco Bilotta, prese parte al collegio di difesa comune composto dagli avvocati Alessandro Giadrossi, Ileana Alesso e dai costituzionalisti Massimo Clara, Vittorio Angiolini, Vincenzo Zeno-Zencovich, Marilisa D\u2019Amico. La decisione della Corte arriv\u00f2 il 15 aprile 2010 con la sentenza 138/2010. La corte non accolse le richieste di matrimonio, ma riconobbe la rilevanza costituzionale della coppia gay convivente, e stabil\u00ec che in caso di mancato intervento legislativo del Parlamento le stesse coppie avrebbero potuto rivolgersi alle Corti per veder riconosciuti i propri diritti. \nDopo la sentenza 138/2010 \u00e8 stata rilanciata una nuova fase denominata \u2018Affermazione Civile 2.0', che vede l'associazione impegnata su pi\u00f9 fronti:\nUno di questi ricorsi fa s\u00ec che il 13 febbraio 2012 il Tribunale di Reggio Emilia riconosca a un cittadino uruguaiano, omosessuale e sposato con un italiano in Spagna, il diritto a godere di un permesso di soggiorno per motivi familiari, riconoscendo cos\u00ec il suo status di coniuge ai fini della libera circolazione. Il 15 marzo la Corte di Cassazione riafferma, proprio a seguito della pronuncia della Corte costituzionale, che la coppia formata da persone dello stesso sesso ha diritto a una vita familiare e \u201ca ricevere un trattamento omogeneo a quello assicurato dalla legge alla coppia coniugata\u201d.\nL'Associazione \u00e8 inoltre intervenuta su alcuni casi di violazione diretta delle norme europee ed italiane, che son chiaramente discriminatorie, in particolare al Ministro degli Interni, per chiedere che venga ritirata al pi\u00f9 presto la Circolare Amato n. 55 del 2007 sui \u201cMatrimoni contratti all'estero tra persone dello stesso sesso\u201d inviata a tutti i Comuni italiani, in quanto considerato un grave atto discriminatorio e per chiedere che venga modificata una recente circolare in materia di trasferimenti del personale di polizia che discrimina in modo esplicito le coppie formate da persone dello stesso sesso.\nProposta di riforma del diritto di famiglia.\nLa campagna di Affermazione Civile si inserisce all'interno di un progetto pi\u00f9 ampio per una riforma del diritto di famiglia. Elaborata con altre associazioni, esperti di diritto ed esponenti politici di diversi schieramenti, la proposta \u00e8 stata pubblicata nel volume \u201cAmore Civile. Dal diritto della tradizione al diritto della ragione\u201d a cura di Francesco Bilotta e Bruno De Filippis e nel luglio 2010 \u00e8 stata depositata, come Proposta di Legge alla Camera dei deputati dagli eletti radicali.\nIntanto l'Associazione sviluppa iniziative che tentino la strada del riconoscimento, almeno parziale, dei diritti e dei doveri delle coppie non unite in matrimonio, attraverso:\nInformazione sessuale, preservativo, soccorso civile.\nTra gli obiettivi dell'Associazione vi sono anche la promozione di iniziative per campagne di informazione sui temi della sessualit\u00e0 nelle scuole di ogni ordine e grado, per la prevenzione di Malattie sessualmente trasmissibili, per la diffusione e l'uso del preservativo e campagne per l'accesso alla pillola del giorno dopo.\nDiritti delle persone transessuali.\nA trent'anni esatti dall'approvazione della legge 164/82 (primo firmatario della proposta fu il parlamentare Radicale Franco De Cataldo) che regola il cambio di nome e di genere per le persone transessuali, l'Associazione ha avviato una collaborazione con le associazioni di persone transessuali per definire una agenda comune per portare a compimento le riforme che con la Legge 164 sono state avviate. Sta inoltre conducendo un'azione di affermazione civile per il riconoscimento del diritto delle persone transessuali a modificare i propri dati sui documenti d'identit\u00e0 senza dover prima sottoporsi alla sterilizzazione chirurgica.\nIniziative su temi transnazionali.\nA partire dalla vicenda di David Kato Kisule, militante omosessuale ugandese assassinato nel suo paese a seguito di una campagna d'odio alimentato da organizzazioni religiose, gi\u00e0 ospite al congresso 2010 dell'associazione, Certi Diritti ha iniziato a lavorare sul tema della libert\u00e0 sessuale nel mondo, creando un network internazionale di esperti e attivisti per i diritti umani in vari paesi, tra cui Israele, Albania, Stati Uniti, Canada, Cina, Argentina, Belgio, Germania, Tanzania e Uganda. L'impegno sull'Uganda continua anche grazie all'avvocato John Francis Onyango, (ex difensore di David), presidente onorario dell'Associazione. Grazie alla collaborazione dei deputati e senatori radicali il Ministro degli esteri italiano risponde in pi\u00f9 occasioni agli appelli dell'associazione per le leggi omofobe in Nigeria e Camerun e per i gravi fatti omofobi in Russia. \nNel 2012 il Consiglio di Zona 2 di Milano approva la mozione presentata dal vicepresidente della Zona Yuri Guaiana, del Gruppo Radicale-Federalista Europeo, per la revoca del patto di gemellaggio tra Milano e San Pietroburgo. La stessa mozione \u00e8 stata presentata anche al Consiglio Comunale dal consigliere radicale Marco Cappato ed \u00e8 stata firmata da tutti i capigruppo della maggioranza.\nNel 2013, insieme a tutte le altre associazioni LGBTI italiane, Certi Diritti ha lanciato la campagna di raccolta fondi \"SOS Russia\", per sostenere le associazioni LGBTI russe nella lotta contro l'ondata omofoba che ha colpito la Russia. 134 donatori (tra i quali figurano oltre a singole persone della societ\u00e0 civile anche associazioni italiane per la tutela e la promozione dei diritti umani delle persone LGBTI in Italia) hanno contribuito a raggiungere la somma di 5.328\u20ac. Il ricavato \u00e8 equamente distribuito tra due organizzazioni: \"Coming Out San Pietroburgo\" e \"Russian LGBT Network\", che si sono entrambe impegnate a usare le somme raggiunte per sostenere le vittime di violenze e discriminazioni, anche sotto il profilo legale."}
{"id": "4847031", "revid": "767487", "url": "https://it.wikipedia.org/wiki?curid=4847031", "title": "La miniera del diavolo", "text": "La miniera del diavolo (\"Hidden Gold\") \u00e8 un film del 1940 diretto da Lesley Selander.\n\u00c8 un western statunitense con William Boyd e Russell Hayden. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Gerald Geraghty e Jack Merserveau, fu prodotto da Harry Sherman tramite la Harry Sherman Productions e girato a Kernville, in California, da met\u00e0 novembre a fine novembre 1939. Il titolo di lavorazione fu \"Man from Bar-20.\".\nDistribuzione.\nIl film fu distribuito con il titolo \"Hidden Gold\" negli Stati Uniti dal 7 giugno 1940 al cinema dalla Paramount Pictures.\nAltre distribuzioni:"}
{"id": "4847045", "revid": "124808", "url": "https://it.wikipedia.org/wiki?curid=4847045", "title": "Illusioni perdute", "text": "Illusioni perdute (\"Illusions perdues\") \u00e8 un romanzo di Honor\u00e9 de Balzac, pubblicato in tre parti (\"I due poeti\", \"Un grande uomo di provincia a Parigi\" e \"Eva e David\", quest'ultimo conosciuto anche come \"La sofferenza dell'inventore\") tra il 1837 e il 1843. \u00c8 dedicato a Victor Hugo.\n\u00c8 la decima opera delle \"Scene di vita di provincia\" (\"Sc\u00e8nes de la vie de province\"), il secondo degli svariati cicli narrativi dell'ambiziosa serie de \"La Com\u00e9die humaine\". \nTra i libri pi\u00f9 lunghi dell'intera serie \u00e8, nel giudizio di molti scrittori e studiosi (tra cui Marcel Proust), il migliore mai scritto dall'autore.\nTrama.\nTutta l'azione si svolge durante il periodo storico della Restaurazione francese, dopo la caduta di Napoleone Bonaparte. La storia racconta del fallimento esistenziale di Lucien Chardon, giovane provinciale alla ricerca d'amore e gloria; le debolezze dell'uomo di provincia, associate all'idea di eroe infelice o antieroe, sono costantemente aggravate dal contrappunto di due circoli virtuosi: la famiglia di Lucien e il cenacolo degli uomini veramente grandi, gli intellettuali del tempo.\nLe \"illusioni perdute\" sono quelle di Lucien mentre affronta il mondo letterario alla ricerca di un suo futuro, ma anche quelle della famiglia nei suoi confronti, riguardanti le proprie capacit\u00e0 e qualit\u00e0 personali. \nI due poeti.\nLa prima parte, intitolata \"I due poeti\", \u00e8 anche la pi\u00f9 breve e si svolge in Angoul\u00eame: David, figlio di uno stampatore, \u00e8 legato da una profonda amicizia con Lucien Chardon, giovane e bel ragazzo con aspirazioni da letterato.\nIl padre di David, un vecchio avaro che soffre nel dover cedere la propria attivit\u00e0, finisce col vendere al figlio il proprio negozio a condizioni molto sfavorevoli; il ragazzo, che non ha molto gusto n\u00e9 capacit\u00e0 per gli affari, si trova ben presto sull'orlo della rovina finanziaria. Riesce tuttavia a sopravvivere grazie anche e soprattutto all'amore e alla dedizione della moglie Eva, che \u00e8 anche la sorella di Lucien.\nDavid lavora alla ricerca di un metodo segreto per la produzione di carta a basso costo e nel contempo di miglior qualit\u00e0, mentre Lucien s'avvicina sempre pi\u00f9 alle grazie d'una nobildonna, madame de Bargeton, che lo vede come un poeta di grande talento e con molte buone possibilit\u00e0 di sfondare nel bel mondo. La donna si vede a imitazione della Laura del Petrarca, in quanto il bel giovane ha gi\u00e0 scritto un intero libro di sonetti in suo onore.\nIntrodotto nell'alta societ\u00e0 di Angouleme, Lucien con la sua grazia ed affabilit\u00e0 riesce subito a conquistare tutti: uomini e donne paiono alla stessa maniera esserne rimasti affascinati. Il ragazzo, ad un certo punto, riesce finalmente a partire per Parigi assieme alla sua patrona, ed andar cos\u00ec alla conquista del successo. Quest'amore platonico tra un giovane uomo brillante e un'anziana signora sposata sar\u00e0 fonte di molte delle illusioni che faranno perdere Lucien.\nUn grande uomo di provincia a Parigi.\nLa parte centrale del romanzo \u00e8 anche la pi\u00f9 ampia: Lucien appena giunto a Parigi si riconosce come un autentico miserabile di fronte all'eleganza della capitale; la sua poca familiarit\u00e0 con i costumi vigenti lo fanno sembrare ben ridicolo. Cos\u00ec facendo, i suoi primi passi nel mondo per giungere alla fama si concludono con un disastro e la stessa Bargeton pare presto intenzionata ad abbandonarlo.\nI primi tentativi di far pubblicare i suoi libri si concludono con un completo insuccesso; incontra poi Arthez, un filosofo liberale che lo introduce nel cenacolo, composto da una cerchia di giovani di diverse convinzioni politiche, occupazione e estrazione sociale, che condividono per\u00f2 una perfetta amicizia e che dedicano tutto se stessi ad una vita ascetica interamente al servizio dell'arte o della scienza.\nLucien frequenta per un po' di tempo il cenacolo, ma, troppo impaziente per riuscir a comporre un'unica grande opera letteraria che possa rappresentare la totalit\u00e0 della propria vita, cede alla tentazione di darsi al giornalismo e nel mondo corrotto che vi scorge trova immediatamente un rapido successo. Lucien inizia cos\u00ec a firmare i propri articoli usando lo pseudonimo di Rubempr\u00e9 (il nome da nubile della madre).\nPresto s'innamora di una giovane attrice di nome Coralie ed inizia a condurre una vita lussuosa e piena di agi. La sua ambizione lo ha portato ad interessarsi di politica e finisce per trasferirsi, dal giornale liberale in cui era ad uno fieramente monarchico: questo viene per\u00f2 molto malvisto nella comunit\u00e0 giornalistica a cui ora appartiene e i suoi vecchi amici e conoscenti non esitano nell'attaccarlo ferocemente; nel contempo i suoi nuovi colleghi non lo supportano affatto.\nBen presto Lucien si ritrova completamente screditato nell'ambito lavorativo; a ci\u00f2 si deve aggiungere anche l'improvvisa morte di Coralie. Decide cos\u00ec finalmente di ritornare ad Angouleme, nel tentativo d'ottenere l'aiuto di David (al quale aveva precedentemente chiesto svariati aiuti finanziari, che gli erano sempre puntualmente giunti).\nEva e David.\nDavid, dopo molte prove, \u00e8 stato in grado di trovare il procedimento che tanto a lungo aveva cercato; ma i suoi concorrenti, i fratelli Cointet, nel frattempo con la complicit\u00e0 di una spia sono riusciti a rovinarlo. David finisce in prigione.\nQuando viene a conoscenza di questo nuovo disastro Lucien, che si considera in parte responsabile della rovina, decide di suicidarsi: mentre medita la morte per annegamento, un misterioso abate spagnolo di nome Carlos Herrera glielo impedisce, salvandogli cos\u00ec la vita. Egli poi offre al ragazzo un'amplissima disponibilit\u00e0 economica, oltre al successo e alla vendetta che questi desidera, a patto che gli ubbidisca ciecamente e senza mai discutere.\nLucien accetta il patto, invia quindi la somma necessaria a David perch\u00e9 questi possa uscir di prigione per poi subito dopo partire in direzione di Parigi in compagnia dello strano abate. David riesce a raggiungere un accordo coi fratelli Cointet per lo sfruttamento della propria scoperta; con la fedele moglie Eva si ritira infine in campagna, nel piccolo villaggio di Marsac, dove trascorrono una vita semplice e soddisfacente."}
{"id": "4847051", "revid": "767487", "url": "https://it.wikipedia.org/wiki?curid=4847051", "title": "Daughter of the Wilds", "text": "Daughter of the Wilds \u00e8 un film muto del 1917 diretto da Frank Wilson,\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth il film, della lunghezza di quattro bobine, usc\u00ec nelle sale cinematografiche britanniche nell'aprile 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4847060", "revid": "767487", "url": "https://it.wikipedia.org/wiki?curid=4847060", "title": "Carrots", "text": "Carrots \u00e8 un film muto del 1917 diretto da Frank Wilson,\nTrama.\nCarrots, una giovane che lavora come ambulante, salva il poliziotto di cui \u00e8 innamorata dalla banda del fratello galeotto.\nProduzione.\nIl film fu prodotto dalla Hepworth.\nDistribuzione.\nDistribuito dalla Pioneer Film Distributors, il film usc\u00ec nelle sale cinematografiche britanniche nel marzo 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4847067", "revid": "767487", "url": "https://it.wikipedia.org/wiki?curid=4847067", "title": "Rapina alla diligenza", "text": "Rapina alla diligenza (\"Stagecoach War\") \u00e8 un film del 1940 diretto da Lesley Selander.\n\u00c8 un western statunitense con William Boyd e Russell Hayden.\nIl personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da Lesley Selander su una sceneggiatura di Norman Houston e Harry F. Olmsted, fu prodotto da Harry Sherman tramite la Harry Sherman Productions e girato a Kernville, in California, da met\u00e0 dicembre 1939. I titoli di lavorazione di \"Rapina alla diligenza\" furono \" Hold Your Horses\" e \"War Along the Stage\".\nDistribuzione.\nIl film fu distribuito con il titolo \"Stagecoach War\" negli Stati Uniti dal 12 luglio 1940 al cinema dalla Paramount Pictures.\nAltre distribuzioni:\nPromozione.\nLa tagline \u00e8: \"CASSIDY CRASHES THRU TO HIS GREATEST ADVENTURE!\"."}
{"id": "4847071", "revid": "46931", "url": "https://it.wikipedia.org/wiki?curid=4847071", "title": "Stagecoach War", "text": ""}
{"id": "4847078", "revid": "1935652", "url": "https://it.wikipedia.org/wiki?curid=4847078", "title": "Charles Morerod", "text": "Biografia.\nNasce a Riaz, nel canton Friburgo e diocesi di Losanna, Ginevra e Friburgo, il 28 ottobre 1961.\nFormazione e ministero sacerdotale.\nCompie gli studi filosofici e teologici presso la facolt\u00e0 di teologia dell'universit\u00e0 di Friburgo; li conclude con la licenza in teologia.\nNel 1983 entra nell'Ordine dei frati predicatori (noti come \"domenicani\"); l'anno seguente emette la professione semplice dei voti, mentre nel 1987 emette quella solenne. Il 30 aprile 1988 \u00e8 ordinato presbitero a Ginevra.\nDapprima collabora come viceparroco a Ginevra, poi \u00e8 assistente e cappellano presso l'universit\u00e0 di Friburgo. Nel 1993 ottiene il dottorato in teologia e nel 1996 la licenza in filosofia.\nDal 1994 al 1999 \u00e8 professore aggiunto presso l'universit\u00e0 di Friburgo, dal 1996 \u00e8 professore inviato presso la Pontificia universit\u00e0 \"San Tommaso d'Aquino\"; dal 1999 \u00e8 professore a tempo pieno della medesima. Dal 1997 \u00e8 il redattore della rivista \"Nova et Vetera\" per la lingua francese. Dal 1999 al 2002 insegna alla facolt\u00e0 di teologia a Lugano quando diventa vicedecano della stessa. Dal 2003 al 2009 \u00e8 decano della facolt\u00e0 filosofica della Pontificia universit\u00e0 \"San Tommaso d'Aquino\".\nIl 22 aprile 2009 papa Benedetto XVI lo nomina segretario generale della Commissione teologica internazionale e consultore della Congregazione per la dottrina della fede. Il 2 settembre dello stesso anno diventa anche rettore della Pontificia universit\u00e0 \"San Tommaso d'Aquino\".\nMinistero episcopale.\nIl 3 novembre 2011 papa Benedetto XVI lo nomina vescovo di Losanna, Ginevra e Friburgo; succede a Bernard Genoud, deceduto il 21 settembre 2010. L'11 dicembre successivo riceve l'ordinazione episcopale, nella cattedrale di Friburgo, dal cardinale Georges Cottier, coconsacranti il cardinale William Joseph Levada ed il vescovo Pierre Farine. Durante la stessa celebrazione prende possesso della diocesi.\nIl 12 giugno 2012 lo stesso papa lo nomina membro della Congregazione per l'educazione cattolica; papa Francesco lo conferma il 30 novembre 2013; il 29 marzo 2014 lo nomina membro del Pontificio consiglio della cultura e il 28 ottobre 2016 membro della Congregazione per il culto divino e la disciplina dei sacramenti.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4847080", "revid": "1564499", "url": "https://it.wikipedia.org/wiki?curid=4847080", "title": "Dialetto rabbiese", "text": "Il dialetto rabbiese (\"rabi\u00e9s\") \u00e8 un idioma parlato in Val di Rabbi in Trentino. Esso appartiene alle parlate retoromanze e nello specifico \u00e8 inserito, assieme ai dialetti della Val di Non e della Val di Sole nel gruppo ladino anaunico. Anche il torrente che percorre la Val di Rabbi \u00e8 chiamato dai suoi abitanti \"Rabi\u00e9s\" (\"Rabbies\" in italiano).\nStoria.\nLa Val di Rabbi fu colonizzata solo recentemente da abitanti della Valle di Sole. Pertanto il rabi\u00e9s rappresenta una variante arcaica del solandro, dal quale differisce poco ed \u00e8 perfettamente intercomprensibile.\nCaratteristiche fonetiche.\n\u00c8 caratterizzato fonologicamente dalla semi-palatizzazione dei fonemi \"c e g\" davanti a vocale, con la conseguente formazione di \"chj-\" e \"j-\". In particolare il suono \"chj\", con pronuncia molto aspirata, \u00e8 considerato fattor comune di tutte le genti ladine antiche, (elevando il dialetto di Rabbi ad un dialetto antico e conservativo) ed anche in Val di Non, in Val di Fassa e nell'Alta Val di Fiemme prima del fonema \"\u0107\" persisteva l'uso del fonema \"chj\", specialmente davanti alla vocale \"a\" (ancora oggi esso viene utilizzato nella parlata nell'alta Anaunia, come per esempio nel paese di Fondo).\nAltra caratteristica fonetica peculiare della parlata rabbiese \u00e8 la vocale usata come finale per il genere femminile. Generalmente trascritta con i grafemi \u00f4 o \u00e5, essa \u00e8 senza dubbio un indice di quanto il dialetto di Rabbi, a differenza dei dialetti ad esso tassonomicamente pi\u00f9 legati (come appunto le varianti nonese), abbia resistito molto bene al \"naturale\" processo di italianizzazione fonetica tuttora in atto. Questo suono \u00e8 oggi pronunciato largamente come [a], ma presumibilmente ricorre come evoluzione del fonema \"\u00f6\" o \"\u00eb\" (che ancora si riscontra nella pronuncia di parlanti pi\u00f9 anziani e soprattutto in parole come \"chjasa\", dove il fonema subisce una tendenza ad anteriorizzarsi per analogia con l'italiano): nella parlata comune attuale, come detto, il fonema \u00e8 chiuso e posteriorizzato, secondo peraltro le tendenze generali che si ritrovano negli altri dialetti simili. Il fatto che questo fonema sia ancora percepito come diverso da \"a\" e \"o\" italiane, evidenzia quanto il dialetto di Rabbi sia stato e sia ancora particolarmente conservativo rispetto al cambiamento sub\u00ecto da quasi tutti gli altri dialetti solandri e non solo.\nSi riscontra nel dialetto rabbiese un largo uso delle vocali \"alterate\" \u00fc ed \u00f6.\nNella parlata della val di Rabbi sono presenti i gruppi consonantici pl (plan-piano/a e planger-piangere), gl (glesia-chiesa e la gla\u0107-ghiaccio), cl (seclo-secchio e reclo-orecchio), bl (blanch-bianco e sablon-sabbia), tratti caratteristici delle parlate ladine.\nLessico.\nAnche dal punto di vista lessicale, il \"rabj\u00e9s\" \u00e8 considerato d'avanguardia, utilizzando parole che vengono usate ormai in pochi altri paesi delle valli vicine.\nSituazione legislativa.\nNel censimento del 2011 il 5,00% degli abitanti si dichiarato appartenente al gruppo linguistico ladino."}
{"id": "4847081", "revid": "767487", "url": "https://it.wikipedia.org/wiki?curid=4847081", "title": "Broken Threads", "text": "Broken Threads \u00e8 un film muto del 1917 prodotto, diretto e interpretato da Henry Edwards\nTrama.\nUna giovane, creduta morta annegata, fugge da un guardiano del faro per ritrovare il marito impazzito e accusato di omicidio.\nProduzione.\nIl film fu prodotto dalla Hepworth.\nDistribuzione.\nDistribuito dalla Butcher's Film Service, il film usc\u00ec nelle sale cinematografiche britanniche nel dicembre 1917.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847082", "revid": "599013", "url": "https://it.wikipedia.org/wiki?curid=4847082", "title": "Associazione Sportiva San Ferdinando", "text": "Il \"San Ferdinando\", \u00e8 stata la squadra di calcio della citt\u00e0 di San Ferdinando di Puglia quando questa apparteneva ancora alla Provincia di Foggia. I suoi colori erano il giallo e il verde.\nIl club partecip\u00f2 a due campionati di Serie C, nel 1946-1947 e nel 1947-1948, ritirandosi nell'ultimo.\nLa compagine, fra quelle della ex provincia di Foggia ad aver raggiunto i maggiori risultati, \u00e8 inattiva da diversi anni.\nStoria.\nNella Seconda Divisione 1941-1942 pugliese c'era gi\u00e0 una rappresentativa comunale, denominata \"U.S. San Ferdinando\".\nA distanza di circa venticinque anni, il San Ferdinando \u00e8 riapparso nel massimo campionato regionale pugliese nel biennio 1970-72, cambiando denominazione nel 1971 in \"U.S. M. Casamassima\"; giunto poi in Promozione agli inizi degli anni novanta, \u00e8 assente dal panorama calcistico regionale da almeno vent'anni. \nNella stagione 2017-2018 sono presenti nella cittadina della capitanata una societ\u00e0 di Calcio a 5 denominata \"A.S.D. San Ferdinando 1942\", militante nel relativo campionato di Serie C2, con gli stessi colori sociali della storica compagine, e un club di calcio a 11 in Terza Categoria foggiana di nome \"A.S.D. Virtus San Ferdinando\", che pur avendo come colori sociali il bianco e blu indossa uniformi di riserva giallo-verdi."}
{"id": "4847083", "revid": "767487", "url": "https://it.wikipedia.org/wiki?curid=4847083", "title": "Ledisi", "text": "Biografia.\nNel 1995 ha formato un gruppo chiamato Anibade. Dopo ha deciso di proseguire da solista ed ha firmato per l'etichetta LeSun Records. Nel 2000 ha pubblicato il primo disco dal titolo \"Soulsinger: The Revival\" e successivamente ha girato in tour con gli Anibade. Nel 2002 pubblica in maniera indipendente il suo secondo disco. Nel 2003 vince un California Music Awards. Nel 2007 ha firmato un contratto con la Verve Records e ha pubblicato \"Lost &amp; Found\". Nel corso dei Grammy Awards 2008 ha ricevuto una nomination come miglior artista esordiente. Nel 2008 pubblica un album natalizio dal titolo \"It's Christmas\", mentre l'anno seguente \u00e8 la volta di \"Turn Me Loose\", che ottiene due nomination ai Grammy."}
{"id": "4847084", "revid": "889014", "url": "https://it.wikipedia.org/wiki?curid=4847084", "title": "Incast", "text": "In Internet, un indirizzo di tipo incast \u00e8 un indirizzo IP che pu\u00f2 corrispondere a pi\u00f9 di un host sulla rete. La differenza principale dall'instradamento esclusivamente di tipo anycast consiste nel fatto che il pacchetto viene consegnato ad un indirizzo anycast, in un gruppo di indirizzi programmato, tipicamente in senso continentale.\nAltre modalit\u00e0 di indirizzamento sono l'unicast, il broadcast e il multicast.\nLa programmazione dei NameServers.\nLa programmazione degli anycast attraverso la tecnica \"incast\" viene utilizzata come preselezionatore di risolutori DNS allo scopo di favorire le aree pi\u00f9 vicine e/o escludere zone non ritenute affidabili tra servizi DNS autoritativi."}
{"id": "4847087", "revid": "767487", "url": "https://it.wikipedia.org/wiki?curid=4847087", "title": "Three Men from Texas", "text": "Three Men from Texas \u00e8 un film del 1940 diretto da Lesley Selander.\n\u00c8 un western statunitense con William Boyd, Russell Hayden e Andy Clyde.\nIl personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da Lesley Selander su una sceneggiatura di Norton S. Parker, fu prodotto da Harry Sherman tramite la Harry Sherman Productions e girato a Lone Pine (tra le location il Lone Pine Creek Canyon), in California, dal 16 aprile 1940. Il titolo di lavorazione fu \"Ranger Guns West\".\nDistribuzione.\nIl film fu distribuito negli Stati Uniti dal 15 novembre 1940 al cinema dalla Paramount Pictures.\nAltre distribuzioni:"}
{"id": "4847090", "revid": "287204", "url": "https://it.wikipedia.org/wiki?curid=4847090", "title": "Franz Zeyringer", "text": "Alla carriera solistica come violista e a quella di insegnante di viola, Zeyringer affianc\u00f2 quella di ricerca sulla storia dello strumento. Nel 1968 fond\u00f2, insieme a Deitrich Bauer, la \"Viola-Forschungsgellschaft\", divenuta poi la International Viola Society (IVS), principale associazione violistica internazionale. Per i suoi contributi ricevette un riconoscimento speciale, la \"Golden Viola Clef\", il 19 giugno 1988, e fu nominato presidente onorario della IVS il 10 febbraio 1989.\nZeyringer collabor\u00f2 con l'archivio della IVS, il Primrose International Viola Archive, al quale don\u00f2 la propria collezione di materiale. Intervenne in diverse edizioni dell\"International Viola Congress\" e fu autore di diversi articoli e pubblicazioni di riferimento sulla viola, tra le quali la \"Literatur f\u00fcr Viola\", edita del 1963 e ripubblicata in due edizioni aggiornate nel 1965 e nel 1976."}
{"id": "4847091", "revid": "124123", "url": "https://it.wikipedia.org/wiki?curid=4847091", "title": "Maurice Couette", "text": ""}
{"id": "4847094", "revid": "241195", "url": "https://it.wikipedia.org/wiki?curid=4847094", "title": "Maurice Marie Alfred Couette", "text": ""}
{"id": "4847096", "revid": "729019", "url": "https://it.wikipedia.org/wiki?curid=4847096", "title": "1234 (Feist)", "text": "1234 (pronunciato \"One Two Three Four\") \u00e8 una canzone della cantautrice canadese Feist, pubblicata nel settembre 2007 come singolo estratto dal suo album \"The Reminder\".\nIl brano \u00e8 scritto dalla stessa artista con la cantautrice australiana Sally Seltmann (aka New Buffalo) e prodotto con Gonzales.\nLa canzone ha avuto un successo clamoroso negli Stati Uniti (#8 della Billboard Hot 100) grazie soprattutto al suo impiego in uno spot televisivo per l'iPod nano.\nHa ricevuto una nomination ai Grammy Awards 2008 nelle categorie \"Best Female Pop Vocal Performance\" e \"Best Short Form Music Video\". Inoltre la cantante \u00e8 stata in nomination nelle categorie \"Best New Artist\" e \"Best Pop Vocal Album\". La canzone ha vinto anche uno Juno Award come Singolo dell'anno."}
{"id": "4847117", "revid": "767487", "url": "https://it.wikipedia.org/wiki?curid=4847117", "title": "The Hanging Judge", "text": "The Hanging Judge \u00e8 un film muto del 1918 diretto e interpretato da Henry Edwards\nTrama.\nFiglio ripudiato di un giudice, un giovane diventa giornalista e sposa la figlia di un uomo condannato dalla giustizia.\nProduzione.\nIl film fu prodotto dalla Hepworth.\nDistribuzione.\nDistribuito dalla Moss, il film usc\u00ec nelle sale cinematografiche britanniche nel giugno 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847119", "revid": "287204", "url": "https://it.wikipedia.org/wiki?curid=4847119", "title": "Rivi\u00e8re Saint-Denis", "text": "La Rivi\u00e8re Saint-Denis \u00e8 un fiume dell'isola di Riunione.\nAttraversa l'omonima citt\u00e0 dell'isola e sfocia nell'Oceano Indiano dopo un corso di 14 km.\nI suoi principali affluenti sono il Grand Bras e il Bras Guillaume."}
{"id": "4847132", "revid": "767487", "url": "https://it.wikipedia.org/wiki?curid=4847132", "title": "I miracoli non si ripetono", "text": "I miracoli non si ripetono (\"Les miracles n'ont lieu qu'une fois\") \u00e8 un film del 1951 diretto da Yves All\u00e9gret.\nTrama.\nPrimavera 1939. L'anno scolastico sta volgendo al termine e Giovanni, studente di medicina, \u00e8 in procinto di andare in vacanza per la Bretagna con i suoi amici. Tuttavia ha il rammarico per non aver fatto un tentativo serio con Claudia, una studentessa italiana che deve lasciare la Francia quella stessa notte. Decide di andare al suo albergo e, dopo qualche tentennamento, i due giovani si confessano amore reciproco. Giovanni accompagna Claudia alla stazione, promettendole di raggiungerla nel mese successivo, una volta trovati i soldi per il viaggio. In Toscana, Giovanni si rende conto di amare Claudia sul serio e decide di sposarla. La coppia deve tornare all'albergo, ma la citt\u00e0 \u00e8 in stato di agitazione: \u00e8 appena stata dichiarata la guerra. Giovanni apprende che il consolato francese \u00e8 stato smantellato ed \u00e8 quindi costretto ad andarsene.\nSeparati dalla guerra e non potendo scrivere, Giovanni perde ogni traccia di Claudia. Inviato al fronte, il giovane viene fatto prigioniero, ma fugge dal campo di concentramento e si unisce ai partigiani. L'uomo cerca di dimenticarla, tornando alla solita vita, ma ben presto rimane ossessionato dal ricordo del suo amore perduto. Alla fine della guerra si sposa con un'altra donna, ma senza amarla davvero: il divorzio \u00e8 quindi inevitabile.\nUndici anni dopo Giovanni torna in Italia per rintracciare Claudia. Dopo molti spostamenti, la trova a Roma come infermiera di un ospedale. Claudia deve confessare a Giovanni che vive con un medico: malgrado questo, la giovane lascia tutto per seguire l'amato di un tempo. Rientrano in Toscana, ma il tempo \u00e8 trascorso, e l'incanto dell'epoca passata \u00e8 ormai svanito.\nProduzione.\nIl film venne girato per gli interni nel Franstudio di Saint-Maurice nella Valle della Marna, e per gli esterni a Firenze e San Gimignano, in provincia di Siena..\nCollabor\u00f2 in qualit\u00e0 di aiuto regista Gillo Pontecorvo.\nDistribuzione.\nIl film venne presentato alla Commissione di Revisione Cinematografica e ottenne il visto censura n. 10.610 del 25 settembre 1951 con una lunghezza della pellicola dichiarata di 2.804 metri e accertata di 2.700 metri, alla condizione di \"eliminare tutta la scena del bacio sul letto nell'ultimo rullo\".\nEbbe la prima proiezione italiana il 28 settembre 1951. In Francia venne presentato qualche mese prima, il 18 maggio 1951. In Germania venne proiettato il 30 maggio 1952, con il titolo \"Ein mal nur leuchtet der liebe\" Venne inoltre proiettato negli Stati Uniti con il titolo \"Miracles only happen once\".\nIl film, dopo una assenza lunghissima dagli schermi televisivi, \u00e8 stato trasmesso il 18 marzo 2013 dalla rete televisiva Iris. Al momento non risulta pubblicato in DVD."}
{"id": "4847134", "revid": "767487", "url": "https://it.wikipedia.org/wiki?curid=4847134", "title": "High Circle", "text": "I High Circle sono un gruppo musicale nato a Roma nel 1985. Il gruppo fu parte della scena hardcore punk romana alla quale sono riconducibili gruppi come Bloody Riot e furono fra gli esponenti di quello che fanzine e riviste americane come Maximumrocknroll definirono \"Italian hardcore\".\nBiografia.\n1985: Genesi e \"6 Track EP\".\nGli High Circle si formarono a Roma all'inizio del 1985 dall'incontro di Giampaolo Billia alla chitarra, Giuliano Calza alla batteria e Massimiliano Ruggeri al basso, ai quali si aggiunse pi\u00f9 tardi Bruno Consoli alla voce. Nei primi anni di carriera, la band divise la sala prove con gruppi della scena romana come i Minimal ed i Nighters. Di li a poco producono il loro primo EP per l'etichetta Contagio Records con il titolo di \"6 Track EP\", che otterr\u00e0 ottime recensioni, sia a livello nazionale che internazionale, destando cos\u00ec l'interesse dell'etichetta di Seattle Subcore Records.\n1986-1990: \"Out Of Darkness\" per Subcore Records a \"Shadows On The Wall\".\nDi li ad un anno uscir\u00e0 cos\u00ec per questo marchio il loro primo LP dal titolo \"Out Of Darkness\". Il tour che ne segu\u00ec gener\u00f2 fratture all'interno della band che vide di li a poco la fuoriuscita di Consoli, che venne sostituito alla voce da Marco Luppacchini, ex voce dei Minimal, per poi lasciare il posto a Paolo Marotta, che port\u00f2 il gruppo su sonorit\u00e0 decisamente pi\u00f9 legate all'hardcore melodico. Con lui, nel 1990, uscir\u00e0 il loro terzo ed ultimo album dal titolo \"Shadows On The Wall\" la cui produzione era affidata alla romana Break Even Point Records.\nDopo gli High Circle.\nNel 1998 la \"Break Even Point Records\" pubblica \"Sell Out 85/90\", una raccolta che comprende alcuni dei migliori brani degli High Circle."}
{"id": "4847135", "revid": "84184", "url": "https://it.wikipedia.org/wiki?curid=4847135", "title": "Teatro Cozzani", "text": "Il Teatro Cozzani era un teatro di La Spezia.\nStoria.\nNel primo dopoguerra, precisamente nell'anno 1919 il giovane architetto Franco Oliva fu incaricato dai fratelli Cozzani di progettare un nuovo teatro a La Spezia che fungesse anche da sala cinematografica.\nL'edificio sorse in \"piazza Cavour\" con una capienza complessiva di 1200 spettatori e fu inaugurato l'anno successivo.\nL'architetto s'ispir\u00f2 allo \"stile Secessione\" valendosi di soluzioni architettoniche funzionalmente innovative: ad esempio il volume dei vani destinati alla cabina di proiezione ed alle sue scale di servizio \u00e8 realizzato sporgente rispetto alla facciata d'ingresso ed \u00e8 accompagnato da modanature ed appropriati decori \"liberty\".\nL'intero apparato decorativo del teatro fu affidato agli artisti spezzini pi\u00f9 accreditati del momento: per la scultura ad Angiolo Del Santo e per la pittura a Luigi Agretti (nella volta, l'affresco del \"Carro del Sole\").\nIl teatro sub\u00ec gravi danni nel corso della seconda guerra mondiale. Ricostruito nel dopoguerra fu poi chiuso nel 2003."}
{"id": "4847136", "revid": "2138421", "url": "https://it.wikipedia.org/wiki?curid=4847136", "title": "Castello di Giove", "text": "Il castello di Giove, o palazzo ducale o palazzo Mattei, s'impone decisamente sul piccolo borgo, in provincia di Terni: risalente al 1191, fu radicalmente rimaneggiato secondo il gusto secentesco da artisti della scuola del Vignola.\nStoria.\nIl borgo e la rocca devono l'insolito nome a un tempio dedicato a Zeus nel sito. Nel 1191 si ha la prima notizia storicamente accertata del fortilizio, in quanto conteso, per la sua posizione strategica, tra le vicine citt\u00e0 di Orvieto, Todi e Amelia.\nNel XIV secolo nasce una disputa per il possesso del castello tra Orvieto e Toscana: nel 1328 papa Urbano IV investe del feudo giovese il conte Pietro di Anguillara. Nel 1465 il maniero viene occupato da Amelia per passare ai Farnese; nel 1477 Sisto IV restituisce il castello, gi\u00e0 appartenuto alla Camera Apostolica, all'Ospedale di Santo Spirito di Roma. Cambier\u00e0 ancora possessore con gli Ordelaffi per tornare ancora ai Farnese.. Pass\u00f2 infine ai Mattei, che incominciano la sua trasformazione in residenza gentilizia e secondo i dettami architettonici dell'epoca, il 14 luglio 1597, data importante per l'edificio, quando Matteo Farnese cede per 65.000 scudi il feudo ai fratelli Ciriaco e Asdrubale Mattei (+1638), con il titolo di marchese. Il figlio di questi Girolamo, avuto da Costanza Gonzaga-Novellara, sar\u00e0 il primo duca di Giove il 10 ottobre 1643: i discendenti conservano ancora questo rango. Asdrubale commission\u00f2 a Carlo Maderno, in Roma, il palazzo Mattei di Giove, utilizz\u00f2 il castello umbro come residenza estiva, fu collezionista d'arte e mecenate del Caravaggio.\nL'attuale aspetto dell'edificio, di maestoso palazzo-castello, gli fu dato da artisti della scuola del Vignola: ancora conserva, all'interno, un'imponente rampa per raggiungere il piano nobile con le carrozze.\nNumerose stanze, terrazze, corridoi, passaggi coperti e ben 365 finestre (una per ogni giorno dell'anno) caratterizzano il castello, detto anche palazzo ducale o Mattei.\nAlcuni locali sono affrescati, secondo il gusto manierista, dal Domenichino, da Orazio Alfani e da Paolo Veronese.\nFino ai giorni nostri il palazzo ha cambiato pi\u00f9 volte la titolarit\u00e0 della propriet\u00e0."}
{"id": "4847142", "revid": "1543377", "url": "https://it.wikipedia.org/wiki?curid=4847142", "title": "Gran Canaria Arena", "text": "La Gran Canaria Arena \u00e8 un'arena coperta di Las Palmas de Gran Canaria, in Spagna. La costruzione dell'edificio \u00e8 partita nel settembre 2011; l'inaugurazione \u00e8 avvenuta il 15 marzo 2014. L'impianto ospita gli incontri casalinghi del Club Baloncesto Gran Canaria e resta a disposizione della citt\u00e0 di Las Palmas per eventi culturali.\nStoria.\nL'arena \u00e8 stata costruita in previsione dei Mondiali di pallacanestro 2014 per i quali \u00e8 stata sede degli incontri della fase di qualificazione del gruppo D. Vi si \u00e8 inoltre disputata la Copa del Rey 2015.\nIl primo nome pensato per l'impianto era \"Palacio Multiusos de Gran Canaria\", ma nell'agosto 2013 \u00e8 stata approvata la denominazione \"Gran Canaria Arena\"."}
{"id": "4847150", "revid": "767487", "url": "https://it.wikipedia.org/wiki?curid=4847150", "title": "Doomed Caravan", "text": "Doomed Caravan \u00e8 un film del 1941 diretto da Lesley Selander.\n\u00c8 un western statunitense con William Boyd, Russell Hayden e Andy Clyde.\n\u00c8 una delle produzioni della serie di film western incentrati sul personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Lesley Selander su una sceneggiatura di J. Benton Cheney e Johnston McCulley e un soggetto di Clarence E. Mulford, fu prodotto da Harry Sherman tramite la Harry Sherman Productions e girato nel Kelso Canyon e a Kernville, in California, nell'aprile 1940 e da settembre a met\u00e0 ottobre dello stesso anno.\nDistribuzione.\nIl film fu distribuito negli Stati Uniti dal 10 gennaio 1941 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4847152", "revid": "767487", "url": "https://it.wikipedia.org/wiki?curid=4847152", "title": "Anna (film 1918)", "text": "Anna \u00e8 un cortometraggio muto del 1918 diretto e interpretato da Henry Edwards. La protagonista femminile era Chrissie White nel ruolo di Anna.\nProduzione.\nIl film fu prodotto dalla Hepworth.\nDistribuzione.\nDistribuito dal Ministero dell'informazione britannico (Ministry of Information), il film - un cortometraggio di 45,72 metri - usc\u00ec nelle sale cinematografiche britanniche nel luglio 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847154", "revid": "599013", "url": "https://it.wikipedia.org/wiki?curid=4847154", "title": "Matteoli", "text": ""}
{"id": "4847169", "revid": "543975", "url": "https://it.wikipedia.org/wiki?curid=4847169", "title": "Towards the Light", "text": ""}
{"id": "4847172", "revid": "158913", "url": "https://it.wikipedia.org/wiki?curid=4847172", "title": "Gianni Sofri", "text": "Biografia.\nDocente universitario dal 1961 al 2002, \u00e8 considerato uno fra i maggiori studiosi italiani del Mahatma Gandhi.\n\u00c8 fratello di Adriano Sofri."}
{"id": "4847173", "revid": "767487", "url": "https://it.wikipedia.org/wiki?curid=4847173", "title": "Towards the Light (film 1918)", "text": "Towards the Light \u00e8 un film muto del 1918 scritto, diretto e interpretato da Henry Edwards\nTrama.\nUn ateo gobbo sposa una ragazza il cui padre si trova in carcere. Il detenuto, per\u00f2, fugge per poter dimostrare la propria innocenza.\nProduzione.\nIl film fu prodotto dalla Hepworth.\nDistribuzione.\nDistribuito dalla Moss, il film usc\u00ec nelle sale cinematografiche britanniche nell'ottobre 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847175", "revid": "6923", "url": "https://it.wikipedia.org/wiki?curid=4847175", "title": "Teresa Fern\u00e1ndez de Traba", "text": "Biografia.\nTeresa era la figlia illegittima del conte Fernando P\u00e9rez de Traba, un grande magnate galiziano, e dell'infanta Teresa di Le\u00f3n. I suoi nonni paterni erano il conte Pedro Froilaz e la contessa Urraca Froilaz e quelli materni re Alfonso VI di Le\u00f3n e la sua amante Jimena Mu\u00f1oz.\nMatrimoni.\nPrimo Matrimonio.\nSpos\u00f2 in prime nozze il conte Nu\u00f1o P\u00e9rez de Lara, luogotenente del re Alfonso VII di Le\u00f3n. Ebbero sei figli:\nIl 29 gennaio 1160 Teresa e il marito fondarono il monastero cistercense di Santa Maria a Perales.\nSuo marito mor\u00ec nel luglio del 1177 a Cuenca.\nSecondo matrimonio.\nDopo la morte del marito, Teresa inizi\u00f2 una relazione con Ferdinando II di Le\u00f3n. Si sposarono il 7 ottobre 1178. Grazie a questo matrimonio, i suoi figli vissero a corte e si vantavano di essere la progenie di una regina di Le\u00f3n come attestato da una carta in cui suo figlio \u00c1lvaro facendo una donazione al Monastero di Sobrado si faceva chiamare \"filius comitis domni Nunonis et regine domne Tarasie\". Ebbero due figli:\nMorte.\nMor\u00ec di parto il 6 febbraio 1180 a L\u00e9on e venne sepolta nella Real Bas\u00edlica di Sant'Isidoro"}
{"id": "4847177", "revid": "23390", "url": "https://it.wikipedia.org/wiki?curid=4847177", "title": "Riario", "text": "I Riario sono una nobile famiglia del XII secolo, originaria di Savona, che si diram\u00f2 a Bologna, Genova, Venezia, Roma e Napoli.\nRami della famiglia.\nRiario.\nIl ramo romagnolo ebbe la signoria di Forl\u00ec e Imola e si origin\u00f2 da Paolo Riario, che spos\u00f2 Bianca della Rovere, sorella di Francesco e futuro Papa Sisto IV.\nTra essi:\nLa casata ebbe il proprio ultimo rappresentante in Girolamo Riario che, sposando Caterina Sforza, figlia naturale e legittimata di Galeazzo Maria Sforza, duca di Milano, e della sua amante Lucrezia Landriani, and\u00f2 a creare il ramo dei Riario-Sforza ove le fortune della casata confluirono.\nRiario Sforza.\nTrasse origine per il matrimonio nel 1477 di Girolamo Riario con Caterina Sforza, figlia illegittima di Galeazzo Maria Sforza, duca di Milano. Consegnate nel 1499 Cesare Borgia le signorie di Imola e di Forl\u00ec, i Riario Sforza si stabilirono a Bologna, dove alcuni esponenti ebbero il titolo di senatore, tra cui:\nLa famiglia ottenne per diploma del duca di Milano il titolo di conte in perpetuo per i membri maschi e femmine della famiglia a patto che mantenessero il doppio cognome di Riario-Sforza. Nel 1714 il ramo napoletano ottenne il titolo di duca sul cognome."}
{"id": "4847179", "revid": "767487", "url": "https://it.wikipedia.org/wiki?curid=4847179", "title": "In Old Colorado", "text": "In Old Colorado \u00e8 un film del 1941 diretto da Howard Bretherton.\n\u00c8 un western statunitense ambientato nel 1890 con William Boyd, Russell Hayden e Andy Clyde. Il personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da Howard Bretherton su una sceneggiatura di J. Benton Cheney, Russell Hayden e Norton S. Parker, fu prodotto da Harry Sherman tramite la Harry Sherman Productions e girato, tra le altre location, nelle Alabama Hills a Lone Pine, in California, da met\u00e0 ottobre all'inizio di novembre 1940. I titoli di lavorazione furono \" Cattle Train\" e \"Bullets and Bandits\".\nDistribuzione.\nIl film fu distribuito negli Stati Uniti dal 14 marzo 1941 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4847192", "revid": "92723", "url": "https://it.wikipedia.org/wiki?curid=4847192", "title": "Giuseppe Soncini", "text": "Origini.\nDopo l'istruzione di base e il conseguimento del diploma di disegnatore industriale, Giuseppe Soncini trova lavoro presso il Comune di Reggio nell'Emilia. \nIl periodo storico, segnato dalla Seconda Guerra Mondiale, lo vede impegnato nella Resistenza come partigiano dal 14 giugno del 1944 nell'Alto Appennino Reggiano e, contemporaneamente, \u00e8 iscritto al Partito Comunista Italiano. \nAlla fine del conflitto, trova occupazione presso le Officine Reggiane in qualit\u00e0 di operaio ma, segnalandosi per le doti organizzative e dirigenziali, viene nominato Segretario del Comitato di fabbrica della Sezione PCI Santa Croce \"Reggiane - Officine Meccaniche Italiane\" e membro della Commissione Interna. In quegli anni \u00e8 caporedattore del giornale \u201cLa voce operaia\u201d, che esce come supplemento de \u201cLa Verit\u00e0\u201d. La sua partecipazione alla lotta dei lavoratori delle Reggiane per evitare la chiusura della fabbrica gli causa alcuni arresti; tuttavia continuer\u00e0 la sua attivit\u00e0 di difensore dei diritti dei lavoratori.\nAttivit\u00e0 politiche.\nGli anni del PCI.\nDopo la chiusura delle Reggiane si trasferisce a Roma e frequenta l'Istituto di Studi Comunisti (conosciuto come la Scuola delle Frattocchie a Roma) e sostiene l'esame per diventare giornalista pubblicista. Ci\u00f2 gli consente di assumere incarichi nella Sezione Stampa e Propaganda nel partito a livello nazionale.\nDal 1956 al 1960 viene inviato in URSS per frequentare il corso di approfondimento di teoria politica ed economica, nel periodo in cui Krusciov \u00e8 alla guida dell'Unione Sovietica. Qui egli impara il russo ed entra in contatto con diverse realt\u00e0 del mondo testimoniate da altri studenti provenienti anche da paesi asiatici ed africani.\nAl ritorno dall'URSS, nel 1960 dirige l'Ufficio Studi della Federazione Provinciale del PCI di Reggio nell'Emilia: nella prima met\u00e0 degli anni sessanta pubblica una serie di studi ed articoli sulla condizione economica, occupazionale e sociale del reggiano.\nPresidenza dell'Arcispedale e Assessorato.\nNel 1964 \u00e8 eletto Consigliere del Comune di Scandiano, mentre nel 1967 \u00e8 nominato Consigliere di Amministrazione dell'Arcispedale Santa Maria Nuova di Reggio nell'Emilia. Quando la struttura diviene Ente Ospedaliero Provinciale, Soncini ne \u00e8 nominato Presidente.\nNel 1970, viene nominato Presidente dell'Associazione Regionale Ospedali dell'Emilia Romagna (AROER): in questo periodo promuove l'importante passaggio dal sistema mutualistico al sistema sanitario nazionale. Fra il 1972 e il 1977 \u00e8 anche vicepresidente della FIARO: dall'inizio di questo incarico, fino al 1974 \u00e8 impegnato nelle trattative che porteranno al primo Accordo nazionale unico di lavoro per il personale ospedaliero, che prevede l'inserimento di alcune regole sulla libera professione e sulla figura del medico ospedaliero a tempo pieno.\nNel 1975 Giuseppe Soncini lascia la presidenza dell'Arcispedale e viene eletto al consiglio comunale di Reggio nell'Emilia, assumendo la delega di Assessore al Personale, Statistica, Programmazione, Stampa e Pubbliche Relazioni; mantiene questo impegno anche con la giunta di Ugo Benassi eletto sindaco nel 1976. Lo stesso sindaco gli affida , nel 1977, la delega al Bilancio e alle Finanze e, nel 1980, anche la delega alle Relazioni Internazionali. Viene riconfermato in Consiglio Comunale nel 1980 e nel 1985. Nel 1986 lascia l'Assessorato, restando in carica come consigliere fino al 1990. In quest'anno, diviene segretario provinciale della Lega delle autonomie locali.\nGli ultimi anni.\nDall'anno successivo Soncini, insieme alla moglie Bruna Ganapini, d\u00e0 un assetto organico all'archivio personale, che raccoglie e testimonia i decenni dedicati al servizio della comunit\u00e0 reggiana e della solidariet\u00e0 internazionale.\nSoncini \u00e8 stato fra i protagonisti che hanno portato Reggio nell'Emilia al centro di molte relazioni internazionali, in particolar modo con l'Africa Australe.\nDopo un intervento chirurgico al cuore, muore a Parma il 4 aprile 1991. Benny Nato, rappresentante dell'ANC in Italia, partecipa alla cerimonia e Marcelino dos Santos tiene l'orazione funebre.\nRelazioni internazionali.\nNegli anni della presidenza AROER, dopo la visita di una delegazione del FRELIMO, Soncini propone un gemellaggio sanitario tra l'Arcispedale Santa Maria Nuova e l'Hospital Central di Cabo Delgado, operante nelle zone liberate del Mozambico. Nel luglio del 1970, viene firmato un patto che sancisce tale gemellaggio; in questa occasione, viene istituito il \"Comitato per gli aiuti sanitari al popolo del Mozambico\", di cui Soncini \u00e8 Presidente. Fanno parte del Comitato diverse personalit\u00e0 ed enti istituzionali reggiani. Il programma di aiuti viene elaborato grazie alla collaborazione con il parassitologo Silvio Pampiglione e con la Dire\u00e7ao de Saude del Frelimo: si decide di inviare periodicamente medicinali, attrezzature sanitarie e personale medico italiano per fornire assistenza ai mutilati e formare infermieri e tecnici in loco. \nNel 1972 Soncini si reca in visita con una delegazione in Tanzania e nelle zone liberate del Mozambico: \u00e8 in questa occasione che viene girato da Franco Cigarini un documentario-testimonianza. Torna in Mozambico nel 1975 per la celebrazione dell'indipendenza del Paese dal Portogallo e per sottoscrivere un patto di gemellaggio tra la citt\u00e0 di Pemba, capoluogo di Cabo Delgado e Reggio nell'Emilia, cos\u00ec da avviare ulteriori collaborazioni tecniche ed istituzionali e consolidare l'amicizia e la collaborazione con i leader mozambicani (tra cui Samora Machel, Joaquim Chissano, Marcelino dos Santos e Oscar Monteiro). Dopo la costituzione nel 1977 del \u201cComitato Unitario per l'amicizia, la cooperazione e la solidariet\u00e0 con i popoli\u201d, il 26 giugno viene approvato il \"Patto di solidariet\u00e0 e cooperazione tra la citt\u00e0 di Reggio nell'Emilia e l'African National Congress\", sottoscritto dal sindaco Ugo Benassi ed Oliver Tambo. L'anno seguente, il 1978, proclamato dall'ONU \"Anno internazionale contro l'Apartheid\", si d\u00e0 avvio alla pubblicazione dell'edizione italiana di \u201cSechaba\u201d, organo ufficiale dell'ANC: Soncini ne sar\u00e0 direttore responsabile fino all'ultimo numero pubblicato nel 1984. Sechaba contribuisce ad informare e sensibilizzare l'opinione pubblica sulle attivit\u00e0 solidaristiche ed anti-apartheid del Comitato a livello nazionale ed internazionale.\nAncora nel 1978, Giuseppe Soncini organizza a Reggio nell'Emilia la \"Conferenza Nazionale di solidariet\u00e0 per l'indipendenza e la sovranit\u00e0 dei popoli dell'Africa Australe contro il colonialismo, il razzismo e l'apartheid\", alla quale partecipano importanti delegati dell'ANC, della SWAPO, dello Zanu-Zapu, del Mozambico e di altri paesi dell'Africa Australe, oltre ad importanti personalit\u00e0 della politica italiana. In questa occasione si decide di organizzare l'allestimento della prima nave della solidariet\u00e0 per i movimenti di liberazione dell'Africa Australe.\nNell'aprile del 1979 nasce il Comitato Nazionale, di cui Soncini viene nominato coordinatore, con sede operativa a Reggio nell'Emilia: attraverso questo organo si realizzano iniziative e campagne in favore dei movimenti anticoloniali in Africa e contro l'apartheid. Ad esso faranno riferimento le istituzioni internazionali. Il Comitato organizza le Navi della Solidariet\u00e0 (Amanda e Rea Silvia), che partiranno rispettivamente dal porto di Genova e di Livorno (1980 e 1984) e che porteranno carichi di aiuti materiali ed attrezzature per i movimenti di liberazione della Namibia e del Sudafrica.\nDivenuto ormai una figura rilevante per il suo impegno concreto e solidale per le popolazioni dell'Africa Australe, Giuseppe Soncini continua durante gli anni ottanta la sua attivit\u00e0 di sensibilizzazione e di coinvolgimento di enti, istituzioni e organizzazioni, promuovendo la campagna per la liberazione di Nelson Mandela e di tutti i prigionieri politici. Inoltre promuove, nel 1983, il conferimento della cittadinanza onoraria di Roma a Nelson Mandela.\nNel 1987, Soncini viene invitato personalmente da Oliver Tambo, Presidente dell'ANC, a partecipare alla \u201cConferenza di Arusha\u201d (Tanzania), evento importante nell'ambito della transizione democratica in Sudafrica.\nNell'aprile del 2013 Giuseppe Soncini viene insignito alla memoria della Silver Medal dell'Order of the Companions of Oliver Tambo, il pi\u00f9 importante riconoscimento che il Sudafrica conferisce alle personalit\u00e0 di altri paesi che si sono contraddistinte nella lotta contro l'apartheid e nella solidariet\u00e0 con la lotta dei movimenti di liberazione dell'Africa Australe.\nFonti.\nBiografia di Giuseppe Soncini, dall'Archivio Soncini-Cigarini"}
{"id": "4847200", "revid": "767487", "url": "https://it.wikipedia.org/wiki?curid=4847200", "title": "Border Vigilantes", "text": "Border Vigilantes \u00e8 un film del 1941 diretto da Derwin Abrahams.\n\u00c8 un western statunitense con William Boyd, Russell Hayden e Andy Clyde. \u00c8 uno degli oltre 60 film western facenti parte della serie con protagonista Hopalong Cassidy, (interpretato da Boyd) personaggio creato dallo scrittore Clarence E. Mulford in una serie di racconti brevi e romanzi pubblicati a partire dal 1904.\nProduzione.\nIl film, diretto da Derwin Abrahams su una sceneggiatura di J. Benton Cheney, fu prodotto da Harry Sherman tramite la Harry Sherman Productions e girato nel Monogram Ranch a Newhall e nelle Alabama Hills a Lone Pine, in California, dal 22 novembre al 6 dicembre del 1940. Il brano della colonna sonora \"Is This Our Last Night Together\" fu composto da Pauline Boucher (parole) e Sam Coslow (musica). La Boucher fu scelta tramite un concorso sponsorizzato dalla rivista \" True Confessions\".\nDistribuzione.\nIl film fu distribuito negli Stati Uniti dal 18 aprile 1941 al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4847205", "revid": "919135", "url": "https://it.wikipedia.org/wiki?curid=4847205", "title": "Forma di Killing", "text": "In matematica, la forma di Killing \u00e8 una forma bilineare simmetrica che svolge un ruolo fondamentale nella teoria delle algebre di Lie e in quella dei gruppi di Lie. Prende il nome da Wilhelm Killing, che per primo ne diede menzione. Il primo a introdurla nella teoria delle algebre di Lie \u00e8 stato \u00c9lie Cartan.\nDefinizione.\nSia formula_1 un'algebra di Lie di dimensione finita su un campo formula_2. Ogni elemento formula_3 di formula_1 definisce l'endomorfismo aggiunto formula_5, definito come\nPoich\u00e9 formula_1 \u00e8 di dimensione finita, la traccia della composizione di due endomorfismi \u00e8 una forma bilineare simmetrica. La forma di killing formula_8 su formula_1 \u00e8 quindi definita come"}
{"id": "4847208", "revid": "297031", "url": "https://it.wikipedia.org/wiki?curid=4847208", "title": "Onorio di Ratisbona", "text": ""}
{"id": "4847216", "revid": "298055", "url": "https://it.wikipedia.org/wiki?curid=4847216", "title": "Italino", "text": "Italino \u00e8 una serie a fumetti creata da Antonio Rubino. Venne pubblicato sul settimanale \"Il Corriere dei Piccoli\" dal 1915 al 1919. La serie raccontata le patriottiche e umoristiche storie di Italino, un giovane contadino trentino interventista che si diverte a far dispetti al suo austroungarico rivale Kartoffel Otto."}
{"id": "4847221", "revid": "82000", "url": "https://it.wikipedia.org/wiki?curid=4847221", "title": "Endomorfismi", "text": ""}
{"id": "4847223", "revid": "767487", "url": "https://it.wikipedia.org/wiki?curid=4847223", "title": "Pirates on Horseback", "text": "Pirates on Horseback \u00e8 un film del 1941 diretto da Lesley Selander.\n\u00c8 un western statunitense con William Boyd, Russell Hayden e Andy Clyde. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Ethel La Blanche e J. Benton Cheney, fu prodotto da Harry Sherman tramite la Harry Sherman Productions e girato nelle Alabama Hills a Lone Pine, in California, dal 7 dicembre 1940 all'inizio di gennaio 1941.\nDistribuzione.\nIl film fu distribuito negli Stati Uniti dal 23 maggio 1941 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4847224", "revid": "1305772", "url": "https://it.wikipedia.org/wiki?curid=4847224", "title": "Death of a Clown", "text": "Death of a Clown \u00e8 un brano musicale composto da Dave Davies, membro del gruppo rock britannico The Kinks. La canzone venne pubblicata come suo primo singolo da solista nel 1967, anche se vedeva la partecipazione di tutti gli altri membri del gruppo.\nIl brano.\nIl brano, che tratta dei sentimenti che si provano alla fine di un amore attraverso la metafora della tragicomica figura di un clown deceduto, venne composto da Dave in collaborazione con il fratello Ray Davies, che contribu\u00ec al ritornello. Nicky Hopkins suon\u00f2 la caratteristica introduzione, ricorrendo alla tecnica del fingerpicking direttamente sulle corde del piano. Il singolo venne attribuito al solo Dave Davies ma la canzone apparve anche sull'album dei Kinks \"Something Else by the Kinks\", pubblicato successivamente nel 1967.\nLa pubblicazione del 45 giri riscosse un considerevole successo in Gran Bretagna, raggiungendo la terza posizione in classifica, e stimolando Dave Davies a prendere in considerazione l'idea di intraprendere una carriera solista al di fuori della band. Quando per\u00f2 i successivi singoli non riscossero il medesimo riscontro, l'idea venne accantonata fino al 1980, quando Davies debutt\u00f2 da solista con l'album \"AFL1-3603\"."}
{"id": "4847242", "revid": "767487", "url": "https://it.wikipedia.org/wiki?curid=4847242", "title": "Citt\u00e0 di avventurieri", "text": "Citt\u00e0 di avventurieri (\"Wide Open Town\") \u00e8 un film del 1941 diretto da Lesley Selander.\n\u00c8 un western statunitense con William Boyd, Russell Hayden e Andy Clyde. \u00c8 uno degli oltre 60 film western facenti parte della serie con protagonista Hopalong Cassidy (interpretato da Boyd), personaggio creato dallo scrittore Clarence E. Mulford in una serie di racconti brevi e romanzi pubblicati a partire dal 1904. \"Citt\u00e0 di avventurieri\" \u00e8 un remake (non ufficiale) di \"Hopalong Cassidy Returns\" del 1936.\nProduzione.\nIl film, diretto da Lesley Selander su una sceneggiatura di J. Benton Cheney e Harrison Jacobs, fu prodotto da Harry Sherman tramite la Harry Sherman Productions e girato nelle Alabama Hills a Lone Pine, in California, nella seconda met\u00e0 di gennaio del 1941. I titoli di lavorazione furono \"Law Comes to Gunsight\" e \"Men of Action\".\nDistribuzione.\nIl film fu distribuito con il titolo \"Wide Open Town\" negli Stati Uniti dall'8 agosto 1941 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4847244", "revid": "46931", "url": "https://it.wikipedia.org/wiki?curid=4847244", "title": "Wide Open Town", "text": ""}
{"id": "4847245", "revid": "615334", "url": "https://it.wikipedia.org/wiki?curid=4847245", "title": "Bozzagro", "text": ""}
{"id": "4847247", "revid": "117977853", "url": "https://it.wikipedia.org/wiki?curid=4847247", "title": "Greene and Greene", "text": "I fratelli \nFormazione.\nCharles e Henry Greene sono nati a Brighton, in Ohio a due anni di differenza; quando la loro famiglia si trasfer\u00ec a St. Louis il padre iscrisse i due fratelli alla \"Manual Training School of Washington University\". La scuola era diretta da Calvin Milton Woodward, un fautore del movimento Arts and Crafts che, insieme a una accademica, fece avere ai propri studenti un'istruzione pratica all'artigianato. Le idee di Woodward sull'educazione furono importanti per la formazione dei fratelli Greene, che abbracciarono e sarebbero diventati i pi\u00f9 convinti architetti Arts and Crafts americani.\nCharles e Henry continuarono la loro educazione al Massachusetts Institute of Technology, dove poterono seguire un corso abbreviato in architettura, dato che il MIT considerava il diploma che i giovani avevano conseguito a St. Louis come preparatorio all'universit\u00e0. Charles, in particolare, era insoddisfatto dell'istruzione al MIT, troppo classica e storicistica a suo parere, e si rifiut\u00f2 di seguire un corso completo; nel 1890 decise inoltre di lasciare gli studi e fu a fatica convinto dal padre a continuare il proprio corso, che complet\u00f2 insieme al fratello nel marzo dell'anno seguente.\nNel periodo seguente i fratelli lavorarono in diversi studi architettonici, dove subirono l'influenza, attraverso i suoi successori, di Henry Hobson Richardson. Nel 1893 visitarono l'Esposizione Mondiale Colombiana di Chicago; era esposto anche il padiglione in stile tradizionale giapponese \"Ho-o-den\", che, a quanto si dice, influenz\u00f2 anche Frank Lloyd Wright; il padiglione fu probabilmente la prima opera architettonica artigianale che Charles e Henry poterono visitare dopo la loro istruzione alla \"Manual Training School\" e difatti l'arte giapponese divenne un'importantissima fonte di ispirazione per i loro progetti pi\u00f9 maturi.\nL'attivit\u00e0 a Pasadena.\nIn seguito a una fortunata commissione, i fratelli Greene decisero di stabilirsi in California ed aprire a Pasadena il loro studio. Il loro stile sub\u00ec diverse variazioni nel loro primo decennio di attivit\u00e0: realizzarono abitazioni in stile coloniale inglese e queen Anne, con tuttavia la tendenza a semplificare le forme dei loro progetti e a spogliarli dalle decorazioni inutili.\nDal 1901 l'Arts and Crafts conobbe negli Stati Uniti una particolare popolarit\u00e0 grazie al periodico \"The Craftman\", scritto da Gustav Stickley, che pubblicizz\u00f2 e diffuse i principi e l'estetica del movimento. Charles e Henry riconobbero come proprie le idee di Stickley, che considerava ottimo un lavoro artigianale supportato dall'utile aiuto delle macchine, salvo dare un peso ancora maggiore all'artigianato: i progetti dei Greene erano sempre adattati in maniera originale e dettagliata ai loro clienti e comprendevano l'arredamento realizzato artigianalmente. Charles e Henry erano entrambi architetti talentuosi, ma \u00e8 dalla loro collaborazione che nacquero i loro progetti di maggiore qualit\u00e0, inoltre, nel periodo delle loro migliori realizzazioni, si avvalsero della collaborazione di artigiani di altissimo livello, come i fratelli svedesi Peter e John Hall.\nLa commissione che diede finalmente ai due architetti la possibilit\u00e0 di definire in maniera originale uno stile proprio fu quella di Arturo Bandini, che arriv\u00f2 nel 1903: nella casa per Bandini, i Greene rivisitarono lo stile coloniale spagnolo realizzandola tutta in legno. In questo periodo la reputazione dei due fratelli crebbe e poterono disporre di una maggiore libert\u00e0 con i propri clienti: nel progetto della casa Culberston del 1902 compare per la prima volta un pergolato ispirato all'arte tradizionale giapponese, che i Greene avevano assorbito forse dal padiglione Ho-o-den, forse dalla conoscenza con John C. Bentz, un commerciante di pezzi di antiquariato orientale. Su una sintesi dell'Arts and Crafts inglese e dell'architettura tradizionale giapponese in legno i fratelli Greene fondarono lo stile che applicarono ai loro progetti pi\u00f9 riusciti, raggiungendo l'apoteosi con casa Blacker nel 1907 e casa Gamble nel 1908, entrambe a Pasadena.\nConclusione.\nCharles e Henry Greene chiusero la loro comune attivit\u00e0 nel 1922, quando Charles decise di trasferirsi a Carmel-by-the-Sea. Henry rimase a Pasadena e entrambi continuarono a lavorare per conto proprio. I due fratelli morirono entrambi negli anni cinquanta."}
{"id": "4847249", "revid": "615334", "url": "https://it.wikipedia.org/wiki?curid=4847249", "title": "Buzzagro", "text": ""}
{"id": "4847250", "revid": "615334", "url": "https://it.wikipedia.org/wiki?curid=4847250", "title": "Abuzzago", "text": ""}
{"id": "4847251", "revid": "110157", "url": "https://it.wikipedia.org/wiki?curid=4847251", "title": "Oklahoma State University-Stillwater", "text": "L'Oklahoma State University-Stillwater \u00e8 un'universit\u00e0 statunitense pubblica con sede a Stillwater, nell'Oklahoma.\nStoria.\nL'universit\u00e0 fu fondata il 25 dicembre 1890 come \"Oklahoma Territorial Agricultural and Mechanical (A&amp;M) College\" per poi assumere l'attuale denominazione solo nel 1957.\nSport.\nI Cowboys (Cowgirls per gli sport femminili), che fanno parte della NCAA Division I, sono affiliati alla \"Big 12 Conference\". La pallacanestro, il baseball, il golf e il football americano sono gli sport principali, le partite interne vengono giocate al \"Boone Pickens Stadium\" e indoor alla \"Gallagher-Iba Arena\".\nPrima del 1957, quando l'universit\u00e0 era ancora denominata Oklahoma A&amp;M College il soprannome della squadra erano gli \"Aggies\".\nPallacanestro.\nOklahoma State \u00e8 uno dei college pi\u00f9 rappresentativi nella pallacanestro, conta 27 apparizioni nella post-season, ha raggiunto le \"Final Four\" in sei occasioni e in due di esse ha vinto il titolo nazionale (nel 1945 battendo in finale i New York Violets e nel 1946 contro i North Carolina Tar Heels)."}
{"id": "4847254", "revid": "288127", "url": "https://it.wikipedia.org/wiki?curid=4847254", "title": "Federico Moretti (chitarrista)", "text": "Biografia.\nMoretti, nato a Napoli, si trasfer\u00ec a Madrid nel 1794. Si arruol\u00f2 militare nella Reales Guardias Valonas nel 1796, e cre\u00f2 la Legione dei Volontari Stranieri nel 1808. Compositore e chitarrista, la sua figura sar\u00e0 influente per lo sviluppo della tecnica, dell'organologia e dell'estetica della chitarra. A partire dal 1792 Moretti pubblic\u00f2 alcuni metodi per chitarra: dapprima per chitarra barocca a 5 cori, poi per chitarra a 5 corde e chitarra a 6 corde; queste opere furono all'epoca fra i pochissimi validi riferimenti per la tecnica dello strumento, prima che, ad inizio Ottocento, vedano la luce i fondamentali metodi per chitarra di Dionisio Aguado, Fernando Sor, Ferdinando Carulli e altri. Le sue opere teoriche contribuirono allo sviluppo e alla diffusione della chitarra a 6 corde. Come compositore fu autore di uno stile che, secondo Sor (come affermato nel suo \"Metodo\"), dava finalmente la giusta importanza all'armonia e alla distinzione delle voci. \nOpere pubblicate.\nMetodi:\nComposizioni:"}
{"id": "4847256", "revid": "381380", "url": "https://it.wikipedia.org/wiki?curid=4847256", "title": "Universit\u00e0 statale dell'Oklahoma - Stillwater", "text": ""}
{"id": "4847259", "revid": "1005847", "url": "https://it.wikipedia.org/wiki?curid=4847259", "title": "Golfo di Possiet", "text": "Il golfo di Possiet o Pos'et (, \"zaliv Pos'eta\") \u00e8 un'insenatura situata sulla costa occidentale del golfo di Pietro il Grande, in Russia. Si affaccia sul mar del Giappone e appartiene al Chasanskij rajon, nel Territorio del Litorale (Circondario federale dell'Estremo Oriente). Fu cos\u00ec chiamato in onore dell'ammiraglio Konstantin Nikolaevi\u010d Pos'et (Constantin Possiet).\nGeografia.\nIl golfo di Possiet \u00e8 compreso tra capo Suslov (\u043c\u044b\u0441 \u0421\u0443\u0441\u043b\u043e\u0432\u0430) a ovest, e capo Gamov (\u043c\u044b\u0441 \u0413\u0430\u043c\u043e\u0432\u0430) a est. Capo Gamov, dove si trova l'omonimo faro, \u00e8 l'estremo punto meridionale della penisola di Gamov, un promontorio roccioso che raggiunge i 506\u00a0m di altezza e capo Suslov \u00e8 la punta meridionale della penisola omonima che ha un'altezza di 233\u00a0m.\nIl golfo \u00e8 estremamente frastagliato e comprende molte insenature e baie interne, le maggiori (elencate da est a ovest) sono:\nSulla costa del golfo ci sono diversi insediamenti: Pos'et e Kraskino nella baia \u0116kspedicii, Zarubino nel golfo Kitovyj, Andreevka nella baia Troicy (in russo: \u041f\u043e\u0441\u044c\u0435\u0442, \u041a\u0440\u0430\u0441\u043a\u0438\u043d\u043e, \u0417\u0430\u0440\u0443\u0431\u0438\u043d\u043e, \u0410\u043d\u0434\u0440\u0435\u0435\u0432\u043a\u0430).\nIsole.\nNel golfo ci sono alcune isole: la piccola isola di Alekseev (\u043e\u0441\u0442\u0440\u043e\u0432 \u0410\u043b\u0435\u043a\u0441\u0435\u0435\u0432\u0430) vicino alla costa meridionale della penisola di Gamov (); le isole di Tarancev (\u043e\u0441\u0442\u0440\u043e\u0432\u0430 \u0422\u0430\u0440\u0430\u043d\u0446\u0435\u0432\u0430) all'ingresso della baia Vitjaz' (); Bol'\u0161oj Gakkel' e Malyj Gakkel' nella parte occidentale del golfo di Kitovyj; sempre nello stesso golfo, vicino alla costa centro-settentrionale, a sud-ovest della localit\u00e0 urbana di Zarubino, c'\u00e8 l'isolotto di Michel'son (\u043e\u0441\u0442\u0440\u043e\u0432 \u041c\u0438\u0445\u0435\u043b\u044c\u0441\u043e\u043d\u0430); ). All'uscita occidentale della baia Rejd Pallada, tra capo Nazimova e capo Astaf'eva, si trova la piccola isola di \u010cerkavskij (\u043e\u0441\u0442\u0440\u043e\u0432 \u0427\u0435\u0440\u043a\u0430\u0432\u0441\u043a\u043e\u0433\u043e; ). A sud-est di capo Suslov, fuori dal golfo, si trova l'Isola di Furugel'm.\nStoria.\nIl golfo fu scoperto e descritto nel 1852 dall'equipaggio della corvetta francese \"Caprice\" e fu chiamato d'Anville dal nome del grande cartografo francese del XVIII secolo Jean-Baptiste Bourguignon d'Anville. Due anni dopo fu mappato dalla spedizione di\nEvfimij Vasil'evi\u010d Putjatin con la scuna \"Vostok\" e la fregata \"Pallada\" e rinominato in onore di Constantin Possiet. Nel 1855, durante la guerra di Crimea, approd\u00f2 nel golfo uno squadrone anglo-francese, denominato \"le raid de Napol\u00e9on\" per la presenza della corazzata francese, \"Le Napol\u00e9on\". Nel luglio del 1938, la costruzione di un aeroporto e di una struttura sovietica per la manutenzione dei sottomarini suscit\u00f2 le ire dei giapponesi e scaten\u00f2 un conflitto frontaliero noto come la battaglia del lago Chasan (29 luglio-11 agosto 1938)."}
{"id": "4847262", "revid": "506294", "url": "https://it.wikipedia.org/wiki?curid=4847262", "title": "Saivasiddanta", "text": ""}
{"id": "4847265", "revid": "2228759", "url": "https://it.wikipedia.org/wiki?curid=4847265", "title": "Annie Ernaux", "text": "Biografia.\nAnnie Ernaux \u00e8 nata il 1\u00ba settembre 1940 a Lillebonne, in Normandia, da una famiglia di modeste condizioni sociali. Due anni prima della sua nascita i genitori conosceranno il lutto della prima figlia, morta di difterite all'et\u00e0 di 6 anni. Annie trascorre l'infanzia e la giovinezza a Yvetot, dove i genitori, prima operai e poi piccoli commercianti, gestiscono un bar-drogheria. Dopo gli studi superiori all'Universit\u00e9 de Rouen, ottiene l'abilitazione all'insegnamento e inizia la sua carriera di insegnante di lettere moderne in un liceo. L'umile provenienza della sua famiglia e il passaggio sociale all'universo \"borghese\" consentito ad Annie grazie all'istruzione ricevuta, rappresenteranno un'esperienza che incider\u00e0 profondamente sulla sua scrittura e sul suo impegno sociale e politico. Nel 1964 si sposa, ma il matrimonio, da cui nasceranno due figli, sar\u00e0 destinato a durare pochi anni.\nNegli anni Settanta milita nel movimento femminista e scrive articoli a sfondo politico su \"Le Monde\". Nel 1974 pubblica il suo primo romanzo. Il suo quarto romanzo, \"Il posto\", vince il Premio Renaudot nel 1984.\nAttraverso le sue opere racconta alcuni degli avvenimenti che hanno segnato la sua vita, come un aborto clandestino in \"L'evento\" (\"L'\u00c9v\u00e9nement\"), una storia d'amore con un amante russo in \"Passione semplice\", la morte di sua madre in \"Una vita di donna,\" il suo tumore in \"L'Usage de la photo\".\nNel 2000 si ritira dall'insegnamento e si dedica alla scrittura de \"Gli anni (Les Ann\u00e9es\") che verr\u00e0 pubblicato nel 2008 e ricever\u00e0 diversi premi. Nel 2011 esce alle stampe \"L'altra figlia,\" una lettera indirizzata alla sorella mai conosciuta, morta prima della sua nascita, e \"L'Atelier noir\", che riunisce vari taccuini composti da note e riflessioni sulla scrittura. Nello stesso anno, Gallimard pubblica l'antologia \"\u00c9crire la vie,\" che raccoglie la maggior parte dei suoi scritti autobiografici e un quaderno di cento pagine, composto da foto e brani inediti tratti dal suo diario.\nNell'aprile 2016 pubblica un nuovo racconto autobiografico, \"Memoria di ragazza (M\u00e9moire de fille)\", in cui, quasi sessant'anni dopo, parla dell'estate 1958, in cui comp\u00ec 18 anni e speriment\u00f2 il suo primo rapporto sessuale. Questa esperienza, avvenuta lontano da casa, mentre faceva l'animatrice in una colonia di vacanza, rimarr\u00e0 per lei, come scrive nel libro, \"il grande ricordo della vergogna, il pi\u00f9 dettagliato, il pi\u00f9 intrattabile di ogni altro.\"\nNel 2017 riceve il premio Marguerite Yourcenar alla carriera. Nel 2018 il premio Hemingway per la letteratura.\nTemi e stile.\nLe sue prime tre opere, \"Gli armadi vuoti\" (1974), \"Ce qu'ils disent ou rien\" (1977) e \"La Femme gel\u00e9e\" (1981) (la seconda non ancora tradotta in italiano) costituiscono una trilogia di romanzi autobiografici, narrati sotto forma di un monologo interiore retrospettivo. I temi esplorati sono l'aborto ne \"Gli armadi vuoti\", la solitudine e la disillusione provocata dalle esperienze amorose in \"Ce qu'ils disent ou rien\", e la monotonia del matrimonio vissuto nello stereotipo della perfetta casalinga degli anni sessanta ne \"La Femme gel\u00e9e\". La narrazione di queste tre opere non \u00e8 lineare, bens\u00ec costantemente interrotta da voci che provengono dal passato e che rappresentano i pensieri e i sentimenti della narratrice durante le varie fasi del suo processo di maturazione.\nTuttavia, l'opera di Ernaux non pu\u00f2 essere classificata n\u00e9 come autobiografia n\u00e9 come romanzo; la stessa autrice negli anni Ottanta, dopo la pubblicazione di \"La Femme gel\u00e9e\", chiede personalmente alla casa editrice Gallimard di rimuovere dalla copertina dei suoi libri qualsiasi riferimento a un particolare genere letterario. Da \"Il posto\" (1983) in poi, la sua scrittura integra una variet\u00e0 di generi differenti: la prosa narrativa, la diaristica, l'etnografia, la sociologia, e, ovviamente l'(auto)biografia. L'allontanamento dalle categorie tradizionali della letteratura \u00e8 l'elemento che maggiormente connota in senso innovativo la sua opera.\nNel suo quarto libro, \"Il posto\" (1983), Ernaux narra la vita del padre, dalla giovinezza alla morte, ripercorrendo le tappe della sua vita lavorativa, da contadino e operaio, a gestore, con la moglie, di un piccolo bar-drogheria nell'entroterra francese. Alla storia dei genitori, descritti nella fissit\u00e0 delle loro abitudini e dei ruoli sociali, la scrittrice affianca il racconto di come gli studi e la successiva professione di insegnante in un liceo, le abbiano consentito di affermarsi socialmente, a scapito per\u00f2 di un progressivo allontanamento dalla sua famiglia - estranea al suo nuovo tenore di vita e ai suoi orizzonti culturali - e dalla sua classe sociale d'origine. L'assimilazione dei valori della classe borghese e il conseguente disprezzo delle sue origini operaie, la porteranno a maturare un senso di colpa per il tradimento compiuto con l'acquisizione del nuovo status sociale. Questo senso di colpa sta, secondo l'autrice, alla base della sua scrittura, interpretabile come una sorta di \"risarcimento\" nei confronti delle persone oggetto del suo tradimento.\nIn \"Una donna\" (1988) il tema principale \u00e8 costituito dalla perdita della madre; lo stile della narrazione diventa pi\u00f9 oggettivo e controllato e, allo stesso tempo, pi\u00f9 convenzionale, ad indicare l'avvenuto trapasso dalla ragazza ribelle del ceto operaio, alla donna matura appartenente alla classe borghese. Con \"Passione semplice\", pubblicato nel 1991 e criticato da diverse lettrici per lo stile privo di emozioni, la scrittrice affermer\u00e0 di avere \"rotto dei tab\u00f9 attraverso una forma di scrittura molto concisa, asciutta e per nulla emotiva. Non mi piace lo sfogo, n\u00e9 la scrittura inutile.\"\nSecondo Ernaux la scrittura \u00e8 un atto politico attraverso cui si il lettore pu\u00f2 essere sensibilizzato, ad esempio, sulla questione del \"privilegio di nascita\", e sull'esperienza di genere in una societ\u00e0 patriarcale. Sono temi esplorati in \"Gli armadi vuoti\", dove manifestando la sua vergogna e il disprezzo per la famiglia e l'ambiente operaio di origine, mette in luce attraverso questa forma di \"nevrosi di classe\" le conseguenze psicologiche della promozione e della regressione sociale (il passaggio dalla classe dei \"dominati\" a quella dei \"dominanti\"). Il tema sessuale, legato all'appartenenza al genere femminile, rappresenta uno degli altri nodi affrontati nelle sue opere. L'obiettivo dei suoi testi diventa quello di trattare i temi trascurati dalla letteratura convenzionale, raccontando le storie autentiche delle minoranze, quelle che lei chiama \"petits gens\".\nInfluenza della sociologia.\nLa commistione fra letteratura e sociologia costituisce l'originalit\u00e0 di Ernaux. La sua narrazione fonde esperienza storica ed esperienza individuale. Il vissuto personale viene descritto come prodotto sociale, e l' \"io individualizzato\" lascia il posto a una dimensione \"transpersonale\", collettiva; il pronome \"elle\" si alterna a \"on\" o \"nous\", l'autobiografia alla storia. Pi\u00f9 volte la scrittrice ha affermato di essere un'etnologa di se stessa (\u00ab\"ethnologue de soi-m\u00eame\"\u00bb), e di voler rifuggire dalla scrittura di una mera autobiografia, da lei intesa come ricostruzione retrospettiva illusoria di s\u00e9. Gli episodi della sua vita vengono narrati senza abbellimenti o interpretazioni, tralasciando le emozioni e frapponendo una distanza oggettiva; l'attenzione viene concentrata su ricordi materiali come le foto, su cui costruisce ad esempio l'opera \"Gli anni\". Annie Ernaux rivendica una scrittura neutrale \"senza giudizio, senza metafore, senza paragoni romantici\", ed evoca uno stile \"lento, che non esalta n\u00e9 svaluta i fatti raccontati,\" ma cerca di \"rimanere in linea con i fatti storici documentati\".\nL'interesse per la sociologia e l'influenza di questa disciplina nelle opere della scrittrice francese sono stati messi in relazione alla lettura da lei svolta tra il 1965 e il 1974 dei libri di Pierre Bourdieu. In Ernaux si nota chiaramente l'eco di alcuni dei temi teorizzati dal sociologo francese, quali quello di habitus, di genetica sociale, di riproduzione dei rapporti di classe, l'importanza dell'apprendimento nella vita dell'individuo, ecc. In particolare, concetti presenti ne \"La Distinzione\", sono riscontrabili in \"Il posto\" e \"Una donna.\"\nIl motivo ricorrente de \"Il posto\" \u00e8 quello del tradimento che prova l'io narrante per aver abbandonato la classe dominata (operaia) per unirsi alla classe dominante. I racconti delle vite dei genitori dell'autrice, dai quali sente di allontanarsi sempre di pi\u00f9, sono concentrati soprattutto sulle condizioni di povert\u00e0 materiale e culturale vissute da loro e dai loro stessi progenitori, e rientrano nel tipico stereotipo degli umili paesani di fine XIX secolo. Il nonno, analfabeta, conosce solo il giogo dello sfruttamento e dell'alcolismo. La moglie, in grado di leggere e scrivere, pur rappresentando un personaggio pi\u00f9 positivo, che incarna i valori popolari dell'epoca, non pu\u00f2 fuggire dalla sua condizione sociale e dalla responsabilit\u00e0 di dover badare alla famiglia e alla crescita dei figli.\nLa ricostruzione dettagliata della vita dei nonni ha in questo libro lo scopo di mostrare l'inevitabilit\u00e0 della riproduzione, nei figli, delle condizioni di vita e dei valori culturali trasmessi dai genitori. Il determinismo con cui Ernaux ne tratteggia l'esistenza, rende ancor pi\u00f9 drammatiche le loro vicende. Il modo di mangiare del padre e la mania della madre di fare economia su tutto, diventano esempi del prolungamento logico della vita dei genitori in quella dei figli, una sorta di impronta genetica che condiziona tutta la loro vita.\nOpere.\n\"La donna\" \"gelata\", L'Orma, traduzione di Lorenzo Flabbi, 2021 ISBN 978-88-31312-29-5 \n\"Il posto\", L'orma editore, traduzione di Lorenzo Flabbi, 2014 \n\"L'evento\", L'orma, traduzione di Lorenzo Flabbi, 2019 \n\"Gli anni\", L'orma editore, traduzione di Lorenzo Flabbi, 2015 \n\"L'altra figlia\", L'orma editore, traduzione di Lorenzo Flabbi, 2016 \n\"Guarda le luci, amore mio\", L'orma editore, traduzione di Lorenzo Flabbi, 2022 ISBN 978-88-313-1284-4\n\"Memoria di ragazza\", L'orma editore, traduzione di Lorenzo Flabbi (premio Stendhal per la traduzione), 2017 "}
{"id": "4847267", "revid": "287204", "url": "https://it.wikipedia.org/wiki?curid=4847267", "title": "Saivasiddhanta", "text": ""}
{"id": "4847271", "revid": "506294", "url": "https://it.wikipedia.org/wiki?curid=4847271", "title": "\u015aaiva Siddh\u0101nta", "text": ""}
{"id": "4847274", "revid": "506294", "url": "https://it.wikipedia.org/wiki?curid=4847274", "title": "Bakti", "text": ""}
{"id": "4847280", "revid": "260676", "url": "https://it.wikipedia.org/wiki?curid=4847280", "title": "Figli degli Dei", "text": "Figli degli Dei (in inglese \"Born of the Gods\") \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 7 febbraio 2014, \u00e8 il secondo set di tre del \"Blocco di Theros\", che comprende anche \"Theros\" e \"Viaggio verso Nyx\".\nAmbientazione.\nFigli degli Dei \u00e8 ambientata sul piano dimensionale di Theros, dove la viandante dimensionale Elspeth Tirel si \u00e8 rifugiata. L'eroina non ha per\u00f2 trovato pace, ma \u00e8 diventata la campionessa di Eliod, il dio del sole, e ha inavvertitamente permesso a Xenagos, un viandante dimensionale satiro originario di Theros, di compiere un rito che gli ha permesso di ascendere nel pantheon come divinit\u00e0 della dissolutezza. Questo ora minaccia le fondamenta stesse dell'universo, rendendo sempre pi\u00f9 sottili i confini che separano il mondo fisico dei mortali e Nyx, il regno del cielo notturno dove dimorano gli dei.\nCaratteristiche.\n\"Figli degli Dei\" \u00e8 composta da 165 carte, stampate a bordo nero, cos\u00ec ripartite:\nIl simbolo dell'espansione \u00e8 composto dalle corna di Xenagos, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare, e bronzo per le rare mitiche.\n\"Figli degli Dei\" \u00e8 disponibile in bustine da 15 carte casuali e in 5 mazzi tematici precostituiti da 60 carte ciascuno:\nPrerelease.\n\"Figli degli Dei\" fu presentata in tutto il mondo durante i tornei di prerelease il 1\u00ba febbraio 2014. Diversamente dal solito, durante il prerelease ogni giocatore ha dovuto scegliere un \"destino dell'eroe\", ricevendo un cofanetto del colore appropriato (uno per ognuno dei cinque colori della magia), che oltre a contenere diverse bustine da 15 carte casuali, forniva una \"bustina selezionata\", contenente in maggioranza carte del colore corrispondente al destino scelto. Queste confezioni contenevano anche una speciale carta olografica promozionale che, contrariamente rispetto alla norma degli altri tornei di prerelease, poteva essere inclusa all'interno del proprio mazzo durante il torneo. La carta promo era differente per ogni destino dell'eroe, ma tutte e cinque presentavano un'illustrazione alternativa rispetto alle carte che si potevano trovare nelle bustine. Ecco di seguito l'elenco:\nDurante il Game Day (evento successivo al torneo di release ufficiale), inoltre, i giocatori di Magic hanno potuto prendere parte ad un mini-gioco parallelo al torneo normale, chiamato \"Affronta l'Orda\": utilizzando le speciali carte \"Eroe\" ottenute nei precedenti tornei ed i loro mazzi, chiunque lo desiderasse avrebbe potuto giocare una partita contro l'organizzatore dell'evento, in possesso di uno speciale mazzo \"Orda\" fornito dalla Wizards. Tale mazzo non poteva essere modificato e conteneva carte differenti dal normale (creature speciali di tipo Minotauro, artefatti e stregonerie); la partita stessa seguiva regole differenti, come per esempio l'assenza per il mazzo Orda di ogni zona di gioco all'infuori del mazzo, del cimitero e del campo di battaglia. L'Orda non ha punti vita, ma i danni ad essa inflitti la costringono a mettere nel suo cimitero altrettante carte dalla cima del mazzo: l'avversario \u00e8 considerato quindi sconfitto quando non ha pi\u00f9 carte nel proprio grimorio.\nRistampe.\nNel set sono state ristampate le seguenti carte da precedenti:\nNovit\u00e0.\n\"Figli degli Dei\" introduce nuove abilit\u00e0 nel gioco, oltre a sviluppare quelle introdotte nel set precedente, come Conferire o Eroismo, mentre Mostruosit\u00e0 non viene ripresa. Inoltre in questa espansione viene presentata una nuova carta \"Planeswalker\".\nNuove abilit\u00e0.\nIspirazione \u00e8 una parola chiave presente in numerose creature dell'espansione, seguita da un effetto differente per ognuna di esse. L'effetto in questione si applica ogniqualvolta la creatura viene STAPpata.\nQuando una creatura con tributo entra nel campo di battaglia, l'avversario pu\u00f2 decidere se pagare o meno il tributo. Se il tributo viene pagato la creatura riceve un certo numero di segnalini +1/+1 (questo numero \u00e8 specificato dal tributo). Se il tributo non viene pagato, la creatura non riceve segnalini +1/+1, ma si innesca un secondo effetto differente per ogni carta. Questo effetto \u00e8 penalizzante per l'avversario, che si trova cos\u00ec a dover scegliere se pagare il tributo e fronteggiare una creatura pi\u00f9 grossa o subire le conseguenze di un tributo non pagato.\nNuovi Planeswalker.\nKiora della Grande Onda.\nKiora \u00e8 una Planeswalker tritona, originaria del piano di Zendikar. A causa della sua razza e dei suoi poteri, gli abitanti dei mari di Theros la considerano un vassallo di Thassa, la dea dei mari, o addirittura una sua manifestazione terrena. Equivoco che Kiora non si \u00e8 data pensiero di chiarire. Il motivo che l'ha spinta verso Theros \u00e8 la ricerca di una creatura degli abissi che sia capace di contrastare in potenza gli Eldrazi che stanno devastando il suo piano d'origine."}
{"id": "4847296", "revid": "263989", "url": "https://it.wikipedia.org/wiki?curid=4847296", "title": "AK Bars Kazan", "text": ""}
{"id": "4847299", "revid": "1573940", "url": "https://it.wikipedia.org/wiki?curid=4847299", "title": "Sei J\u016bshi Bismarck", "text": " \u00e8 una serie anime di genere fantascientifico, prodotta dalla Pierrot nel 1984. La serie ebbe un discreto successo in Giappone. La World Events Production la riadatt\u00f2, riscrivendone la trama ed i dialoghi ed apportando tagli e rimontaggi, ed ottenne la serie degli Sceriffi delle stelle.\nA differenza di Golion/Voltron, questa serie \u00e8 inedita in Italia nella sua forma originale.\nTrama.\nIn un lontano futuro, l'umanit\u00e0 ha colonizzato altri pianeti, solari ed extrasolari. Al fine di proteggere le colonie, far rispettare le leggi e mantenere l'ordine, \u00e8 stato istituito il Governo della Federazione Terrestre (GFT); tuttavia, ben presto nelle colonie cresce il malcontento per la pressione esercitata dal governo centrale, incrinando cos\u00ec i rapporti tra la Terra e le colonie stesse.\nMentre la pace tra la Terra e le colonie resiste a malapena, una razza non umana nota come i Deathcula invade la federazione. Senza alcuna provocazione, gli alieni attaccano le colonie ed uccidono molti civili. Rapidamente il governo federale comprende che la superiorit\u00e0 tecnologica degli invasori \u00e8 enorme, e, nel difficile tentativo di contrastarla, il Dr. Charles Louvre sviluppa una nave spaziale trasformabile: la \"Bismarck\".\nSiccome quest'ultima ha bisogno di una squadra di specialisti per essere impiegata nelle missioni, quattro soggetti vengono riuniti ed appositamente addestrati in modo da renderli capaci di fronteggiare i successivi attacchi degli alieni alle colonie.\nPersonaggi.\nProtagonisti.\nDiciassettenne Giapponese, \u00e8 il capo del gruppo. Asso del volante, Shinji \u00e8 ottimista e pieno di energia, ma non di rado si comporta in modo impulsivo. Per via della sua abilit\u00e0 nel volo, ha seguito le orme del padre divenendo pilota militare ma in seguito ha lasciato l'esercito perch\u00e9 insofferente alla rigida disciplina, ed ha intrapreso una fortunata carriera di pilota automobilistico. Shinji \u00e8 il campione pi\u00f9 giovane nella storia del grand prix ma \u00e8 decisamente meno fortunato con le donne: la sua timidezza lo rende nervoso quando ce ne sono troppe nelle immediate vicinanze. Ci\u00f2 non gli ha impedito successivamente di iniziare una relazione con Marianne Louvre, che conosce sin dall'infanzia.\nDoppiato da Yoku Shioya (giapponese)\nLancelot ha 18 anni, \u00e8 di origine Scozzese ed \u00e8 un agente speciale dei servizi segreti Britannici. Proprio questi hanno fatto s\u00ec che entrasse a far parte dell'equipaggio della Bismarck. La sua abilit\u00e0 come fantino e spadaccino lo hanno reso \"leggendario\". Inoltre gli viene generalmente riconosciuta la capacit\u00e0 di mantenersi lucido e razionale in qualsiasi circostanza; ci\u00f2 lo rende capace di prendere le decisioni giuste anche nelle situazioni pi\u00f9 difficili. Fiero delle sue origini scozzesi, \u00e8 anche un raffinato suonatore di cornamusa. Spera di poter presto tornare a casa dall'amata fidanzata Cynthia.\nDoppiato da Bin Shimada (giapponese)\nBill Willcox, \u00e8 un Americano di soli 16 anni ma \u00e8 gi\u00e0 un famoso pilota di caccia ed un pistolero dalla mira quasi infallibile. Quando i suoi genitori vengono uccisi dai Deathcula, giura a s\u00e9 stesso di vendicarli, e resta fedele allo scopo che si \u00e8 prefissato anche dopo essere entrato nella squadra della Bismarck. Nonostante ci\u00f2 si rivela un ragazzo estroverso e gioviale, se non un vero e proprio \"giullare\" in seno al gruppo. Anche con le ragazze \u00e8 estroverso, ma non pi\u00f9 fortunato di Shinji Hikari.\nDoppiato da Kazuhiko Inoue (giapponese)\nFrancesina di 15 anni, \u00e8 figlia di Charles Louvre, l'ingegnere a capo del progetto Bismarck. Genio dei computer, Marianne era a capo della rappresentanza inviata dalle colonie spaziali sulla Terra ma, dopo l'attacco dei Deathcula contatta le colonie per informarle della sua intenzione di unirsi al GFT. Al termine dell'incontro con i capi delle colonie viene deciso il suo ingresso nella squadra della Bismarck, molto per volere del padre. Marianne ha una mente molto tecnica ed analitica, e con la sua intelligenza e le sue conoscenze svolge un ruolo spesso determinante nelle missioni della Bismarck. Nelle battaglie \u00e8 sempre molto coraggiosa ed evita, finch\u00e9 le \u00e8 possibile, di uccidere, anche i Deathcula. Conosce Shinji Hikari sin dall'infanzia, ed in seguito si innamoreranno l'un l'altra.\nDoppiata da Chie K\u014djiro (giapponese)\nIl Dr. Charles Louvre \u00e8 un brillante scienziato su Ganimede, un politico molto rispettato ed anche il padre di Marianne. Ha diretto il progetto Bismarck per la creazione di una nave spaziale in grado di trasformarsi in un potente robot da battaglia, a seguito del secondo attacco dei Deathcula, allo scopo di contrastare i successivi attacchi degli alieni. Fiducioso nelle capacit\u00e0 di Shinji Hikari, gli assegna il ruolo di leader dell'equipaggio della nave.\nDoppiato da Hiroshi Ito (giapponese)\nAntagonisti.\nAntagonisti sono i Deathcula, alieni simili in tutto e per tutto agli esseri umani, tranne che per le orecchie a punta ed i canini pronunciati. Il loro pianeta d'origine era andato distrutto in una guerra fratricida dopodich\u00e9 si erano trasferiti su Metheus. Sfortunatamente quel pianeta era gi\u00e0 morente cos\u00ec scelgono di lasciarlo per partire alla conquista del Sistema Solare. La loro tecnologia \u00e8 molto avanzata e la loro societ\u00e0 \u00e8 ispirata ad un modello di disciplina ed obbedienza. Possono sfruttare la loro somiglianza con gli umani per infiltrarsi e studiarne da vicino il comportamento.\nHyuza \u00e8 il cancelliere dei Deathcula ed ha l'aspetto inquietante di un grande automa dal volto demoniaco. Perse il suo corpo naturale 15 anni prima, nell'attacco alla sua navicella da parte del padre di Shinji. Il suo cervello si era per\u00f2 salvato ed in seguito \u00e8 stato inserito nel corpo meccanico sopracitato, facendone un cyborg. Cinico e spietato, \u00e8 talmente ossessionato dal desiderio di vendicarsi degli umani, da essere disposto perfino a schiantare la \"Hell's Paradise\" sulla Terra, pur sapendo che ci\u00f2 causer\u00e0 anche la morte della sua stessa gente, cos\u00ec come la sua. I suoi comandanti pi\u00f9 fedeli sono Perios e Gustav, ma a dispetto della grande opinione che ha di loro, li tiene sempre sotto stretto controllo.\nDoppiato da Seiz\u014d Kat\u014d (giapponese)\nViene chiamato da Andromeda da Hyuza stesso, che ne fa uno dei suoi fedelissimi. Perios \u00e8 uno stratega freddo e calcolatore, formidabile pilota e pistolero, ed \u00e8 abile nel manipolare gli altri. Inoltre \u00e8 estremamente ambizioso, impavido e sorprendentemente tenace. Nella serie diventer\u00e0 il rivale pi\u00f9 pericoloso per Bill.\nDoppiato da Hirotaka Suzuoki (giapponese)\nZatola indossa un casco grottesco, e nel rispetto del suo ruolo che lo vede uno dei principali antagonisti della serie, \u00e8 il comandante che dirige le operazioni d'invasione di Ganimede. Comanda intere legioni, ma dietro i suoi ordini vi sono le disposizioni di Hyuza. In un'occasione lo si vede infiltrarsi in una colonia. Sembra temere Hyuza ma gli \u00e8 abbastanza fedele.\nDoppiato da Banj\u014d Ginga (giapponese)"}
{"id": "4847304", "revid": "767487", "url": "https://it.wikipedia.org/wiki?curid=4847304", "title": "Riders of the Timberline", "text": "Riders of the Timberline \u00e8 un film del 1941 diretto da Lesley Selander.\n\u00c8 un western statunitense con William Boyd, Andy Clyde, Brad King e Victor Jory. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura e un soggetto di J. Benton Cheney, fu prodotto da Harry Sherman. tramite la Harry Sherman Productions e girato a Big Bear Lake e nei pressi del Cedar Lake (Big Bear Valley, San Bernardino National Forest), in California, Il titolo di lavorazione fu \"Timber Wolves\". Il brano della colonna sonora \"The Fighting Forty\" fu composto da Grace Hamilton e Jack Stern.\nDistribuzione.\nIl film fu distribuito negli Stati Uniti dal 17 settembre 1941 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4847305", "revid": "1305772", "url": "https://it.wikipedia.org/wiki?curid=4847305", "title": "Joel Elias Spingarn", "text": "Biografia.\nNato da una facoltosa famiglia ebraica, si laure\u00f2 al Columbia College nel 1895; crebbe convinto dell'importanza dello studio della letteratura comparata come disciplina distinta dallo studio dell'inglese (o di qualsiasi altra lingua). Appassionato di politica, nel 1908 si candid\u00f2 senza successo per un seggio nella Camera dei Rappresentanti degli Stati Uniti con il Partito Repubblicano. Nel 1912 e il 1916 fu un delegato alle convention nazionali del Partito Progressista: nel primo di questi incontri propose agli altri delegati di appoggiare una dichiarazione di condanna contro la discriminazione razziale, ma l'idea venne respinta.\nPrest\u00f2 servizio come professore di letteratura comparata alla Columbia University dal 1899 al 1911, divenendo grazie al successo delle sue pubblicazioni uno degli studiosi pi\u00f9 importanti nella sua materia: scrisse due edizioni della \"Storia della critica letteraria nel Rinascimento\" nel 1899 e nel 1908, nonch\u00e9 opere come \"Saggi critici del XVII secolo\" in tre volumi. Ha riassunto le sue teorie nel libro \"The New Criticism: Una conferenza tenuta alla Columbia University, 9 marzo 1910\": in essa egli polemizz\u00f2 contro i vincoli delle categorie tradizionali come genere, tema e ambientazione storica allo scopo di vedere nuovamente ogni opera d'arte e per s\u00e9 stessa.\nA partire dal 1904, la sua indipendenza nella politica accademica lo fece entrare in constrasto con l'autocratico presidente dell'universit\u00e0 Nicholas Murray Butler; le divergenze con l'amministrazione erano sia di natura personale sia in merito alla filosofia educativa. Lo scontro tra l'insegnante e il rettore raggiunse il culmine nel 1910, quando Spingarn si attiv\u00f2 in favore del professore Harry Thurston Peck, licenziano da Butler per un piccolo scandalo relativo a una promessa non mantenuta: cinque settimane dopo aver presentato la petizione in favore del collega anche Spingarn venne licenziato, diventando uno dei tanti docenti dimessi o esonerati durante il rettorato Butler, come George Edward Woodberry, Charles A. Beard e James Harvey Robinson.\nPur senza un incarico accademico, Spingarn continu\u00f2 fino al 1917 a scrivere e curare la stesura di testi e saggi con mezzi indipendenti tanto quanto faceva prima. Durante la Prima guerra mondiale partecip\u00f2 al conflitto col grado di maggiore e nel 1919 fu cofondatore della casa editrice Harcourt, Brace and Company. Combatt\u00e9 molte battaglie contro la discriminazione razziale e le sue idee lo resero un ispiratore della National Association for the Advancement of Colored People (NAACP), di cui fu leader della corrente ebraica: fu presidente della NNACP dal 1913 al 1919 e dal 1930 fino alla morte nonch\u00e9 tesoriere dal 1919 al 1930.\nNel 1914 istitu\u00ec la Spingarn Medal, un premio assegnato annualmente dalla NAACP a chi si era particolarmente distinto per i diritti degli afro-americani: durante la prima guerra mondiale, secondo una pubblicazione NAACP, Spingarn fu determinante nel notare che \"era stato istituito a Des Moines un campo di addestramento per ufficiali di colore e a circa 1.000 di loro era stato assegnato un comando\". Scandalizzato dal linciaggio di Jesse Washington, uno dei suoi obiettivi fu rendere \u00abnella mente del pubblico il linciaggio come qualcosa di simile a un problema nazionale\u00bb.\nDa sempre interessato al giardinaggio, negli anni venti accumul\u00f2 la pi\u00f9 grande collezione al mondo di clematis (ben 250 specie); pubblic\u00f2 i risultati delle sue ricerche sulla storia antica dell'architettura del paesaggio e dell'orticoltura nella contea di Dutchess e serv\u00ec come membro del Consiglio dei Direttori per il Giardino botanico di New York. Viveva con la moglie Amy Einstein, con cui ebbe quattro figli, due maschi e due femmine, a Manhattan e nella loro tenuta di campagnam, che in seguito divenne la sala conferenze Troutbeck Innin di Amenia; mor\u00ec a seguito di una lunga malattia e nel testamento incluse un lascito per finanziare la Medaglia Spingarn a tempo indeterminato."}
{"id": "4847306", "revid": "63991844", "url": "https://it.wikipedia.org/wiki?curid=4847306", "title": "Comportamento di massa", "text": ""}
{"id": "4847308", "revid": "761306", "url": "https://it.wikipedia.org/wiki?curid=4847308", "title": "Charles Summer Greene", "text": ""}
{"id": "4847310", "revid": "761306", "url": "https://it.wikipedia.org/wiki?curid=4847310", "title": "Henry Mather Greene", "text": ""}
{"id": "4847312", "revid": "761306", "url": "https://it.wikipedia.org/wiki?curid=4847312", "title": "Henry Greene", "text": ""}
{"id": "4847316", "revid": "158913", "url": "https://it.wikipedia.org/wiki?curid=4847316", "title": "Giovanni Sofri", "text": ""}
{"id": "4847328", "revid": "767487", "url": "https://it.wikipedia.org/wiki?curid=4847328", "title": "Stick to Your Guns (film)", "text": "Stick to Your Guns \u00e8 un film del 1941 diretto da Lesley Selander.\n\u00c8 un western statunitense con William Boyd, Andy Clyde e Brad King. \u00c8 una delle produzioni della serie di film western incentrati sul personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Lesley Selander su una sceneggiatura di J. Benton Cheney e un soggetto di Clarence E. Mulford, fu prodotto da Harry Sherman tramite la Harry Sherman Productions e girato a Kernville e a Lone Pine, in California, dal 7 luglio a met\u00e0 luglio 1941.\nDistribuzione.\nIl film fu distribuito negli Stati Uniti dal 17 settembre 1941\n al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4847329", "revid": "1363832", "url": "https://it.wikipedia.org/wiki?curid=4847329", "title": "Bradley University", "text": "La Bradley University \u00e8 un'universit\u00e0 statunitense privata con sede a Peoria, nell'Illinois.\nStoria.\nL'universit\u00e0 fu fondata nel 1897 come \"Bradley Polytechnic Institute\" dalla filantropa Lydia Moss Bradley in memoria di suo marito Tobias e dei loro sei figli, tutti morti prematuramente; l'ateneo assunse l'attuale denominazione solo nel 1946.\nSport.\nI Braves, che fanno parte della NCAA Division I, sono affiliati alla \"Missouri Valley Conference\". La pallacanestro e il football americano sono gli sport principali, le partite interne indoor vengono giocate alla \"Carver Arena\".\nPallacanestro.\nI Bradley Braves contano 8 apparizioni nella post-season, hanno raggiunto le \"Final Four\" in due occasioni ed in entrambe sono stati sconfitti nella finale nazionale (nel 1950 dal City College di New York e nel 1954 da La Salle)."}
{"id": "4847340", "revid": "1573940", "url": "https://it.wikipedia.org/wiki?curid=4847340", "title": "Passeroidea", "text": "I Passeroidei (Passeroidea) sono una superfamiglia di uccelli passeriformi dell'infraordine Passerida comprendente oltre 1600 specie di uccelli canori.\nDistribuzione e habitat.\nLa superfamiglia ha una distribuzione pressoch\u00e9 cosmopolita, essendo presente in tutti i continenti eccetto l'Antartide.\nTassonomia.\nLa superfamiglia Passeroidea \u00e8 uno dei tre raggruppamenti dell'infraordine Passerida proposti nel 1990 dalla classificazione degli uccelli di Sibley e Ahlquist.\nSebbene la monofilia del raggruppamento sia stata in larga parte confermata da numerosi studi successivi, alcune delle famiglie incluse da Sibley e Ahlquist nella loro classificazione risultano attualmente collocate al di fuori dei Passeroidei. In particolare, la famiglia Paramythiidae della Nuova Guinea non viene pi\u00f9 considerata parte della radiazione passeroidea ma piuttosto si colloca tra i Corvida; anche i Melanocharitidae non sono pi\u00f9 inquadrati tra i Passeroidei ma piuttosto sembrano rappresentare un clade basale all'interno dei Passerida mentre gli Alaudidae sono attualmente considerati parte della superfamiglia Sylvioidea.\nDi contro alcune famiglie non considerate nella classificazione di Sibley e Ahlquist sono oggi invece inserite a pieno titolo tra i Passeroidei: tra di esse Modulatricidae, Promeropidae, Irenidae, Chloropseidae, che costituiscono rami basali della superfamiglia, con stretti legami di parentela con i Nectariniidae.\nDi recente i rapporti inter-familiari e intrafamiliari all'interno della superfamiglia sono stati ridiscussi sulla base delle risultanze di studi filogenetici condotti sui passeroidei del Nuovo Mondo, che hanno portato alla inclusione delle famiglie: Calyptophilidae, Icteriidae, Mitrospingidae, Nesospingidae, Passerellidae, Phaenicophilidae, Rhodinocichlidae, Spindalidae, Teretistridae e Zeledoniidae.\nAlla luce di tali acquisizioni la superfamiglia Passeroidea comprende le seguenti famiglie: "}
{"id": "4847345", "revid": "767487", "url": "https://it.wikipedia.org/wiki?curid=4847345", "title": "Outlaws of the Desert", "text": "Outlaws of the Desert \u00e8 un film del 1941 diretto da Howard Bretherton.\n\u00c8 un western statunitense ambientato in Arabia Saudita con William Boyd, Andy Clyde e Brad King. \u00c8 uno degli oltre 60 film western facenti parte della serie con protagonista Hopalong Cassidy (interpretato da Boyd), personaggio creato dallo scrittore Clarence E. Mulford in una serie di racconti brevi e romanzi pubblicati a partire dal 1904. Il film fu un tentativo della produzione di staccare il personaggio di Hopalong dall'usuale ambientazione western.\nProduzione.\nIl film, diretto da Howard Bretherton su una sceneggiatura di J. Benton Cheney e Bernard McConville, fu prodotto da Harry Sherman tramite la Harry Sherman Productions e girato nelle Alabama Hills a Lone Pine e presso le Buttercup Dunes, contea di Imperial, in California, da fine maggio all'inizio di giugno 1941. Il titolo di lavorazione fu \"The Sheik of Buffalo Butte\".\nDistribuzione.\nIl film fu distribuito negli Stati Uniti dal 1\u00ba novembre 1941 al cinema dalla Paramount Pictures.\nAltre distribuzioni:"}
{"id": "4847351", "revid": "1543377", "url": "https://it.wikipedia.org/wiki?curid=4847351", "title": "Lady Love (manga)", "text": " \u00e8 un manga ambientato nel mondo del balletto creato da Hiromu Ono. L'opera \u00e8 stata serializzata su \"Bessatsu Friend\" di K\u014ddansha dal 1981 al 1984, successivamente \u00e8 stata raccolta in otto volumi \"tank\u014dbon\", e poi in edizione \"bunkoban\" di quattro maxi volumi nel 2000. Nel 1984 \"Lady Love\" ha vinto il Premio Kodansha per i manga nella categoria \"sh\u014djo\".\nL'autrice ha realizzato due spin-off della serie, il primo \"Lady Love: koisuru anata e\" \u00e8 stato pubblicato nel 2004 da Kodansha in quattro volumi, seguito da \"Spade no kuni monogatari: mouhitotsu no Lady Love\" uscito nel 2011 in volume singolo.\nL'edizione italiana \u00e8 stata pubblicata sul \"Corriere dei Piccoli\" a partire dal 1984, la sua pubblicazione \u00e8 stata lenta e discontinua e mai conclusa, la vicenda \u00e8 arrivata circa a met\u00e0 dell'arco narrativo originale. L'edizione \u00e8 stata inoltre adattata al pubblico occidentale ribaltando le tavole in modo da avere una lettura da sinistra a destra, cancellandone alcune per velocizzare la pubblicazione e modificando i nomi dei personaggi.\nTrama.\nLeigh Daisy Michell, detta Lady, \u00e8 una ragazzina tredicenne appassionata di balletto classico, ma essendo di famiglia povera non pu\u00f2 permettersi le lezioni dell'Accademia di Ballo.\nRecandosi a teatro ad assistere all'esibizione della prima ballerina Diana Meling verr\u00e0 notata proprio da quest'ultima ed aiutata economicamente in modo da poter frequentare i corsi, dove la protagonista si iscriver\u00e0 insieme all'amica Jennifer.\nProprio all'Accademia Lady inizier\u00e0 a comprendere alcune delle relazioni tra i personaggi, in particolare assiste ad un diverbio tra Diana e il produttore che, esasperato, sostituisce la ballerina nel suo spettacolo \"La bella addormentata\" con la rivale Ann Olive. Arrabbiata per il trattamento ricevuto dalla mentore, Lady sabota di nascosto il costume di scena di Ann, allentandone le perline che si spargono sul palcoscenico durante la sua esibizione provocandole una brutta caduta per la quale la protagonista si colpevolizzer\u00e0 a lungo fino ad ammettere la propria parte ed essere inaspettatamente perdonata.\nA quattordici anni Lady inizier\u00e0 a prepararsi per un concorso di balletto a Montecarlo, facendo coppia con l'americano Marcy Deerfield, a contrapporsi ai due ci sono altri due ballerini della stessa Accademia: Peter, compagno di stanza di Marcy, e Paula, ma l'obiettivo finale saranno due ballerini russi molto promettenti che incontreranno alla finale.\nLady dovr\u00e0 affrontare diversi ostacoli nelle fasi preparatorie alla trasferta, come ballerina si sentir\u00e0 inizialmente trascurata dai suoi insegnanti che, oltre lei e Marcy, seguono anche Paula e Peter, successivamente, vedendo la bravura di Marcy e facendo autocritica, Lady si chieder\u00e0 se \u00e8 davvero l\"'etoile\" ideale per lui o non rischi di abbassare il suo talento al proprio livello. Marcy sapr\u00e0 ridare fiducia nella ragazza, convincendola a riprendere gli allenamenti con lui e a perfezionare un proprio stile di ballo che la renda speciale e indimenticabile.\nRitrovato l'entusiasmo, i due ragazzi riprenderanno a provare insieme, facendo crescere l'affiatamento che culminer\u00e0 con un mezzo bacio tra loro, anche se Lady ritrover\u00e0 nell'appartamento del partner una foto di Ann, la sua insegnante, con una dedica e sospetter\u00e0 che lui sia segretamente innamorato di lei.\nPaula non potr\u00e0 partecipare al concorso di Montecarlo, diagnosticati dei problemi cardiaci, dovr\u00e0 lasciare il mondo del balletto, saranno quindi solo Marcy e Lady a partecipare al concorso.\nA Montecarlo i due ballerini incontreranno gli avversari, Rodion Arkanov e Natalia Rescowa e i sentimenti tra i quattro inizieranno a intrecciarsi e complicarsi. I ragazzi si classificheranno per le finali, dove decidono di esibirsi nel balletto \"Giselle\", spiati di nascosto da Rodion che, agendo di nascosto, fa in modo di esibirsi prima degli avversari portando in scena il loro stesso pezzo.\nL'esibizione di Natalia e Rodion risulta perfetta, ma \u00e8 quella di Marcy e Lady che strega il pubblico con la sua magia e l'evidenza dei sentimenti che li uniscono. alla fine i russi conquisteranno l'oro e gli inglesi il bronzo, ma inaspettatamente Rodion proporr\u00e0 a Lady di trasferirsi in Russia con lui per diventare la sua partner, anche Marcy ottiene da un importante coreografo una proposta per un musical in America.\nDiscutendone insieme, i due riusciranno finalmente ad esprimere i loro sentimenti reciproci, Marcy accetter\u00e0 infine la proposta del musical, che \u00e8 il suo grande sogno, mentre Lady rifiuter\u00e0 quella del russo per continuare a prepararsi in Inghilterra ed essere degna di ballare insieme al compagno.\nLady riuscir\u00e0 a superare le audizioni per il Queen's Ballet e a farsi scritturare per il nuovo spettacolo che si esibir\u00e0 a New York, dove lavora anche Marcy da cui non ha notizie da anni, ma rimarr\u00e0 bloccata dalla paura quando la informeranno che dovr\u00e0 esibirsi per prima e avr\u00e0 disponibile una sola sera per dare prova del proprio talento: Marcy la sproner\u00e0 allora anche con parole molto dure, Lady si sentir\u00e0 ferita da questo atteggiamento, attingendo dalla rabbia la forza per eccellere, ma a fine spettacolo il malinteso verr\u00e0 finalmente chiarito mentre il pubblico acclama entusiasta l'esibizione della ragazza.\nL'esibizione di Marcy insieme alla sua partner nel dramma dell\"'Orfeo\" e il suo successivo ritorno in Inghilterra apriranno le porte a nuove gelosie di Lady verso la partner di Marcy Silvia David e da parte del ballerino verso l'ex avversario russo Rodion, ora trasferitosi anche lui nel Regno Unito per cercare di conquistare la ragazza (che non ha dimenticato dai tempi di Montecarlo) e fare coppia con Lady sia sul palco che nella vita.\nRodion e Marcy si affronteranno per ottenere il posto di ballerino ne \"Il lago dei cigni\" al fianco della loro amata, il verdetto sar\u00e0 che si daranno il cambio sul palco, una sera per uno, ma nella vita Lady ha gi\u00e0 scelto il suo amato e il fumetto si chiude con il matrimonio della protagonista e di Marcy.\nVoci correlate.\nAltri manga incentrati sul balletto:"}
{"id": "4847353", "revid": "1600600", "url": "https://it.wikipedia.org/wiki?curid=4847353", "title": "Aviotruppe", "text": ""}
{"id": "4847356", "revid": "1543377", "url": "https://it.wikipedia.org/wiki?curid=4847356", "title": "Universit\u00e0 di arti liberali", "text": "Una universit\u00e0 di arti liberali \u00e8 una classificazione presente nell'ordinamento d'istruzione superiore degli Stati Uniti d'America; a tale categoria appartengono universit\u00e0 e college la cui formazione \u00e8 orientata verso le arti liberali.\nDescrizione.\nNei piani di studio di queste universit\u00e0 si privilegiano le discipline umanistiche, le scienze umane, il diritto, l'economia, la medicina, la biologia e la matematica. In USA sono presenti almeno 240 universit\u00e0 di arti liberali.\nAlcuni tra i pi\u00f9 prestigiosi atenei e college inglesi, in un precorso di continuit\u00e0 storica con la propria vocazione umanistica, introdotto selettivi programmi di Arti Liberali nel proprio curriculum. University College (Londra) offre un \u2018Bachelor\u2019s Degree in Arts and Sciences (BASc)\u2019, mentre il rivale King's College (Londra) offre un \u2018Bachelor of Liberal Arts (BA or A.L.B)\u2019. Simili programmi prevedono la scelta, da parte dello studente, di un Major e di un Minor tra le materie offerte (es. Scienza Politica e Filosofia, Lettere e Storia, Teologia e Musica), prevedendo moduli e corsi incentrati su interdisciplinarit\u00e0 e ricerca.\nIstituti fuori dagli Stati Uniti d'America.\nVi sono universit\u00e0 di arti liberali anche al di fuori degli Stati Uniti d'America, e di norma i loro piani di studio sono riconosciuti sia dagli Stati Uniti sia dal paese ospitante. Tra questi atenei si annoverano l'Universit\u00e0 Americana del Cairo, in Egitto, e il Franklin College Switzerland situato a Lugano, in Svizzera. In Italia sono presenti due universit\u00e0 di arti liberali, ambedue a Roma. Si tratta della John Cabot University e dell'American University of Rome."}
{"id": "4847369", "revid": "729019", "url": "https://it.wikipedia.org/wiki?curid=4847369", "title": "Miguel P\u00e9rez Jr.", "text": "Carriera.\nP\u00e9rez \u00e8 il figlio di Miguel P\u00e9rez Sr., altro importante wrestler portoricano. Miguel P\u00e9rez debutta nel 1985 in un angle con suo padre e nei primi mesi del 1986 inizia un feud con The Crusher. All'evento \"Aniversario 1986\", P\u00e9rez sfida Ric Flair per il NWA World Heavyweight Championship."}
{"id": "4847371", "revid": "767487", "url": "https://it.wikipedia.org/wiki?curid=4847371", "title": "Secrets of the Wasteland", "text": "Secrets of the Wasteland \u00e8 un film del 1941 diretto da Derwin Abrahams.\n\u00c8 un western statunitense a sfondo avventuroso con William Boyd, Andy Clyde e Brad King. \u00c8 uno degli oltre 60 film western facenti parte della serie con protagonista Hopalong Cassidy (interpretato da Boyd), personaggio creato dallo scrittore Clarence E. Mulford in una serie di racconti brevi e romanzi pubblicati a partire dal 1904.\n\"Secrets of the Wasteland\" fu uno dei tentativi, insieme a pochi altri, della produzione di staccare il personaggio di Hopalong dall'usuale ambientazione western.\nTrama.\nHopalong Cassidy e i suoi due aiutanti California e Johnny sono impegnati in una spedizione archeologica.\nProduzione.\nIl film, diretto da Derwin Abrahams su una sceneggiatura di Gerald Geraghty e un soggetto di Harry Sinclair Drago, fu prodotto da Harry Sherman. tramite la Harry Sherman Productions e girato nelle Alabama Hills a Lone Pine, in California.\nDistribuzione.\nIl film fu distribuito negli Stati Uniti dal 15 novembre 1941 al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4847386", "revid": "76963", "url": "https://it.wikipedia.org/wiki?curid=4847386", "title": "Charles Cornwallis, I conte Cornwallis", "text": "Biografia.\nEra il figlio di Charles Cornwallis, IV barone Cornwallis, e di sua moglie, Lady Charlotte, figlia di Richard Butler, I conte di Arran.\nCarriera.\nSuccesse al padre nella baronia nel 1722. Nel 1740 prest\u00f2 giuramento del Consiglio della Corona e nominato Lord Luogotenente di Tower Hamlets e Conestabile della Torre di Londra, carica che ricopr\u00ec fino al 1762. Nel 1753 fu creato visconte Bromo, nella Contea di Suffolk e conte Cornwallis.\nMatrimonio.\nSpos\u00f2, il 28 novembre 1722, Elizabeth Townshend (?-1\u00ba dicembre 1785), figlia di Charles Townshend, II visconte Townshend e Elizabeth Pelham. Ebbero sette figli:\nMorte.\nMor\u00ec il 23 giugno 1762."}
{"id": "4847389", "revid": "767487", "url": "https://it.wikipedia.org/wiki?curid=4847389", "title": "Belle &amp; Sebastien", "text": "Belle &amp; Sebastien (\"Belle et S\u00e9bastien\") \u00e8 un film del 2013 diretto da Nicolas Vanier, uscito nelle sale italiane nel 2014. \u00c8 il primo di una serie di tre film, tratti dai romanzi di C\u00e9cile Aubry, seguito da \"Belle &amp; Sebastien - L'avventura continua\", diretto nel 2015 da Christian Duguay, e \"Belle &amp; Sebastien - Amici per sempre\", diretto da Clovis Cornillac nel 2018. Tutti e tre i film hanno per protagonista l'attore bambino\nF\u00e9lix Bossuet, nel ruolo di un piccolo orfano (S\u00e9bastien) che stringe amicizia con un cane da montagna dei Pirenei..\nTrama.\nAlpi Francesi, 1943. S\u00e9bastien \u00e8 un bambino orfano di otto anni che vive con l'anziano pastore C\u00e9sar, una sorta di nonno adottivo per il piccolo, e la nipote di questi, Ang\u00e9lina, particolarmente protettiva verso S\u00e9bastien. L'insolita famigliola vive nel piccolo villaggio di Saint-Martin-de-Queyri\u00e8res, i cui abitanti, nonostante l'occupazione tedesca, organizzano segretamente il passaggio in Svizzera degli esuli ebrei. Il villaggio \u00e8 anche funestato da una misteriosa \u201cBestia\u201d che preda le greggi dei pastori e a cui gli abitanti, incluso C\u00e8sar, danno la caccia da mesi senza successo.\nS\u00e9bastien \u00e8 un bambino molto solitario e sofferente per l'assenza della madre, che lui crede emigrata \"in America, appena oltre le montagne\", e passa tutte le sue giornate sui monti. Un giorno, sulla via per Saint-Martin, incontra un enorme cane, selvatico e completamente infangato: si tratta della cosiddetta \"Bestia\". S\u00e9bastien non tarda a fare amicizia con l'animale, una femmina di Patou, e la chiamer\u00e0 \"Belle\" perch\u00e9 colpito dalla sua bellezza dopo averla ripulita dal fango. S\u00e9bastien decide di mantenere segreta la sua amicizia con Belle per proteggerla. Nel frattempo, una pattuglia tedesca, comandata dall'ambiguo tenente Peter, giunge a Saint-Martin per porre fine alle fughe degli ebrei. S\u00e9bastien, durante una delle sue gite assieme a Belle, si scontra con due soldati nazisti; Belle reagisce aggredendo e ferendo i due militari. L'amicizia tra S\u00e9bastien e la \"Bestia\" \u00e8 cos\u00ec scoperta.\nIl tenente Peter ordina al sindaco di Saint-Martin di organizzare una battuta di caccia per stanare e uccidere la \"Bestia\"; C\u00e9sar, sapendo che S\u00e9bastien tenter\u00e0 di impedirlo, fornisce di proposito al bambino indicazioni sbagliate sull'area in cui sar\u00e0 effettuata la ricerca. Nonostante S\u00e9bastien, una volta capito l'inganno, riesca a interferire con le ricerche, C\u00e9sar e gli uomini del villaggio riescono comunque a trovare e ferire Belle. Il bambino, ormai furioso con C\u00e9sar, chiede aiuto al dottor Guillaume, medico del villaggio e fidanzato di Ang\u00e9lina, che, dopo un'iniziale titubanza, accetta di curare Belle e le salva la vita.\nAll'insaputa di S\u00e9bastien, il dottor Guillaume \u00e8 anche colui che si occupa di scortare gli ebrei al confine svizzero. Una sera, Guillaume, mentre torna a Saint-Martin dopo aver nascosto provvisoriamente in una grotta una coppia di profughi con una figlia, vede un branco di lupi attaccare una delle greggi del villaggio. Il medico tenta di cacciare via le belve, ma si rompe una caviglia scivolando nella neve e si trova a sua volta in pericolo; la situazione viene salvata proprio da Belle, che mette in fuga i lupi e trascina su una slitta Guillaume fino a casa di C\u00e9sar e Ang\u00e9lina. Non era perci\u00f2 Belle a uccidere le pecore, bens\u00ec i lupi; a C\u00e9sar non rimane altro da fare che chiedere scusa a Belle e dare la caccia ai lupi.\nGuillaume, infortunato, non pu\u00f2 pi\u00f9 accompagnare gli ebrei e il suo posto viene preso da Ang\u00e9lina e da S\u00e9bastien, che ha seguito la ragazza di nascosto fino alla grotta. Il bambino fa amicizia con la piccola Esther, figlia dei due profughi ebrei che Guillaume doveva scortare; parlando con lei, S\u00e9bastien scopre che C\u00e9sar gli ha mentito a proposito dell'America. Quella sera, C\u00e9sar svela al piccolo la verit\u00e0: sua madre \u00e8 morta dandolo alla luce. C\u00e9sar era presente per puro caso e ha accettato di prendersi cura di S\u00e9bastien; finora ha taciuto, preferendo mentire, per non far soffrire ancora di pi\u00f9 il bambino. S\u00e9bastien \u00e8 triste, ma ora sa di poter contare sempre su C\u00e9sar e si riappacifica con lui.\nNel frattempo, i tedeschi hanno intuito che il passaggio degli ebrei avverr\u00e0 la notte della Vigilia di Natale e iniziano a perlustrare le montagne. Ang\u00e9lina e gli ebrei ripartono, ma la ragazza si accorge di essere seguita dal tenente Peter, che per\u00f2 viene travolto da una valanga provocata dalle sue stesse urla per tentare di fermare la giovane. Peter, a sorpresa, l'avverte di fare un altro percorso per raggiungere il confine perch\u00e9 i suoi soldati pattugliano le montagne e Ang\u00e9lina, commossa, capisce che era proprio il tenente tedesco a fornire a Guillaume gli orari delle ronde, consentendogli di organizzare le fughe; Peter muore a causa della valanga. L'unico percorso possibile \u00e8 pericoloso e costellato di crepacci; S\u00e9bastien assicura tuttavia che Belle, grazie al suo fiuto, sapr\u00e0 guidarli.\nNon senza difficolt\u00e0, Belle, S\u00e9bastien e Ang\u00e9lina riescono a sfuggire ai tedeschi e a portare gli ebrei fino in Svizzera, dove vengono accolti da una guida locale. Qui, Ang\u00e9lina rivela di voler proseguire per andare in Inghilterra e aiutare a vincere la guerra e che non torner\u00e0 a Saint-Martin. La ragazza saluta Belle e il piccolo S\u00e9bastien, promettendo per\u00f2 di tornare una volta che sar\u00e0 tutto finito. Belle e S\u00e9bastien si incamminano verso casa; la guida svizzera domanda ad Ang\u00e9lina se \u00e8 sicura che il piccolo S\u00e9bastien ce la far\u00e0 a tornare da solo, ma la ragazza, in lacrime, gli risponde che S\u00e9bastien non \u00e8 solo.\nProduzione.\nIn meno di una settimana in Italia, \"Belle &amp; Sebastien\" si \u00e8 aggiudicato il primo posto al Box Office, con un incasso complessivo di 4.500.000 euro. I fatti narrati nel lungometraggio sono tratti dai racconti della scrittrice francese C\u00e9cile Aubry, i quali vennero poi trasportati sul piccolo schermo come serie tv negli anni '60, in bianco e nero. Successivamente, negli anni '80, \"Belle e S\u00e9bastien\" divenne anche una lunga serie di cartoni animati giapponesi, di cui lo stesso regista del film, Nicolas Vanier, era un fan accanito. \"Da piccolo ero completamente pazzo della serie tv Belle e S\u00e9bastien; per questo, quando mi hanno proposto questo progetto, ero molto intimidito! Per me non si trattava di una banale serie televisiva, ma di una lunga serie di episodi uno pi\u00f9 bello dell'altro. Accettare di farne un adattamento cinematografico era una grande sfida. Quando mi hanno contattato dalla produzione, improvvisamente tutto quello che avevo provato guardando Belle e S\u00e9bastien si era risvegliato e mi sentivo in dovere di realizzare questo film al meglio\".\nEd \u00e8 da questa grande passione per i due protagonisti, usciti dalla mente di C\u00e9cil Aubry, che Vanier accetta volentieri la proposta dei produttori di realizzare una nuova versione autentica sulla storia che ha appassionato intere generazioni: una delle novit\u00e0 presenti nel filmato, per esempio, \u00e8 quella di aver ambientato il racconto durante la seconda guerra mondiale, cosa che, invece, nel cartone animato \u00e8 completamente fuori contesto storico.\nInoltre, Vanier ha saputo ricreare perfettamente le visuali panoramiche in campo lungo delle alte e vaste montagne (anch'esse protagoniste del film) e non si \u00e8 limitato a raccontare la storia originale, ma l'ha arricchita prendendone spunto per dare vita ad una sua nuova e personale trasposizione, dove l'aspetto maggiormente interessante \u00e8 da attribuire alle inquadrature del paesaggio, che rivelano il passato documentarista del regista.\nIn Francia, il film ha incassato invece 30 milioni di dollari.\nF\u00e9lix Bossuet, il ragazzino che interpreta il ruolo principale della storia, \u00e8 stato scelto fra pi\u00f9 di 2400 candidati bambini dallo stesso regista per via di un \"colpo di fulmine\" come ha affermato lo stesso Vanier.\nSequel.\nIl film ha avuto un sequel nel 2015 sempre con lo stesso cast, \"Belle &amp; Sebastien - L'avventura continua\" ed un altro nel 2018, intitolato \"Belle &amp; Sebastien - Amici per sempre\"."}
{"id": "4847390", "revid": "599013", "url": "https://it.wikipedia.org/wiki?curid=4847390", "title": "Ilenia Draisci", "text": "Allenata da Maura Cosso, in carriera pu\u00f2 vantare un titolo di campionessa italiana sui 100 metri piani ottenuto nel 2011 e 17 medaglie complessive vinte ai Campionati italiani assoluti tra indoor ed outdoor.\nNei campionati nazionali (sia indoor che outdoor) tra giovanili ed assoluti, vanta 18 titoli e 37 medaglie complessive.\nIl 2013 \u00e8 stato il suo anno migliore: ha partecipato a 4 manifestazioni internazionali, vincendo 2 medaglie d'oro ai Giochi del Mediterraneo, ha stabilito 4 record personali (60, 100, 150 e 200 metri piani), infine nei campionati italiani assoluti ha vinto 4 medaglie (oro nella 4\u00d7200\u00a0m ed argento sui 60 agli indoor e bronzo sia sui 100\u00a0m che con la 4\u00d7100\u00a0m agli outdoor).\nBiografia.\nGli esordi ed il reclutamento del Centro Sportivo dell'Esercito.\nTesserata dal 2004 per la Fondiaria Sai Roma (successivamente diventata ACSI Italia Atletica), dal 2009 gareggia per l'Esercito dove come grado \u00e8 Primo caporal maggiore.\nDal 2002 al 2013, a livello di Campionati italiani di societ\u00e0 di atletica leggera, ha vinto tutti e 12 gli ultimi titoli nazionali assegnati.\nDal 2010 al 2013, correndo per l'Esercito, ha vinto tutte e 4 le edizioni della Coppa Italia di atletica leggera.\n2003-2004: prime medaglie nazionali giovanili.\nNel biennio 2003-2004 vince le prime medaglie a livello nazionale: nella categoria cadette conquista infatti due bronzi entrambi sugli 80\u00a0m.\n2006-2007: primi titoli italiani giovanili, esordio in una manifestazione internazionale ed europei juniores.\nNel 2006 conquista i primi tre titoli nazionali, tutti nella categoria allieve: (indoor) 60\u00a0m e staffetta 4 x 200\u00a0m, (outdoor) 4 x 100\u00a0m.\nHa gareggiato alle Gymnasiadi tenutesi in Grecia tra Atene e Salonicco (semifinale sui 100\u00a0m) ed \u00e8 arrivata terza alla Coppa dei Campioni per club di atletica leggera con la Fondiaria-Sai.\nNel 2007 arrivano altri due titoli nazionali giovanili: 60\u00a0m indoor e staffetta 4 x 100\u00a0m, entrambi juniores nazionale ed argento nella 4 x 200\u00a0m. A livello indoor, alla sua prima partecipazione ai campionati nazionali assoluti, si ferma in batteria sui 60\u00a0m; lo stesso anno ai campionati juniores outdoor, \u00e8 oro sui 100\u00a0m e 7\u00aa sui 200\u00a0m.\nGareggia ai Campionati europei juniores ad Hengelo nei Paesi Bassi (batteria nei 100\u00a0m e quinto posto con la 4x100\u00a0m).\n2008-2009: incetta di medaglie giovanili ed assolute, mondiali juniores ed europei under 23.\n6 medaglie vinte su 7 finali disputate nel 2008: doppietta a livello indoor sui 60\u00a0m (oro juniores e bronzo assoluti); a livello outdoor bissa il successo dell'anno prima sui 100\u00a0m juniores e giunge 8\u00aa sui 200\u00a0m. Con le staffette juniores, oro sia nella 4 x 200\u00a0m indoor che nella 4 x 100\u00a0m outdoor. Bronzo nella staffetta 4 x 100\u00a0m agli assoluti.\nGareggia ai Campionati mondiali juniores in Polonia a Bydgoszcz (batteria nei 100\u00a0m).\n5 medaglie in 8 finali corse nel 2009: altri due titoli nella categoria promesse con l'oro sia nei 60\u00a0m indoor che sui 100\u00a0m; tre medaglie di bronzo con le staffette: promesse 4 x 100\u00a0m, assoluti sia 4 x 200\u00a0m (indoor) che 4 x 100\u00a0m (outdoor). Nelle altre finali corse, si piazza: 4\u00aa agli assoluti indoor sui 60\u00a0m, 7\u00aa sia sui 200\u00a0m agli italiani promesse che agli assoluti nei 100\u00a0m.\nA Kaunas in Lituania prende parte ai Campionati europei under 23 (semifinale sui 100\u00a0m e settima nella 4x100\u00a0m).\n2010-2011: diverse medaglie nazionali, europei under 23 e mondiali militari.\nIl 2010 la vede vincere 4 medaglie su 5 finali: oro agli italiani promesse ed argento negli assoluti nei 60\u00a0m; un altro titolo, sempre indoor, lo ottiene con la staffetta 4 x 200\u00a0m nella categoria promesse. Invece negli italiani assoluti outdoor vince l'argento con la staffetta 4 x 100\u00a0m e termina 5\u00aa sui 100\u00a0m, mentre si ferma in batteria nei 200\u00a0m.\n4 medaglie su 5 finali corse nel 2011: oro sui 60\u00a0m agli italiani promesse, bronzo agli assoluti indoor sulla stessa distanza ed ancora oro sui 100 agli assoluti outdoor (suo primo e, per ora, unico titolo italiano assoluto); sempre agli assoluti outdoor, conquista l'argento nella staffetta 4 x 100\u00a0m e giunge 6\u00aa nei 200\u00a0m.\nHa partecipato ai Campionati europei under 23 ad Ostrava in Repubblica Ceca (semifinale nei 100\u00a0m e quarta con la 4x100\u00a0m) e poi ai Mondiali militari tenutisi in Brasile a Rio de Janeiro (batteria nei 100\u00a0m e quarta con la 4x100\u00a0m).\n2012-2015: europei indoor e outdoor, medaglie ai giochi del mediterraneo e mondiali.\nNel 2012 vince 2 medaglie su 4 finali disputate: bronzo agli assoluti indoor sui 60\u00a0m ed argento nella staffetta 4 x 100\u00a0m; agli assoluti outdoor termina 4\u00aa ed 8\u00aa rispettivamente su 100 e 200\u00a0m.\nNel 2013 va a medaglia in tutte e quattro le finali corse: argento sui 60\u00a0m ed oro con la 4 x 200\u00a0m agli assoluti indoor, bronzo sia sui 100\u00a0m che con la 4 x 100\u00a0m agli assoluti outdoor; mentre agli assoluti outdoor, pur essendo tra le partecipanti, non gareggia sui 200\u00a0m.\nNel biennio 2012-2013 ha partecipato a due edizioni dei Campionati europei: outdoor nel 2012 in Finlandia ad Helsinki (batteria con la 4x100\u00a0m) ed indoor nel 2013 in Svezia a G\u00f6teborg (batteria sui 60\u00a0m).\nAncora nel 2013 ha gareggiato ai XVII Giochi del Mediterraneo in Turchia a Mersin vincendo due volte la medaglia d'oro, sui 100\u00a0m e con la staffetta 4x100\u00a0m.\nSempre nel 2013 ha partecipato sia alla Super League dell'Europeo per nazioni in Inghilterra a Gateshead (undicesima sui 100\u00a0m e settima con la 4x100\u00a0m) che ai Campionati mondiali che si sono tenuti in Russia a Mosca (batteria nella 4x100\u00a0m).\nNel 2014 \u00e8 stata assente sia ai Campionati italiani assoluti indoor di Ancona che a quelli outdoor di Rovereto.\nDoppia medaglia agli assoluti indoor del 2015 al Palaindoor di Padova: bronzo sui 60\u00a0m ed oro con la staffetta 4x200\u00a0m.\nVicecampionessa italiana assoluta a Torino con la staffetta 4x100 m; sesta sui 100 m e settima sui 200 m.\nHa partecipato con la Nazionale assoluta al D\u00e9caNation di Parigi correndo i 100 m conclusi al settimo posto."}
{"id": "4847391", "revid": "767487", "url": "https://it.wikipedia.org/wiki?curid=4847391", "title": "Her Savings Saved", "text": "Her Savings Saved \u00e8 un cortometraggio muto di propaganda del 1918 diretto da Henry Edwards.\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio della lunghezza di 45,72 metri - usc\u00ec nelle sale cinematografiche britanniche nel luglio 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847398", "revid": "287204", "url": "https://it.wikipedia.org/wiki?curid=4847398", "title": "Marcus Robertson", "text": "Dal 2014 \u00e8 assistente allenatore dei defensive back degli Oakland Raiders della National Football League (NFL). Venne scelto nel corso del quarto giro (102\u00ba assoluto) del draft NFL 1991 dagli Houston Oilers. Al college gioc\u00f2 a football alla Iowa State University.\nCarriera da giocatore.\nHouston/Tennessee Oilers, Tennessee Titans.\nRobertson venne scelto al quarto giro del Draft 1991 dagli Houston Oilers. Con gli Oilers poi diventati Titans gioc\u00f2 135 partite di cui 117 da titolare in 10 anni, con 643 tackle, 1,5 sack, 9 fumble forzati con 3 touchdown, 9 fumble recuperati e 22 intercetti.\nSeattle Seahawks.\nNel 2001 pass\u00f2 ai Seattle Seahawks. Con loro gioc\u00f2 due stagioni con 27 presenze tutte da titolare, 152 tackle, 2 fumble recuperati e 2 intercetti.\nCarriera da allenatore.\nInizi\u00f2 la sua carriera come allenatore nella NFL nel 2007 con i Tennessee Titans, come assistente della linea secondaria. Nel 2009 divenne l'allenatore della stessa.\nNel 2012 pass\u00f2 ai Detroit Lions come assistente della linea secondaria. L'anno successivo venne promosso come allenatore.\nIl 3 febbraio 2014 firm\u00f2 con gli Oakland Raiders come assistente dell'allenatore dei defensive back."}
{"id": "4847399", "revid": "119008894", "url": "https://it.wikipedia.org/wiki?curid=4847399", "title": "Dolce di Foix", "text": "Origine.\nEra figlia del conte di Foix Ruggero III e della moglie, Jimena di Barcellona, figlia del conte di Barcellona Raimondo Berengario III e di Maria D\u00edaz de Vivar (ca. 1081-1105), seconda figlia del Cid Campeador) e della cugina del re di Le\u00f3n e Castiglia, Alfonso VI, do\u00f1a Jimena, figlia del conte di Oviedo e delle Asturie Diego Fern\u00e1ndez e della contessa Cristina Fern\u00e1ndez (secondo alcuni storici Jimena di Barcellona era la figlia di Raimondo Berengario III e della terza moglie di Raimondo Berengario III, la Contessa di Provenza Dolce I.Ruggero III di Foix, secondo il documento n\u00b0LXXIII del volume IV delle Note della \"Histoire G\u00e9n\u00e9rale de Languedoc, Tome IV\", era figlio del conte di Foix Ruggero II e della seconda moglie Stefania di Besal\u00f9, che, secondo la \"Histoire g\u00e9n\u00e9rale de Languedoc\" era una nobile originaria della Bassa Provenza (\"dame du pays de marches de la Basse Provence\"), figlia di Guglielmo II Trunus di Besal\u00fa e Ripoll, ( \u2020 verso il 1066) e della moglie, che secondo il documento n\u00b0364 delle \"Preuves de l'Histoire G\u00e9n\u00e9rale de Languedoc, Tome V\", era Stefania di Provenza ( \u2020 1085), che era figlia del conte di Provenza e conte di Arles Goffredo I.\nBiografia.\nNel 1157 o prima Dolce, secondo le \"Ex Gesta Comitum Barcinonensium\", fu data in sposa al conte di Urgell Ermengol VII di Valencia (1120/30 - 11 agosto 1184), che, come ci conferma la \"Historia de los condes de Urgel, Tome I\", era il figlio primogenito del conte di Urgell Ermengol VI il Castigliano e della moglie, Arsenda de Cabrera ( \u2020 prima del 1135), figlia del signore di Cabrera e visconte di Gerona Guerau II de Cabrera e della sua prima moglie, Stefania (documento n\u00b0XXVIII a pag 151 del Carturario di Roda); infatti il documento n\u00b0201 del \"Diplomatari de Santa Maria de Poblet I: 960\u20131177\", datato 26 settembre 1157, inerente a una donazione al monastero di Santa Maria di Poblet, cita il conte Ermengol VII e la moglie Dolce, che quindi a quella data risultavano gi\u00e0 sposati.Vi \u00e8 poi il documento n\u00b0377 del \"Diplomatari de Santa Maria de Poblet I: 960\u20131177\", datato 26 giugno 1170, inerente a un'altra donazione sempre al monastero di Santa Maria di Poblet, fatta da Ermengol VII, la moglie Dolce e il loro primogenito, anche lui di nome Ermengol.\nNel 1184 Dolce rimase vedova; secondo il \"Chronicon alterum Rivipullense, Apendice al Viage Literario a las Iglesias de Espana, Tome V\" in quell'anno suo marito, Ermengol VI, mor\u00ec assieme al fratellastro, Galceran de Sales, mentre la \"Excerpta ex martyrologio Celsonensi, Apendice al Viage Literario a las Iglesias de Espana, Tome IX\", specifica che fu assassinato da malviventi (\"a malis hominibus\") il giorno 11 agosto.Anche la \"Ex Gesta Comitum Barcinonensium\" riporta la morte del conte di Urgell, ponendola nel 1183, e confermando che fu ucciso nei pressi di Valencia, assieme al fratello, precisando a opera di cristiani.Infine anche l\"'Historia de los condes de Urgel, Tomo I\" ricorda la morte del conte, nel 1184, avvenuta a Requena, nei pressi del regno musulmano di Valencia, dove Ermengol VII e il fratellastro si erano recati a combattere con il loro esercito, attribuendola ad alcune bande armate che si erano l\u00e0 aggregate, oppure secondo un'altra versione in seguito a una disputa con alcuni signorotti locali, ma sempre a opera di cristiani.Ermengol VII fu tumulato nel monastero di Bellpuig de las Avellanas a (Os de Balaguer). Gli successe il figlio primogenito, Ermengol.\nNel 1190 Dolce controfirm\u00f2 un documento di donazione.\nDolce, secondo la \"Excerpta ex martyrologio Celsonensi, Apendice al Viage Literario a las Iglesias de Espana, Tome IX\", mor\u00ec il 15 febbraio, senza precisare l'anno, che si suppone sia il 1209, anno in cui suo figlio Ermengol VIII fece testamento, senza citare la madre. Dolce fu tumulata nel monastero di Bellpuig de las Avellanas, dove era stato sepolto il marito, e, secondo lo storico catalano Pr\u00f2sper de Bofarull, nella chiesa del monastero vi \u00e8 un epitaffio che ricorda che vi fu sepolta Dolce, contessa di Urgell, figlia della sorella del conte di Barcellona e principe di Aragona Raimondo Berengario IV, nipote del conte di Foix Ruggero II e moglie del conte di Urgell Ermengol VII di Valencia (\"Dulcia Urgelli Comitissa, Raymundi Berengarii Comitis Barcinonensis et Aragonum Principis ex sorore et Rogerio Fuxensi Comite\u2026neptis, Ermengaudi Comitis Urgelli\u2026coniux\").\nFigli.\nDolce a Ermengol VII diede tre figli:"}
{"id": "4847407", "revid": "599013", "url": "https://it.wikipedia.org/wiki?curid=4847407", "title": "Old Mother Hubbard", "text": ""}
{"id": "4847413", "revid": "767487", "url": "https://it.wikipedia.org/wiki?curid=4847413", "title": "Old Mother Hubbard (film 1918)", "text": "Old Mother Hubbard \u00e8 un cortometraggio muto di propaganda del 1918 diretto da Henry Edwards.\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio di 45,72 metri - usc\u00ec nelle sale cinematografiche britanniche nel luglio 1917.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4847415", "revid": "767487", "url": "https://it.wikipedia.org/wiki?curid=4847415", "title": "True Story (film)", "text": "True Story \u00e8 un film del 2015 diretto da Rupert Goold, al suo debutto alla regia cinematografica, scritto da David Kajganich e basato sul libro di memorie di Michael Finkel. Nella pellicola gli interpreti principali sono James Franco e Jonah Hill\nTrama.\nMichael Finkel, giornalista che ha da poco terminato di lavorare con il \"New York Times\", si ritrova a lottare per il suo lavoro dopo una storia conclusasi non bene. Un giorno riceve la telefonata di un uomo riguardante Christian Longo, uno dei maggiori ricercati dell'FBI, che \u00e8 stato arrestato e ha dichiarato di essere Finkel. Michael e Christian finiscono cos\u00ec con l'incontrarsi, ognuno spinto da uno scopo ben preciso. Il rapporto e la storia troveranno l'apice nel processo a Christian.\nDistribuzione.\nIl film \u00e8 stato presentato al Sundance Film Festival il 23 gennaio 2015."}
{"id": "4847425", "revid": "767487", "url": "https://it.wikipedia.org/wiki?curid=4847425", "title": "Undercover Man (film 1942)", "text": "Undercover Man \u00e8 un film del 1942 diretto da Lesley Selander.\n\u00c8 un western statunitense con William Boyd, Andy Clyde e Jay Kirby. Fa parte della serie di film western con protagonista il personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di J. Benton Cheney, fu prodotto da Harry Sherman tramite la Harry Sherman Productions e girato nell'Iverson Ranch a Chatsworth e a Kernville, in California, dal 16 febbraio 1942. Il titolo di lavorazione fu \"Hands Across the Border\".\nDistribuzione.\nIl film fu distribuito negli Stati Uniti dal 23 ottobre 1942 al cinema dalla United Artists.\nAltre distribuzioni:"}
{"id": "4847426", "revid": "599013", "url": "https://it.wikipedia.org/wiki?curid=4847426", "title": "Undercover Man", "text": ""}
{"id": "4847431", "revid": "686936", "url": "https://it.wikipedia.org/wiki?curid=4847431", "title": "Chris Boniol", "text": "Carriera come giocatore.\nDallas Cowboys.\nBoniol firm\u00f2 come free agent nel 1994 con i Dallas Cowboys, dopo non esser stato scelto al draft NFL 1994. Nella stagione da rookie vinse immediatamente il Super Bowl. In tre anni con i Cowboys gioc\u00f2 48 partite realizzando 81 su 93 field goal (87,1%).\nPhiladelphia Eagles.\nNel 1997 firm\u00f2 con i Philadelphia Eagles, con loro gioc\u00f2 due anni, realizzando 36 su 52 field goal (69,2%) in 32 partite.\nChicago Bears.\nNel 1999 firm\u00f2 con i Chicago Bears dove gioc\u00f2 10 partite realizzando 11 su 18 field goal (61,1%).\nCarriera come allenatore.\nInizi\u00f2 la sua carriera come allenatore nella NFL nel 2010 con i Dallas Cowboys, come assistente dello Special Team fino al 2013.\nIl 3 febbraio 2014 firm\u00f2 con gli Oakland Raiders sempre con lo stesso ruolo."}
{"id": "4847442", "revid": "767487", "url": "https://it.wikipedia.org/wiki?curid=4847442", "title": "Three Little Pigs (film 1918)", "text": "Three Little Pigs \u00e8 un cortometraggio muto del 1918 diretto da Anson Dyer, un regista e animatore che lavor\u00f2 nel cinema fino agli anni cinquanta dopo aver iniziato la sua carriera all'epoca del muto negli anni dieci.\nProduzione.\nIl film fu prodotto dalla Hepworth.\nDistribuzione.\nIl film - un cortometraggio - usc\u00ec nelle sale cinematografiche britanniche nel 1918.\nSi conoscono pochissimi dati del film che, perduto, si pensa andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847443", "revid": "767487", "url": "https://it.wikipedia.org/wiki?curid=4847443", "title": "Intolleranza 1960", "text": "Intolleranza 1960 \u00e8 un'azione scenica in due tempi di Luigi Nono. Il libretto fu scritto da Nono, a partire da un'idea di Angelo Maria Ripellino, usando documenti storici e testi poetici di Julius Fu\u010d\u00edk (\"Reportage unter dem Strang geschrieben\"), \"La question\" di Henri Alleg e l'introduzione di Jean-Paul Sartre, \"La libert\u00e0\" di Paul \u00c9luard, \"La nostra marcia\" di Vladimir Majakovskij e \"Alla posterit\u00e0\" di Bertolt Brecht. L'opera dura circa 75 minuti.\nIl protagonista \u00e8 un rifugiato che vaga per l'Italia meridionale alla ricerca di un lavoro e si imbatte in proteste, arresti e torture. Viene rinchiuso in un campo di concentramento dove fa esperienza di tutte le emozioni umane. Raggiunge un fiume e scopre che la sua casa \u00e8 in ogni luogo.\nLa prima dell'opera ebbe luogo al teatro La Fenice di Venezia diretta da Bruno Maderna il 13 aprile 1961 con Petre Munteanu ed Italo Tajo."}
{"id": "4847444", "revid": "767487", "url": "https://it.wikipedia.org/wiki?curid=4847444", "title": "The Secret (film 1918)", "text": "The Secret \u00e8 un cortometraggio muto di propaganda del 1918 diretto e interpretato da Henry Edwards\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio in 45,72 metri - usc\u00ec nelle sale cinematografiche britanniche nel luglio 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847446", "revid": "339392", "url": "https://it.wikipedia.org/wiki?curid=4847446", "title": "Glenn Thomas Jacobs", "text": ""}
{"id": "4847455", "revid": "125260727", "url": "https://it.wikipedia.org/wiki?curid=4847455", "title": "Square Deal", "text": "Col termine Square Deal viene indicata l'ideologia di governo del presidente degli Stati Uniti Theodore Roosevelt.\nFondamenti.\nLo \"Square Deal\" si fondava su tre idee di base: la conservazione delle risorse naturali, il controllo delle aziende e la tutela dei consumatori. I tre punti sono spesso indicate come le \"tre C\" dello \"Square Deal\" (Conservation of natural resources, Control of corporations, Consumer protection). L'obiettivo di Roosevelt era di aiutare il ceto medio, minacciato dalla plutocrazia e dagli oligopoli di aziende, proteggendo nel frattempo le aziende stesse dalle sempre pi\u00f9 esigenti richieste dei sindacati. Repubblicano progressista, Roosevelt credeva nella possibilit\u00e0 di attenuare i mali della societ\u00e0 con azioni di governo, e come presidente denunci\u00f2 chi si era arricchito \"depredando\" il prossimo, rendendosi cos\u00ec colpevole delle iniquit\u00e0 che affliggevano la societ\u00e0, dall'oppressione dei lavoratori alle truffe ai danni dei consumatori.\nApplicazione.\nRegolamentazione degli affari.\nAl suo secondo mandato, Roosevelt cerc\u00f2 di estendere ulteriormente il concetto di \"Square Deal\". Il presidente fece pressione sui giudici per cedere ai desideri del potere esecutivo su tutti i successivi procedimenti antitrust. Nel 1903, con il sostegno di Roosevelt, il Congresso approv\u00f2 la legge detta \"Elkins Act\", che proibiva alle ferrovie di concedere prezzi di favore a determinate aziende.\nConservazione delle risorse naturali.\nRoosevelt lott\u00f2 con forza per salvaguardare il territorio, impedendo che milioni di ettari di ambiente naturale fossero sfruttati a fini commerciali. Gli sforzi di Roosevelt erano guidati sia da questioni di ordine pratico ma anche dal suo amore per la natura. Influenzato dai primi sostenitori dell'uso consapevole delle risorse, come Gifford Pinchot, Roosevelt riteneva che la natura esistesse a beneficio dell'umanit\u00e0. In un ambiente naturale si poteva comunque prelevare acqua per l'irrigazione di terreni agricoli, poteva essere praticato sport e si poteva raccogliere legname. Partendo da queste convinzioni, nel 1902 Roosevelt istitu\u00ec il \"Reclamation Service\". L'agenzia, attraverso l'utilizzo di dighe e sistemi di irrigazione, cre\u00f2 terreni adatti alla semina in zone originariamente troppo aride per la nascita di fattorie. Il \"Reclamation Service\" cre\u00f2 cos\u00ec milioni di acri di terreni coltivabili. \nDurante il governo Roosevelt, furono istituiti 24 progetti di bonifica e furono create 150 foreste nazionali."}
{"id": "4847462", "revid": "767487", "url": "https://it.wikipedia.org/wiki?curid=4847462", "title": "The Poet's Windfall", "text": "The Poet's Windfall \u00e8 un cortometraggio muto di propaganda del 1918, diretto e interpretato da Henry Edwards\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio della lunghezza di 45,72 metri - usc\u00ec nelle sale cinematografiche britanniche nel luglio 1918. Viene citato in \"Opportunity Lost\" del 1995, episodio della mini-serie tv di Kevin Brownlow e David Gill \"\", dove ne viene mostrata una clip."}
{"id": "4847463", "revid": "1494169", "url": "https://it.wikipedia.org/wiki?curid=4847463", "title": "Goethals", "text": ""}
{"id": "4847469", "revid": "287204", "url": "https://it.wikipedia.org/wiki?curid=4847469", "title": "Louis de Pardaillan de Gondrin (1707-1743)", "text": "Biografia.\nNacque a Versailles nel 1707 da Louis de Pardaillan de Gondrin, \"marquis de Gondrin\", e da sua moglie, Marie Victoire de Noailles, una dei venti figli di Anne Jules di Noailles e Marie Fran\u00e7oise de Bournonville. Suo padre era membro del Casato di Pardaillan de Gondrin, un'antica e nobile famiglia di origine guascone. I suoi cugini materni includevano il Duca di Noailles (che spos\u00f2 l'erede di Madame de Maintenon) e il Duca di La Valli\u00e8re.\nIl maggiore di due figli, Louis fu noto come \"marquis de Gondrin\" dal 1712 quando suo padre mor\u00ec inaspettatamente all'et\u00e0 di 23 anni. Nel 1722, suo nonno, Louis Antoine, l'unico figlio maschio legittimo di Madame de Montespan, rinunci\u00f2 al Ducato d'Antin e lo diede a suo nipote che all'epoca aveva quindici anni. Il 29 ottobre 1722, spos\u00f2 Fran\u00e7oise Gillonne de Montmorency (1704\u20131768), una nipote di Fran\u00e7ois Henri de Montmorency, Duca di Luxembourg e Maresciallo di Francia. La coppia ebbe quattro figli, un maschio (nato nel 1727) e tre femmine. Suo figlio non si spos\u00f2 e mor\u00ec a Breme durante la guerra dei sette anni. Sua figlia minore contrasse matrimonio all'interno della famiglia Uz\u00e8s, uno dei maggiori pari di Francia, schierandola subito dopo i principi del sangue (i legittimi discendenti in linea maschile del regnante Casato di Borbone).\nLa madre di Louis si rispos\u00f2 il 2 febbraio 1723 con Luigi Alessandro di Borbone, \"Conte di Tolosa\", il pi\u00f9 giovane dei figli di Luigi XIV e della bisnonna di Louis, \"La Montespan\", in una cerimonia segreta. Il matrimonio fu annunciato soltanto dopo la morte del R\u00e9gent nel dicembre di quello stesso anno. dal secondo matrimonio di sua madre ebbe un fratellastro, Luigi Giovanni Maria di Borbone, il \"duc de Penthi\u00e8vre\" e il solo uomo pi\u00f9 ricco di Francia prima della rivoluzione. I suoi nipoti includevano il prince de Lamballe (marito dell'assassinata Maria Teresa Luisa di Savoia).\nFu iniziato in Massoneria nel 1734 da Charles Lennox,II duca di Richmond nel suo castello di Aubigny, e il 24 giugno 1738 divenne il Gran maestro della Gran Loggia di Francia. \nMor\u00ec all'et\u00e0 di 36 anni e fu succeduto come Duca d'Antin dal suo unico figlio maschio Louis. Sua moglie gli sopravvisse di venticinque anni."}
{"id": "4847475", "revid": "380453", "url": "https://it.wikipedia.org/wiki?curid=4847475", "title": "La Salle University", "text": "La Salle University \u00e8 un'universit\u00e0 statunitense privata con sede a Filadelfia, nella Pennsylvania.\nStoria.\nL'universit\u00e0 fu fondata nel marzo del 1863 e nel corso degli ultimi decenni del diciannovesimo secolo sub\u00ec diversi cambiamenti di sede, sino al 1930 dove si stabil\u00ec in quella definitiva (ed attualmente utilizzata).\nNegli anni '30 l'ateneo conosce un periodo molto buio della propria storia poich\u00e9 inizialmente rischia la bancarotta e poi, anche a causa della seconda guerra mondiale rischia di chiudere per mancanza di studenti.\nSport.\nGli Explorers, che fanno parte della NCAA Division I, sono affiliati alla \"Atlantic 10 Conference\". La pallacanestro e l'hockey su prato (di cui La Salle ha vinto il titolo nazionale nel 1980) sono gli sport principali, le partite interne vengono giocate al \"McCarthy Stadium\" e indoor alla \"Tom Gola Arena\".\nPallacanestro.\nLa Salle \u00e8 stato uno dei college pi\u00f9 rappresentativi nella pallacanestro, conta 12 apparizioni nella post-season, ha raggiunto le \"Final Four\" in due occasioni, nel torneo del 1954 si \u00e8 aggiudicato il titolo nazionale battendo i Bradley Braves mentre l'anno successivo \u00e8 stato sconfitto in finale dai San Francisco Dons.\nNel 2013 gli Explorers sono tornati alla \"March Madness\" dopo un'assenza che durava 21 anni."}
{"id": "4847476", "revid": "767487", "url": "https://it.wikipedia.org/wiki?curid=4847476", "title": "What's the Use of Grumbling", "text": "What's the Use of Grumbling \u00e8 un cortometraggio muto del 1918 diretto da Henry Edwards\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio di 45,72 metri - usc\u00ec nelle sale cinematografiche britanniche nel luglio 1918."}
{"id": "4847477", "revid": "33689", "url": "https://it.wikipedia.org/wiki?curid=4847477", "title": "Abd Allah al-'Adil", "text": "Il suo colpo di stato inaugur\u00f2 un periodo di instabilit\u00e0 che dur\u00f2 ben oltre la data della sua morte, nel 1227. Egli \u00e8 considerato come uno dei pi\u00f9 incapaci e disastrosi califfi Almohadi. Il suo operato divise gli Almohadi e mise in moto una serie di altre guerre intestine che portarono prima alla perdita di al-Andalus per mano dei Nasridi, che crearono il sultanato di Granada, e successivamente il crollo dello stesso Stato almohade.\nStoria.\nAb\u016b Mu\u1e25ammad \u02bfAbd All\u0101h era un figlio del potente califfo almohade Ab\u016b Yusuf Ya\u02bfqub al-Man\u1e63\u016br, e quindi fratello del califfo Muhammad al-Nasir. Assieme ad altri fratelli \u02bfAbd All\u0101h serv\u00ec come governatore almohade in al-Andalus (Spagna islamica).&lt;br&gt;\nDopo la morte prematura di suo nipote, il giovane califfo Y\u016bsuf II al-Mustan\u1e63ir, che mor\u00ec senza eredi, nel gennaio 1224 i burocrati di palazzo di Marrakesh, capeggiati dal visir Ab\u016b Sa\u02bf\u012bd \u02bfUthm\u0101n b. al-J\u0101mi\u02bf\u012b e dagli \"Shaykh\" delle trib\u00f9 dei B. Ma\u1e63m\u016bda elessero califfo l'anziano prozio, \u02bfAbd al-W\u0101\u1e25id I. \u02bfAbd All\u0101h, che allora era governatore di Murcia, e i suoi fratelli, Abu l-'Ala Idris al-Ma'mun (governatore di Cordova), Ab\u016b M\u016bs\u0101 (governatore di Malaga) e Ab\u016b l-\u1e24asan (governatore di Granada), che formavano una potente cricca nella gerarchia almohade, furono sconvolti dalla rapidit\u00e0 di tale nomina e l'irritualit\u00e0 della stessa. Inoltre, \u02bfAbd al-W\u0101\u1e25id I, nonostante la sua et\u00e0 avanzata esigeva disciplina e ordine nell'impero almohade, tent\u00f2 quindi di centralizzare l'impero, i suoi fratelli e i suoi nipoti avevano probabilmente sperato in un candidato meno esperto e pi\u00f9 manovrabile, in modo che fossero liberi di governare autonomamente le province, come avevano fatto sotto il califfato di Y\u016bsuf II.&lt;br&gt;\nLa dinastia almohade fino ad allora non aveva mai avuto un problemi dinastici. Dopo la nomina di \u02bfAbd al-W\u0101\u1e25id, \u02bfAbd All\u0101h fu raggiunto a Murcia dall'oscura figura di Ab\u016b Zayd ibn Yujj\u0101n, un ex potente burocrate di Marrakesh, che qualche anno prima era stato umiliato ed esiliato da al-J\u0101mi\u02bf\u012b, e che stava scontando il suo esilio nei pressi di Chinchilla (Albacete). Ibn Yujj\u0101n convinse \u02bfAbd All\u0101h a contestare l'elezione e a ribellarsi, assicurandogli che aveva importanti alleati nel palazzo di Marrakesh e tra gli \"shaykh\" delle trib\u00f9 dei Ma\u1e63m\u016bda. In accordo con i suoi fratelli, \u02bfAbd All\u0101h presto si proclam\u00f2 califfo almohade, prendendo il titolo califfale di \"al-\u02bf\u0100dil\" (\"il giusto\" o \"il giustiziere\"). Dopo aver conquistato Siviglia cominci\u00f2 a fare i preparativi per marciare contro Marrakesh ed affrontare \u02bfAbd al-W\u0101\u1e25id I. Al contempo ibn Yujjan si mise d'accordo con i suoi alleati maghrebini: prima della fine dell'estate, Ab\u016b Zakariy\u0101, lo \"shaykh\" della trib\u00f9 dei \u1e24in\u1e6d\u0101\u1e6da, e Y\u016bsuf ibn \u02bfAl\u012b, governatore di Tinmal, si schierarono dalla parte di al-\u02bf\u0100dil, conquistarono il palazzo di Marrakesh, deposero il califfo ed espulsero al-J\u0101mi\u02bf\u012b e i suoi sostenitori. Il califfo deposto \u02bfAbd al-Wal\u012bd I fu ucciso per strangolamento nel settembre 1224.\nI metodi sanguinari utilizzati da \u02bfAbd All\u0101h al-\u02bf\u0100dil e dai suoi sostenitori per prendere il potere scioccarono il resto degli Almohadi. \u02bfAbd All\u0101h e i suoi fratelli persero alcune province iberiche: alcuni governatori locali che non accettarono di riconoscere l'usurpazione si ribellarono, come ad esempio Ab\u016b Zayd (governatore di Valencia) e \u02bfAbd All\u0101h al-Bayy\u0101s\u012b (governatore di Ja\u00e9n), quest'ultimo con un piccolo gruppo di seguaci si accamp\u00f2 sulle colline di Baeza, in aperta ribellione contro al-\u02bf\u0100dil.\nNel Maghreb al-Aqsa (attuale Marocco), molti \"shaykh\" tribali delle trib\u00f9 Ma\u1e63m\u016bda, dopo che videro che la situazione nell'impero almohade stava precipitando, invocarono il loro decisivo ruolo decisionale, rifiutandosi di riconoscere l'usurpazione di al-\u02bf\u0100dil, non accettandolo quindi come califfo, iniziando invece a mostrare attenzione per la figura del nipote di al-\u02bf\u0100dil, Ya\u1e25y\u0101, un figlio di Muhammad al-Nasir. Con il serio pericolo che il suo colpo di mano gli si ritorcesse contro, \u02bfAbd All\u0101h al-\u02bf\u0100dil prese la decisione di mobilitare il grosso delle forze Almohadi dalla Spagna islamica verso il Marocco, attraversando lo stretto di Gibilterra, con l'intenzione di marciare contro Marrakesh per imporsi sugli sceicchi.\nDesideroso di partire per la sua spedizione in Maghreb, al-\u02bf\u0100dil nell'inverno del 1124-25 intraprese una campagna per sconfiggere al-Bayy\u0101s\u012b. La campagna si rivel\u00f2 un'umiliazione: la piccola banda di al-Bayy\u0101s\u012b riusc\u00ec a respingere gli eserciti molto pi\u00f9 numerosi inviati da al-\u02bf\u0100dil, che acquis\u00ec rapidamente una fama di incompetente dalle scarse capacit\u00e0 militari, tale sua fama si diffuse rapidamente anche in Maghreb, facendo crollare la sua popolarit\u00e0 anche tra i suoi alleati e dando coraggio ai suoi avversari. Determinato a conquistare Marrakesh prima che fosse troppo tardi, al-\u02bf\u0100dil decise di ignorare al-Bayy\u0101s\u012b ed intensific\u00f2 il trasporto delle truppe. Al-Bayy\u0101s\u012b, nel frattempo, fece un'alleanza con Ferdinando III di Castiglia, rimasto fino ad allora neutrale. Ferdinando, soddisfatto dell'evacuazione delle truppe Almohadi, intu\u00ec l'opportunit\u00e0 che gli si present\u00f2 e decise di fornire ad al-Bayy\u0101s\u012b un grande esercito castigliano.\nNel 1225, al-Bayy\u0101s\u012b, insieme all'esercito castigliano, scese dalle colline di Baeza. Con al-Andalus praticamente svuotata dalle truppe Almohadi, i Castigliani devastarono le terre nei pressi di Ja\u00e9n e la vega de Granada, entro la fine dell'estate, al-Bayy\u0101s\u012b riusc\u00ec a conquistare Cordova. Vedendo la situazione nella Spagna musulmana, Alfonso IX di Le\u00f3n e Sancho II del Portogallo colsero anch'essi l'occasione per lanciare delle incursioni. I predoni portoghesi raggiunsero la periferia di Siviglia verso la fine del 1225.\nIl califfo al-\u02bf\u0100dil, e il suo vizir Ab\u016b Zayd ibn Yujj\u0101n assieme ai principali comandanti Almohadi si trovavano in quel momento proprio a Siviglia, ma non avevano abbastanza truppe per sfidare l'esercito cristiano. Cos\u00ec i predoni portoghesi devastarono le zone periferiche della citt\u00e0 impunemente. Alla fine, la popolazione civile di Siviglia, disgustata dall'inerzia dei governanti Almohadi, decise di prendere la situazione nelle proprie mani. Una sommossa popolare part\u00ec dalla citt\u00e0 diretta contro i portoghesi. Fu un eccidio per i Sivigliani: i soldati portoghesi massacrarono i cittadini male armati, pi\u00f9 di 20.000 cittadini furono uccisi davanti alle mura di Siviglia.\nA causa del massacro di Siviglia e di altri disastri, l'impopolarit\u00e0 di al-\u02bf\u0100dil e dei suoi luogotenenti Almohadi raggiunse il suo picco. Ma presto la situazione sembr\u00f2 cambiare. Al-Bayy\u0101s\u012b aveva promesso tre fortezze di frontiera a Ferdinando III come pagamento in cambio dell'esercito che gli aveva fornito. Ma una delle fortezze, Capilla, non cedette. I Castigliani posero la fortezza sotto un lungo e difficile assedio. La resistenza eroica di Capilla e l'alleanza di al-Bayy\u0101s\u012b con gli assedianti castigliani, ben presto fecero crollare la sua popolarit\u00e0. In seguito a una rivolta a Cordova, al-Bayy\u0101s\u012b venne ucciso e la sua testa inviata ad al-\u02bf\u0100dil che nel frattempo aveva espugnato Marrakesh.\nMa \u02bfAbd All\u0101h al-\u02bf\u0100dil non pot\u00e9 assaporare questa vittoria per lungo tempo. Il 4 ottobre 1227 venne annegato in una piscina del suo palazzo e il suo nipote e rivale Yahya al-Mutasim venne nominato califfo almohade."}
{"id": "4847484", "revid": "582484", "url": "https://it.wikipedia.org/wiki?curid=4847484", "title": "Distintivi di grado e di qualifica delle forze di polizia italiane", "text": ""}
{"id": "4847486", "revid": "287204", "url": "https://it.wikipedia.org/wiki?curid=4847486", "title": "Louis de Pardaillan de Gondrin", "text": ""}
{"id": "4847494", "revid": "767487", "url": "https://it.wikipedia.org/wiki?curid=4847494", "title": "Lost Canyon", "text": "Lost Canyon \u00e8 un film del 1942 diretto da Lesley Selander.\n\u00c8 un western statunitense con William Boyd e Andy Clyde. \u00c8 una delle produzioni della serie di film western con protagonista il personaggio di Hopalong Cassidy, interpretato da William Boyd e creato dall'autore Clarence E. Mulford nel 1904. \u00c8 un remake di \"Rustlers' Valley\" del 1937.\nProduzione.\nIl film, diretto da Lesley Selander su una sceneggiatura di Harry O. Hoyt, fu prodotto da Harry Sherman tramite la Harry Sherman Productions. Il brano della colonna sonora \"Jingle, Jangle, Jingle\" fu composto da Frank Loesser (parole) e Joseph J. Lilley (musica).\nDistribuzione.\nIl film fu distribuito negli Stati Uniti dal al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847495", "revid": "339392", "url": "https://it.wikipedia.org/wiki?curid=4847495", "title": "Ga\u011f\u00e9", "text": ""}
{"id": "4847500", "revid": "1522738", "url": "https://it.wikipedia.org/wiki?curid=4847500", "title": "Metroid (manga)", "text": "Metroid \u00e8 una serie a fumetti scritta da Kenji Ishikawa per Magazine Z in collaborazione con Nintendo. Essa ripercorre la storia della protagonista Samus Aran dalla sua infanzia sulla colonia K-2L fino alla Missione Zero. \u00c8 diviso in due volumi: il volume 1 contiene 7 capitoli mentre il volume 2 ne contiene 9. \u00c8 stato distribuito soltanto in Giappone ed \u00e8 considerato parte integrante della serie.\nStoria.\nIl nome dei capitoli \u00e8 la traduzione letterale non ufficiale di quelli giapponesi.\nCapitolo 1: \"Invasione\".\nIl fumetto inizia su una colonia umana terrestre affiliata alla Federazione Galattica, chiamata K-2L. Qui l'ingegnere Rodney Aran sta dirigendo il traffico di carburante per la Stazione Spaziale, l'Afloraltite. Intanto la figlia di soli sei anni Samus sta giocando nel bosco, quando compare un'Astronave Chozo che atterra su K-2L. Da essa escono due Chozo, Vecchio Uccello e Voce Grigia, che richiedono ai coloni dell'Afloraltite, ricevendo un rifiuto in quanto \u00e8 da rifornire a breve. Vecchio Uccello si dirige verso Samus con cui stringe amicizia. La bambina non aveva mai visto un Chozo prima d'ora e da quel momento decide di chiamarlo \"nonno\". Insieme acchiappano un Rabbilis (una creatura locale) che aveva rubato un giocattolo a Samus. La piccola decide di adottarlo e di chiamarlo \"Pyonchi\". I due Chozo ripartono con la navetta e durante il tragitto dicono di non avere abbastanza energia per viaggiare verso il pianeta SR-388. Qui si trova una coltura di Parassiti X, che se venissero trovati e liberati dai membri della Federazione Galattica rappresenterebbero una minaccia per l'intero Universo. Intanto nei pressi di K-2L si trova la Nave Ammiraglia dei pericolosi Pirati Spaziali, in cui il generale Ridley viene informato della presenza di una grande riserva di carburante sulla colonia. Cos\u00ec egli ordina di attaccare il posto e rubare l'Afloraltite presente. Intanto l'astronave da trasporto della sostanza, la Beatrix III, sta per partire da K-2L per fare rifornimento. Ma l'impossibilit\u00e0 di accendere i motori \u00e8 dovuta ad un'interferenza elettromagnetica. Rodney Aran da dunque l'allarme rosso a tutta la colonia, verificando l'approssimarsi di astronavi Pirata. Intanto Samus, dal bosco, vede un'astronave esplodere. I Pirati Spaziali sbarcano su K-2L ed iniziano a distruggere ogni cosa. La bambina giunge sul posto dove incontra Ridley, col quale prova a conversare. Il Pirata Spaziale per\u00f2 decide di ucciderla con un soffio al plasma. Prima che la possa colpire, sopraggiunge Virginia Aran, la madre di Samus, che si sacrifica al posto suo. Rodney Aran intanto, circondato dai nemici, decide di farsi saltare in aria insieme alla riserva di Afloraltite (in modo che i Pirati non possano rubarla). Cos\u00ec spara al serbatoio del liquido a costo della sua vita. Ridley, furioso per l'affronto subito, vola via. Vecchio Uccello e Voce Grigia giungono pi\u00f9 tardi sulla colonia, non trovando nessun superstite. Poco dopo trovano l'unica umana sopravvissuta all'attacco, Samus, insieme al suo animale Pyonchi.\nCapitolo 2: \"Destino\".\nVecchio Uccello decide di portare in salvo Samus sul pianeta Zebes, mentre Voce Grigia non \u00e8 molto d'accordo col compagno. Il computer che gestisce le intercomunicazioni con altre razze della Galassia nonch\u00e9 i sistemi di sicurezza del pianeta, Cervello Madre, afferma che con l'atmosfera malsana di Zebes la bambina morir\u00e0 in pochi giorni. I Chozo decidono quindi di infondere in Samus il loro DNA in modo da farla sopravvivere in quelle condizioni naturali. Undici anni dopo, Samus \u00e8 stata allenata in combattimento da Vecchio Uccello, il quale pare le abbia donato la Tuta Energia. Ora la sua agilit\u00e0 ha superato quella di qualsiasi essere umano. La ragazza combatte alcuni Robot da lavoro sotto gli occhi di Voce Grigia, Vecchio Uccello e Pyonchi. Terminato l'addestramento, Vecchio Uccello comunica a Samus di essere ormai diventata un membro dei Chozo. Pi\u00f9 tardi, mentre Samus e Pyonchi sono su una roccia, il Rabbilis si spaventa nel vedere una creatura simile ad una farfalla volare l\u00ec intorno. Vecchio Uccello dice che essa si chiama Ion-Faeria ed \u00e8 una creatura locale. Poco dopo Samus trova dei fiori che Voce Grigia non aveva mai visto prima. Chiede cos\u00ec a Cervello Madre, che identifica il vegetale come la Bajar Clove, una specie alkaloide proveniente da un altro pianeta. Pare che i Pirati Spaziali anni prima fossero sbarcati su Zebes e avessero iniziato una coltivazione di queste piante velenose. Dice inoltre che essi sono la causa dell'aumento di violenza delle Ion-Faeria. Le Bajar Clove vengono fatte bruciare dai Robot da lavoro e successivamente viene richiesto a Samus di eliminare anche le creature, con un rifiuto. Le Ion-Faeria pi\u00f9 tardi raccolgono alcune armi dei Pirati Spaziali abbandonate e rischiano di uccidere Voce Grigia, che viene salvato da Samus in Tuta Energia. Ella disarma successivamente le creature ostili e distrugge le armi cadute loro. La mattina seguente Samus si trova su una grande roccia. Viene raggiunta da Vecchio Uccello che le comunica di essere pronta per diventare la nuova protettrice della Galassia.\nCapitolo 3: \"Prima battaglia\".\nIntanto sul pianeta Daiban, capitale della Via Lattea, \u00e8 in corso una riunione tra i membri pi\u00f9 importanti della Federazione Galattica. L'argomento riguarda i problemi sui vari pianeti della galassia causati dai Pirati Spaziali. Il satellite invia un video trasmesso dalla Nebulosa di Neogatta, in cui sul pianeta Naishii i Pirati stanno compiendo una strage di umani nella citt\u00e0 di Ramaiya. Confermando che il numero di paesi conquistati ha superato i duecento, i Presidenti Keaton e Vogl decidono di prendere provvedimenti. Il diverbio tra i due viene risolto da Vecchio Uccello, partecipante alla conversazione. Viene deciso il reclutamento di Cacciatori di taglie che possano annientare i Pirati Spaziali in missioni solitarie. Vecchio Uccello esce dalla Sala assemblee della Federazione Galattica insieme a Voce Grigia e a Pyonchi. Afferma poi che i progressi dei Metroid stanno migliorando rapidamente e pensa a Samus, ora in missione per la Polizia della Federazione Galattica. La ragazza si trova sul pianeta Jigrad insieme a due compagni di squadra, Kreatz e Mauk. Con un cannocchiale ella vede in lontananza alcuni Pirati Spaziali che schiavizzano gli umani del posto per terminare una costruzione. Una bambina tra le vittime rischia di venire uccisa da un Pirata in quanto \"troppo piccola e debole per lavorare\". Prima che venga giustiziata Samus si precipita a salvarla armata della sua Tuta Energia. Dichiara cos\u00ec tutti in arresto. Inizia una battaglia tra i Pirati e la truppa di Samus. Tra i nemici rimane un sopravvissuto che viene arrestato e messo sotto processo. Samus, Kreatz e Mauk si incontrano con il Comandante Hardy che li rimprovera per non essere stati agli ordini. Il gruppo viene raggiunto dal comandante Adam Malkovich che informa Hardy del danneggiamento della loro nave da guerra. Afferma anche che ora la Polizia Federale ha Samus Aran come una preziosa alleata.\nCapitolo 4: \"Minaccia\".\nUna settimana dopo gli eventi del capitolo 3, la pace torna a regnare sul pianeta Jigrad. La Federazione celebra questa vittoria sui Pirati Spaziali mentre la truppa di Samus, insieme ad Adam Malkovich attende gli interrogatori dei prigionieri. Intanto nelle camere di Tourian, sul pianeta Zebes, Vecchio Uccello sta tenendo una riunione con gli anziani Chozo del pianeta. La sua paura \u00e8 che la sua razza si estingua prima che essi possano vedere la pace nell'Universo. Ma ancora pi\u00f9 grande \u00e8 la paura che la Federazione scopra i Parassiti X sul pianeta SR-388. Se questo dovesse succedere essi verrebbero utilizzati come pericolose bio-armi divenendo un pericolo cosmico. Ma Vecchio Uccello afferma di avere un'arma: il \"Metroid\". Essa \u00e8 la creatura che potrebbe debellare per sempre i Parassiti X da SR-388. Invita dunque gli anziani Chozo a portare fede per i \"nuovi figli\" della loro razza: Il Metroid e Samus Aran. In quel momento, Cervello Madre rileva un oggetto di proporzioni enormi nei pressi dell'orbita di Zebes. Esso \u00e8 la Nave Ammiraglia dei Pirati Spaziali che con un micro buco nero riesce facilmente a oltrepassare la barriera di difesa planetaria.\nCapitolo 5: \"Crisi\".\nSul pianeta Jigrad \u00e8 appena iniziato l'interrogatorio al Pirata Spaziale schiavista, denominato \"P-1\". All'interrogatorio partecipano Samus, Hardy, Kreatz, Mauk e Adam Malkovich che decidono di fargli domande in modo da reperire informazioni utili alla Polizia. L'imputato cerca di tacere per lungo tempo finch\u00e9 non inizia una discussione con Samus riguardo alla razza dei presenti. Egli rifiuta di definirsi \"umanoide\" come loro e si rivolge a Kreatz e a Mauk. Egli dice che la Federazione Galattica ha sempre discriminato altre razze, prendendo con s\u00e9 solo soldati d'elite; ha sempre considerato la razza di Mauk inferiore e primitiva, mentre nutre ancora un odio verso quella di Kreatz, a seguito di una certa \"Guerra delle specie\". Insulta inoltre Samus dicendo che gli abitanti di K-2L erano soltanto dei \"buoni a nulla\". Adam intuisce che il Pirata Spaziale stia andando fuori argomento soltanto per distrarre i federali da qualcosa, che viene presto svelato da un membro della FG che richiama la sua attenzione. Il comandante viene cos\u00ec a sapere dell'invasione dei Pirati su Zebes. Samus, allarmata, decide di partire per la terra dei Chozo e salvare la sua \"famiglia\". Si reca cos\u00ec all'hangar delle astronavi ma viene prontamente fermata da Adam che vuole impedirle di mancare al suo dovere. Notando per\u00f2 la determinazione della ragazza, egli le concede 48 ore per compiere la missione, prima che le truppe di Polizia si schierino nuovamente. Una volta salita sull'astronave per partire, Samus trova Kreatz e Mauk, pronti per aiutarla.\nCapitolo 6: \"Infiltrazione\".\nIn poco tempo, Samus, Kreatz e Mauk giungono con l'astronave di polizia sul pianeta Zebes, in rovina a seguito dell'attacco pirata. La Cacciatrice \u00e8 quasi sicura che i Chozo non abbiano fatto resistenza, essendo essi una specie pacifica. Mauk trova il cadavere di un Pirata Spaziale, apparentemente privato della sua linfa vitale. Samus intanto ritrova il suo animaletto Pyonchi, che fugge in una caverna, dove viene rincorso. Nel tentativo di inseguirli, due Pirati Spaziali vengono uccisi da uno Skree. All'interno del complesso dei Chozo, i tre poliziotti attivano un ologramma che riporta una registrazione di Vecchio Uccello. Egli afferma che i Pirati sono giunti su Zebes nel tentativo di acquisire dati sulla conoscenza della razza Chozo. Durante la seconda ondata dell'attacco, senza l'intervento della Federazione Galattica, questi ultimi sono stati costretti ad arrendersi all'invasione. Con il Metroid (nuovo nemico della sua specie insieme ai Pirati) fuori controllo, continua, l'unica speranza per la razza Chozo \u00e8 rappresentata dalla loro ultima arma rimasta, Samus. Dichiara infine la presenza di alcuni Chozo prigionieri, poco prima che la registrazione olografica termini. Il gruppo decide di dividersi: Kreatz e Mauk andranno a liberare i prigionieri, guidati da Pyonchi mentre Samus esplorer\u00e0 la regione di Tourian in cerca di Cervello Madre. Giunta nella suddetta regione del pianeta, la Cacciatrice viene circondata da un gruppo di Pirati. Voce Grigia giunge sul posto e ordina loro di non sparare.\nCapitolo 7: \"Impatto\".\nVoce Grigia, apparentemente alleato coi Pirati, dice a Samus di star \"cercando di risolvere la situazione\". Cervello Madre, nella stessa stanza aggiunge di star attuando \"un rapporto cooperativo soddisfacente coi Pirati\". Samus teme che i Pirati Spaziali abbiano riprogrammato Cervello Madre in modo che segua i loro piani. Quest'ultimo afferma di star controllando completamente la gerarchia dei Pirati e offre a Samus il ruolo di capo della sua armata, proposta che la Cacciatrice immediatamente rifiuta. Cervello Madre inizia poi a raccontare la storia dei Chozo. Inizialmente, essi possedevano una civilt\u00e0 tecnologicamente avanzata e il loro scopo principale era diffondere la loro conoscenza ad altre razze del cosmo. Con il loro invecchiamento la sopravvivenza della loro specie era a repentaglio. Decisero cos\u00ec di porsi come obiettivo la pace e l'uguaglianza nell'Universo. Il piano di Cervello Madre \u00e8 ora quello di unire la conoscenza Chozo acquisita alla tecnologia guerriera dei pirati. Voce Grigia lo considera per questo motivo la miglior creatura della Galassia poich\u00e9 principale promotore della condivisione e della prosperit\u00e0 della sua razza. Samus rimane terrorizzata dall'obiettivo finale di Cervello Madre: rimpiazzare i \"vecchi e obsoleti\" Chozo con i Pirati Spaziali per garantire la pace nel mondo. Egli aggiunge inoltre di aver tradito Samus: dice che i Chozo salvarono Samus sulla colonia K-2L solo per poter in futuro usarla come bio-arma. La Cacciatrice non crede alle sue affermazioni, fidandosi ciecamente del suo padre adottivo, Vecchio Uccello. Inizia cos\u00ec a sparare al vetro che protegge la creatura, ma inutilmente, a causa della sua resistente superficie in Zebetite. Improvvisamente giunge sul posto il generale Ridley, prima che Samus escogiti un piano per annientare i nemici.\nCapitolo 8: \"Cicatrici\".\nIl Volume 2 inizia dove si era interrotto il precedente: il generale dei Pirati Spaziali Ridley raggiunge la regione di Tourian sul pianeta Zebes per far visita alla presunta nuova bioarma dei Chozo, apparentemente alleati coi pirati. Questa pare essere proprio Samus, che rifiuta un'alleanza di questo tipo, conoscendo la politica di terrore che solitamente instaurano i Pirati. Ridley riconosce in lei la bambina che sulla colonia umana K-2L molti anni prima cerc\u00f2 egli stesso di uccidere. Samus, in quella situazione, venne salvata dalla madre, Virginia Aran, che perse la vita nel tentativo di salvare quella della figlia. Suo padre, il comandante Rodney Aran, per impedire ai Pirati Spaziali di rubare la preziosa Afloraltite, si fece saltare in aria, mandando in fumo il piano dei nemici. Ridley \u00e8 infuriato per questo affronto e decide di uccidere Samus. Egli afferma di essere guarito dalle ferite provocate dall'esplosione mangiando i cadaveri dei coloni, tra cui quello della madre della Cacciatrice. Samus rimane traumatizzata da queste affermazioni e non riuscendo a respirare decide di togliersi la Tuta Energia. Il Chozo Voce Grigia ordina a Ridley di smetterla, ma questi rifiuta, anzi, invita il Chozo ad uccidere egli stesso la propria figlia adottiva. Intanto, Kreatz, Mauk e Pyonchi sono alla ricerca dei Chozo prigionieri dei Pirati Spaziali. Finalmente raggiungono un laboratorio in cui i Pirati utilizzano dei macchinari per poter adattarsi alle condizioni climatiche di Zebes. Nella stessa stanza sono presenti i Chozo imprigionati. Tra di essi, Mauk riconosce Torace di Platino, il Chozo che anni prima riusc\u00ec a integrare la sua razza nella Federazione Galattica. Improvvisamente, Voce Grigia e Samus entrano nella stanza. Il Chozo si rifiuta di uccidere la propria protetta essendo la sua specie incapace di azioni violente. Ridley decide allora, con l'approvazione di Voce Grigia, di attaccare tutti i prigionieri.\nCapitolo 9: \"Contrattacco\".\nRidley inizia a strangolare Torace di Platino con la coda. Per salvargli la vita, Mauk decide di disattivare la modalit\u00e0 standby dell'astronave di Polizia con la quale sono atterrati. Il suo obiettivo \u00e8 lanciare decine di missili sulle \"tracce di calore\" rilevate sul pianeta, allo scopo di distrarre il generale Pirata. Il piano funziona e Ridley libera il Chozo. Si rivolge poi a Samus, chiedendole dove sono nascosti i suoi aiutanti i quali hanno causato le esplosioni. Voce Grigia interviene asserendo che la Cacciatrice \u00e8 stata addestrata per lavorare sempre da sola e che perci\u00f2 \u00e8 improbabile che sia stata aiutata. Afferma poi che probabilmente \"ha pianificato in tempo questa mossa\". Ridley ordina ai Pirati Spaziali di riparare le macchine di adattamento del corpo danneggiate dalle esplosioni, mentre Voce Grigia ordina la ricerca dell'astronave responsabile. Compiaciuto del comportamento da \"generale\" del Chozo, Ridley aiuta nella ricerca. Preso dalla piet\u00e0, Voce Grigia acconsente a lasciar libera Samus. Intanto, di nascosto, Kreatz e Mauk liberano i Chozo prigionieri. Non appena i due si rivolgono a Samus, per\u00f2, ella inizia ad implorarli di ucciderla.\nCapitolo 10: \"Fenice (parte 1)\".\nLa disperata richiesta di uccidere Samus da parte di quest'ultima fa comprendere a Torace di Platino che la Cacciatrice abbia ricordato l'attacco di Ridley alla colonia K-2L e la morte dei suoi genitori. Torace di Platino, insieme al resto dei Chozo, si avvicina alla ragazza shockata, dicendole di non preoccuparsi e di riporre la rabbia e la tristezza. Samus reagisce con un pianto liberatorio. Intanto Ridley \u00e8 alla ricerca della fonte delle esplosioni avvenute poco prima, mentre si tiene in contatto coi Pirati Spaziali sul rapporto dei danni. Improvvisamente riceve un messaggio da Voce Grigia circa la fuga dei prigionieri. Intanto, Kreatz e Mauk stanno combattendo contro un gruppo di invasori. Prima che un Pirata possa colpire un Chozo, Samus si ricopre nuovamente della Tuta Energia e gli spara col Braccio Cannone. La ragazza afferma poi che \"proteggere i protettori \u00e8 un suo dovere\".\nCapitolo 11: \"Fenice (parte 2)\".\nSamus prevede l'arrivo di una pioggia acida. La ragazza consiglia alla sua truppa di abbandonare la regione di Crateria (sulla superficie del pianeta) per rifugiarsi nella pi\u00f9 sicura regione di Brinstar. Voce Grigia li sta fissando da una piccola montagna, ammirando il coraggio e la benevolenza che Samus ha sviluppato negli anni. Poco dopo, nella camera di Cervello Madre piomba Voce Grigia dotato di un'armatura Chozo annunciando di \"voler sistemare le cose\" una volta per tutte. Egli spara all'entrata, bloccando ai Pirati l'accesso per Tourian. Spara poi alla capsula di controllo di Cervello Madre senza ottenere risultati, essendo essa fatta di Zebetite. Voce Grigia afferma di voler riparare alle scelte senza senso fatte dalla macchina e annuncia di voler distruggere il \"prodotto difettoso\". Gli dice che non sar\u00e0 mai il Successore dei Chozo, il fondatore di una nuova era. Lo accusa poi di aver paura della razza dominante, di essere geloso della vita, del futuro e soprattutto di Samus. Cervello Madre nega queste affermazioni, dicendo di essere nato per diventare l' \"unico vero signore dell' Universo\".\nCapitolo 12: \"Fenice (parte 3)\".\nRiemergendo dalla regione di Brinstar, la truppa di polizia, seguita dai Chozo, trova un'astronave con cui poter far fuggire i prigionieri. Torace di Platino informa Samus del piano escogitato da Voce Grigia circa l'annientamento di Cervello Madre. Le comunica poi che il suddetto Chozo \u00e8 il suo unico padre adottivo, in quanto fu lui a salvarle la vita quando era piccola, donandole il suo DNA. Samus decide di abbandonare il gruppo e di raggiungere Cervello Madre. Kreatz e Mauk la esortano a restare con loro, dicendo di aver bisogno della sua forza per proseguire. Improvvisamente compare nel cielo la Nave Ammiraglia dei Pirati Spaziali, da cui partono numerose navette degli Zebesiani. Nel frattempo nella stanza di Cervello Madre piomba Ridley, che a conoscenza del piano di Voce Grigia ingaggia un combattimento col Chozo. Alla fine il Pirata Spaziale trafigge con la coda il corpo dell'avversario. Uscendo dall'edificio, i due vedono nel cielo lo scontro aereo che sta infuriando tra l'astronave di polizia e i caccia dei Pirati Spaziali. Voce Grigia, gravemente ferito, riesce a colpire un'astronave col suo cannone in dotazione all' armatura Chozo, poco prima di venire ucciso da un raggio al plasma di Ridley. Riesce per\u00f2 prima di spirare ad inviare un messaggio telepatico a Samus, invitandola ad essere forte e coraggiosa. Poco dopo giunge in soccorso alla squadra la Corazzata delle Forze Speciali Vixin IV, comandata da Adam Malkovich, che abbatte la Nave Ammiraglia nemica. Samus promette a questo punto di combattere sempre per suo padre, legato a lei dalla Tuta Energia che le don\u00f2 quando era giovane.\nCapitolo 13: \"Cacciatrice\".\nQualche anno dopo gli eventi del capitolo 12 i Pirati Spaziali hanno ricostruito la loro base e ora lavorano sotto il comando di Cervello Madre. Mauk, ora un comandante della Federazione Galattica, riceve un segnale di SOS e parte in missione. Una volta giunto sul posto insieme alla sua truppa per\u00f2 non c'\u00e8 pi\u00f9 niente da fare: vengono ritrovati dei cadaveri apparentemente privati della loro linfa vitale. Mauk riconosce allora lo stesso odore che aveva sentito per la prima volta su Zebes con la squadra di polizia. Sul pianeta Daiban, intanto, Adam Malkovich sta discutendo col Presidente Keaton sulla crescente forza dei Pirati Spaziali. Secondo Keaton Cervello Madre sta tentando di inviare loro un messaggio minaccioso che li sta invitando a reagire. La scena si sposta su Samus, che cammina per le strade della capitale con un lungo abito e un cappello. Per la via incontra la piccola Damara, apparsa nel capitolo 3 sul pianeta Jigrad, insieme a due suoi amici. La Cacciatrice si complimenta del fatto che la giovane sia stata scelta all' Accademia della Federazione Galattica, dopodich\u00e9 parte, non rivelando la sua identit\u00e0. All'inaugurazione a Presidente di Keaton, Damara si reca sul palco portando dei fiori per ringraziarlo di averla selezionata all'Accademia. Improvvisamente Pyonchi inizia a \"squittire\", allarmando Samus tra il pubblico. La Cacciatrice decide di correre contro Keaton. Per farsi strada, ella \u00e8 costretta a combattere alcune guardie. Grida poi ad Adam Malkovich (anch'egli sul palco) di gettare a terra i fiori donati al Presidente. I suddetti, gettati a terra, si materializzano in un \"Simulatore\", una creatura bio-arma dei Pirati Spaziali inviata per assassinare Keaton. Samus si arma della Tuta Energia, dicendo ad Adam \"di aspettarsi 3500 Seguru per questo lavoro\". In poco tempo il Simulatore viene distrutto. Damara, alla fine, riconosce in Samus colei che la salv\u00f2 anni prima sul pianeta Jigrad. Samus dice infine di \"vivere per il suo Braccio Cannone, cercando nuovi obiettivi e nuovi pericoli\" e che \"\u00c8 questo il lavoro di un cacciatore di taglie\".\nCapitolo 14: \"Fede\".\nMauk, a bordo della sua astronave, nei pressi di una cintura di asteroidi, vede la nave di Ridley e medita su un attacco. Il Pirata Spaziale, intanto, si rifiuta di attaccare, in quanto \"[hanno] una preda molto pi\u00f9 grande da cacciare\", riferendosi ad Adam Malkovich, il quale aveva distrutto a bordo della VIXIV la loro Nave ammiraglia e sul quale cerca vendetta. Intanto, alla Sala assemblee della Federazione Galattica, il comandante Hardy spiega che, tre mesi prima, la Divisione di recupero planetario aveva scoperto un nuovo pianeta su cui l'80% della fauna locale era morta e che improvvisamente i ricercatori erano stati attaccati da una forma di vita che li aveva decimati. In quel momento arriva Samus che spiega che quella creatura \u00e8 il Metroid, creato dai Chozo allo scopo di difendere la Galassia da un'altra minaccia. Hardy prosegue dicendo che la seconda spedizione allo scopo di prelevare i Metroid era fallita in quanto i ricercatori erano stati uccisi da un gruppo di Pirati Spaziali. Keaton commenta dicendo che essendo loro alleata, Cervello Madre \u00e8 pericolosa poich\u00e9 potrebbero venire creati molti altri Metroid e utilizzati come bioarmi, minacciando la sopravvivenza del genere umano che sarebbe in breve tempo superato in numero e distrutto. Dice inoltre che, essendo diventato Zebes una fortezza, Cervello Madre \u00e8 quasi irraggiungibile e i forzati rapporti diplomatici iniziati dal presidente Vogl non sono d'aiuto poich\u00e9 hanno solo dato tempo ai Pirati per incrementare le loro attivit\u00e0. Intanto, all'Accademia della Federazione Galattica, un bullo se la sta prendendo con un amico di Damara, chiamandolo \"Coltivatore di patate\". Damara giunge sul posto, dicendogli che, essendo un'accademia \"sacra\", non dev'essere contaminata dalla violenza. Il bullo la invita ad andarsene, insultandola e dicendo che l'accademia \u00e8 riservata ai pi\u00f9 forti e a chi potrebbe dominare la galassia. Poco dopo, quest'ultimo viene attaccato e atterrito da Pyonchi. Damara e un suo amico riconoscono che esso \u00e8 l'animale che aveva accompagnato Samus durante la cerimonia del presidente Keaton. Nel laboratorio di ricerca militare di Daiban, Adam ha caricato nella Tuta Energia di Samus un lanciabombe e il Lanciamissili. Samus tranquillizza Adam e Keaton dicendo che conosce il pianeta Zebes meglio di chiunque altro, essendovi cresciuta. Dice inoltre di avere un conto in sospeso con Cervello Madre e che questa \"Missione Zero\" \u00e8 adatta a una cacciatrice di taglie come lei. Uscendo dal laboratorio, Samus vede in lontananza Damara giocare con Pyonchi e, con un sorriso, lascia Daiban per dirigersi su Zebes.\nCapitolo 15: \"Unghie e denti\".\nAll'accademia federale un insegnante informa gli studenti che i simpatizzanti dei Pirati Spaziali stanno commettendo azioni terroristiche per la Galassia e che la polizia sta cercando di ristabilire l'ordine. Intanto, su Zebes, Samus \u00e8 sbarcata nella regione di Crateria, dove si rende conto che l'ambiente \u00e8 cambiato e sembra che le creature locali stiano proteggendo Cervello Madre. Una volta nella regione di Brinstar si trova a combattere allo stesso tempo con Diorumu e un Imago. Poco dopo sconfigge il \"compagno\" di Ridley, Kraid utilizzando i missili. Dopo il combattimento, stremata, Samus cade a terra mentre una figura si erge davanti a lei.\nCapitolo 16: \"Successori\".\nSamus ha una visione di Voce Grigia che le chiede perch\u00e9 \u00e8 cos\u00ec ferita, dicendo che l'invasione di Zebes \u00e8 stato un sufficiente sacrificio. La cacciatrice gli chiede se ci\u00f2 che sta facendo \u00e8 giusto e dice di essere anche disposta al sacrificio per proteggere i Chozo. Intanto, nell'orbita di Zebes, i Pirati Spaziali stanno combattendo con la Corazzata delle Forze Speciali Vixin IV comandata da Adam Malkovich. La loro ritirata sul pianeta allarma Adam, preoccupato per Samus. Allo stesso tempo, sul pianeta Jamoru, il comandante Mauk sta combattendo orde di Pirati Spaziali per il suo pianeta natale. Giunge sul posto Kreatz che decide di aiutarlo. Su Daiban Damara \u00e8 preoccupata per Samus. Keaton la invita a rientrare in classe dicendole che \u00e8 stato lanciato l'allarme rosso sul pianeta. Poi la conforta dicendole che quando Samus torner\u00e0, potr\u00e0 accoglierla con gioia. Samus, intanto, sta raccontando allo spirito di Voce Grigia i fatti accadutile dopo l'infiltrazione di Zebes. Il Chozo la conduce a una statua che tiene in mano la Termotuta, dopodich\u00e9 scompare. Poco dopo, Samus viene attaccata da Ridley. Il suo raggio al plasma ha poco effetto su Samus grazie alla tuta appena acquisita. La cacciatrice lo attacca prima col raggio Gelo e poi con i Missili. Giunta a Tourian, infine, vede i Metroid e Cervello Madre e si prepara per finire la sua missione."}
{"id": "4847502", "revid": "916580", "url": "https://it.wikipedia.org/wiki?curid=4847502", "title": "Melanochromis johannii", "text": ""}
{"id": "4847512", "revid": "767487", "url": "https://it.wikipedia.org/wiki?curid=4847512", "title": "Hoppy Serves a Writ", "text": "Hoppy Serves a Writ \u00e8 un film del 1943 diretto da George Archainbaud.\n\u00c8 un western statunitense con William Boyd e Andy Clyde. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1941 \"Hopalong Serves a Writ\" di Mulford.\nProduzione.\nIl film, diretto da George Archainbaud su una sceneggiatura di Gerald Geraghty e un soggetto di Clarence E. Mulford, fu prodotto da Harry Sherman. tramite la Harry Sherman Productions e girato nelle Alabama Hills a Lone Pine e a Kernville, in California. Il titolo di lavorazione fu \"Texas Law\".\nDistribuzione.\nIl film fu distribuito negli Stati Uniti dal 12 marzo 1943 al cinema dalla United Artists.\nAltre distribuzioni:"}
{"id": "4847513", "revid": "838137", "url": "https://it.wikipedia.org/wiki?curid=4847513", "title": "Gerardo Rocconi", "text": "Biografia.\nNasce a Corinaldo, in provincia di Ancona e diocesi di Senigallia, il 14 novembre 1949.\nFormazione e ministero sacerdotale.\nStudia presso i seminari di Senigallia e Fano, dove frequenta le scuole medie ed il liceo classico, dal 1960 al 1968; compie gli studi di filosofia e teologia nel seminario regionale ad Ancona e Fano, dal 1968 al 1973.\nIl 15 settembre 1973 \u00e8 ordinato presbitero, a Corinaldo, dal vescovo Odo Fusi Pecci per la diocesi di Senigallia.\nDopo l'ordinazione \u00e8 vicerettore, e poi rettore, del seminario vescovile di Senigallia, dal 1973 al 1985, e parroco dell'abbazia di Santa Maria in Castagnola a Chiaravalle, dal 1985 al 1997. Nel 1992 \u00e8 nominato vicario generale della diocesi, ricoprendo anche l'incarico di parroco di Sant'Angelo a Senigallia, dal 1998, e parroco di Santa Maria a Filetto, frazione di Senigallia, dal 2004.\nNel 1994 riceve il titolo di prelato d'onore di Sua Santit\u00e0.\n\u00c8 inoltre assistente del Movimento Mariano diocesano e membro della commissione presbiterale regionale, del collegio dei consultori, del consiglio presbiterale diocesano e del consiglio diocesano per gli affari economici.\nMinistero episcopale.\nIl 20 marzo 2006 papa Benedetto XVI lo nomina vescovo di Jesi; succede ad Oscar Serfilippi, dimessosi per raggiunti limiti di et\u00e0. Il 29 aprile successivo riceve l'ordinazione episcopale, nella cattedrale di Senigallia, dal vescovo Giuseppe Orlandoni, coconsacranti l'arcivescovo Edoardo Menichelli (poi cardinale) ed il vescovo Odo Fusi Pecci. Il 13 maggio prende possesso della diocesi, nella cattedrale di Jesi.\n\u00c8 delegato per la pastorale vocazionale della Conferenza episcopale marchigiana.\nGenealogia episcopale.\nLa genealogia episcopale \u00e8:"}
{"id": "4847525", "revid": "767487", "url": "https://it.wikipedia.org/wiki?curid=4847525", "title": "Border Patrol (film 1943)", "text": "Border Patrol \u00e8 un film del 1943 diretto da Lesley Selander.\n\u00c8 un western statunitense con William Boyd e Andy Clyde. \u00c8 una delle produzioni della serie di film western con protagonista il personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Lesley Selander su una sceneggiatura di Michael Wilson, fu prodotto da Harry Sherman tramite la Harry Sherman Productions e girato a Kernville, in California, dall'11 giugno a fine giugno 1942. Il titolo di lavorazione fu \"Missing Men\".\nDistribuzione.\nIl film fu distribuito negli Stati Uniti dal 2 aprile 1943 al cinema dalla United Artists.\nAltre distribuzioni:\nPromozione.\nLa tagline \u00e8: \"\"Hoppy\" STRADDLES THE BORDER AS BULLETS FLY!\"."}
{"id": "4847526", "revid": "599013", "url": "https://it.wikipedia.org/wiki?curid=4847526", "title": "Border Patrol", "text": ""}
{"id": "4847534", "revid": "599013", "url": "https://it.wikipedia.org/wiki?curid=4847534", "title": "Nanino", "text": ""}
{"id": "4847548", "revid": "1186766", "url": "https://it.wikipedia.org/wiki?curid=4847548", "title": "Nocentini", "text": ""}
{"id": "4847551", "revid": "88740", "url": "https://it.wikipedia.org/wiki?curid=4847551", "title": "Cambridge Philosophical Society", "text": "La Cambridge Philosophical Society \u00e8 una associazione scientifica del Regno Unito sita presso l'Universit\u00e0 di Cambridge. L'associazione venne fondata nel 1819 ed acquis\u00ec uno stato giuridico a seguito di una concessione di re Guglielmo IV nel 1832.\nStoria.\nLa Societ\u00e0 fu costituita il 15 novembre 1819 per opera di un gruppo di studiosi di Cambridge fra cui il geologo Adam Sedgwick del Trinity College, il botanico John Stevens Henslow del St John's College ed il naturalista Edward Daniel Clarke del Jesus College.\nL'idea della costituzione dell'associazione nacque durante un breve periodo di ferie passato da Sedgwick con il suo giovane amico e collega Henslow all'isola di Wight nel periodo della pasqua del 1819. Nel corso della vacanza i due amici si trovarono a constatare la mancanza di un posto a Cambridge in cui coloro che erano interessati alle Scienze Naturali potevano incontrarsi e discutere con altri aventi gli stessi interessi, ovvero dove potevano imparare cosa accadeva all'estero su tali temi. In quel tempo infatti a Cambridge vi erano solo due aule per i professori di materia scientifiche una per la chimica e l'altra per l'anatomia. Nessuna biblioteca, o museo o laboratorio attrezzato per lo studio delle scienze.\nAl ritorno a Cambridge i due uomini discussero la loro idea con altri membri dell'universit\u00e0. L'ipotesi iniziale era quella di costituire una \"Corresponding Society\" allo scopo informare gli studenti di Cambridge su argomenti di storia naturale. Fra i membri accademici l'anziano professore di mineralogia Edward Daniel Clarke si dimostr\u00f2 particolarmente entusiasta dell'idea e diede importanti indicazioni e suggerimenti. Proprio in base ad un suo suggerimento il 30 ottobre 1819 venne emesso un avviso in cui si invitavano i membri residenti dell'Universit\u00e0 ad una riunione per il giorno 2 novembre, al fine di istituire una societ\u00e0 quale punto di raccolta per le comunicazioni scientifiche. L'avviso venne firmato da trentatr\u00e9 persone (compresi i citati Sedgwick, Henslow e Clarke) provenienti da undici College e appartenenti a varie e differenti categorie. Tra loro vi erano sei \"Master\" di College, professori, tutor, e assistenti, che condividevano la visione della necessit\u00e0 di estendere gli studi dell'Universit\u00e0 di Cambridge in direzione scientifica.\nNon esiste un verbale di tale riunione, ma il giorno successivo (3 novembre) venne diffuso un memorandum da cui si apprende che era stata approvata all'unanimit\u00e0 una risoluzione, proposta da Sedgwick, che prevedeva la costituzione di una societ\u00e0 come punto di affluenza per la comunicazione scientifica. Un'altra risoluzione nomin\u00f2 un comitato per la definizione di un regolamento della suddetta societ\u00e0.\nIl giorno 8 novembre il comitato present\u00f2 il regolamento e la data della prima riunione dell'associazione che doveva tenersi il 15 novembre. Il tale riunione il regolamento presentato venne approvato \u00e8 questa \u00e8 quindi considerata dai pi\u00f9 la data di nascita dell'associazione. Nella riunione venne quindi confermato il nome proposto per l'associazione di \" Cambridge Philosophical Society\" e indicato il suo obiettivo che era cos\u00ec definito:\nLa prima riunione operativa dell'associazione si tenne il 13 dicembre (che quindi alcuni considerano come la data di nascita della societ\u00e0). La riunione fu presieduta dal professor William Farish, eletto primo presidente nella riunione precedente. Nella riunione, su suggerimento del prof. Clarke venne modificata la designazione della societ\u00e0, aggiungendo in fondo le parole \"e di Storia Naturale\". Il cambiamento \u00e8 lieve, ma non trascurabile in quanto indirizzer\u00e0 per molti anni i lavori dell'associazione. Infatti, grazie all'entusiasmo di Henslow, che diventer\u00e0 professore di Mineralogia nel 1822, venne avviata a la formazione di un museo Zoologico che confluir\u00e0 poi nel Museo di Zoologia di Cambridge.\nDopo aver incontrato qualche resistenza iniziale da parte di ambienti pi\u00f9 conservatori, la societ\u00e0 progred\u00ec rapidamente ed il numero dei soci prima della fine del 1820 aveva raggiunto 171 membri.\nMembri della societ\u00e0.\nI membri della Societ\u00e0 comprendoni i Soci onorari e i Fellow (FCPS). Chi vuole diventare un Fellow deve essere presentato per iscritto da un membro della Societ\u00e0 da almeno tre anni e da una persona di adeguata capacit\u00e0, che conosce il candidato personalmente in un contesto professionale. I candidati approvati vengono quindi eletti in occasione delle riunioni della Societ\u00e0. I Fellow e sono autorizzati ad utilizzare il titolo \"FCPS \" dopo il nome.\nPubblicazioni.\nLe riviste scientifiche pubblicate dalla Societ\u00e0 sono:\nLa rivista \"Transactions\", pubblicata dal 1821 al 1928, \u00e8 attualmente sospesa."}
{"id": "4847562", "revid": "767487", "url": "https://it.wikipedia.org/wiki?curid=4847562", "title": "The Leather Burners", "text": "The Leather Burners \u00e8 un film del 1943 diretto da Joseph Henabery.\n\u00c8 un western statunitense con William Boyd e Andy Clyde. Fa parte della serie di film western con protagonista il personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford. \u00c8 basato sul romanzo del 1940 \"The Leather Burners\" di Bliss Lomax.\nProduzione.\nIl film, diretto da Joseph Henabery su una sceneggiatura di Jo Pagano e un soggetto di Harry Sinclair Drago, fu prodotto da Harry Sherman tramite la Harry Sherman Productions e girato nelle Alabama Hills a Lone Pine e nel Bronson Canyon, Griffith Park, Los Angeles, California, dall'8 luglio 1942.\nDistribuzione.\nIl film fu distribuito negli Stati Uniti dal 28 maggio 1943 al cinema dalla United Artists.\nAltre distribuzioni:"}
{"id": "4847569", "revid": "767487", "url": "https://it.wikipedia.org/wiki?curid=4847569", "title": "Colt Comrades", "text": "Colt Comrades \u00e8 un film del 1943 diretto da Lesley Selander.\n\u00c8 un western statunitense con William Boyd e Andy Clyde. \u00c8 una delle produzioni della serie di film western incentrati sul personaggio di Hopalong Cassidy, interpretato da William Boyd e creato dall'autore Clarence E. Mulford nel 1904. \u00c8 basato sul romanzo del 1939 \"Colt Comrades\" di Bliss Lomax.\nProduzione.\nIl film, diretto da Lesley Selander su una sceneggiatura di Michael Wilson e un soggetto di Harry Sinclair Drago, fu prodotto da Harry Sherman tramite la Harry Sherman Productions e girato nelle Alabama Hills a Lone Pine, in California, nell'ottobre 1942. Teddi Sherman (accreditata come Lois Sherman) era la figlia del produttore Harry Sherman.\nDistribuzione.\nIl film fu distribuito negli Stati Uniti dal 18 giugno 1943 al cinema dalla United Artists.\nAltre distribuzioni:\nPromozione.\nTra le tagline:"}
{"id": "4847570", "revid": "1272592", "url": "https://it.wikipedia.org/wiki?curid=4847570", "title": "Pampanini", "text": ""}
{"id": "4847571", "revid": "6923", "url": "https://it.wikipedia.org/wiki?curid=4847571", "title": "Dorsale di Lomonosov", "text": "La dorsale di Lomonosov \u00e8 una dorsale sottomarina che si snoda sul fondo del Mar Glaciale Artico collegando la Piattaforma di Lincoln, al largo della costa canadese dell'Isola di Ellesmere con la Piattaforma siberiana al largo delle coste della Siberia. Questa dorsale passa molto vicina al Polo Nord geografico.\nDispute territoriali.\nLa dorsale di Lomonsov \u00e8 oggetto di rivendicazioni da parte di tre dei cinque stati rivieraschi dell'Oceano Artico: Canada, Danimarca e Russia, nel quadro delle disposizioni istituite dall'articolo 76 della Convenzione delle Nazioni Unite sul Diritto del Mare.\nLa Federazione Russa \u00e8 stata nel 2001 il primo stato artico a presentare presso la Commissione per i Limiti della Piattaforma Continentale una domanda di ampliamento della Zona Economica Esclusiva argomentando che la dorsale faceva parte della sua piattaforma continentale.\nIl 6 dicembre 2013 anche il Canada ha presentato domanda presso la Commissione, seguito il 15 dicembre 2014 dalla Danimarca. Entrambi i dossier mirano a dimostrare come la Dorsale di Lomonosov sia parte delle rispettive piattaforme continentali."}
{"id": "4847578", "revid": "287204", "url": "https://it.wikipedia.org/wiki?curid=4847578", "title": "Hendrik Pot", "text": "Biografia.\nAllievo di Karel van Mander a Haarlem dal 1603, risultava iscritto alla locale \"schutterij\" nel 1606. Oper\u00f2 in questa citt\u00e0 dal 1603 al 1650, con una pausa negli anni 1631-1632, durante i quali visse a Londra, eseguendo ritratti per la famiglia reale, tra cui quello di Carlo I, ora al Museo del Louvre. In Inghilterra ebbe probabilmente modo di conoscere Antoon van Dyck. Nel 1626, 1630 e 1632 risultava membro della Corporazione di San Luca di Haarlem, di cui fu decano nel 1626, 1630, 1634, 1635 e 1648. Nel 1650 fu di ritorno ad Amsterdam, divenendone ufficialmente cittadino il 7 giugno. Mor\u00ec nel 1657 e fu sepolto il 15 ottobre nella Oudezijds Kapel.\nDipinse soprattutto soggetti di genere soprattutto sotto forma di dipinti di piccole dimensioni, nello stile di Willem Buytewech e Dirck Hals, ritratti, anche collettivi e fortemente influenzati da Dirck Hals, e nature morte, in particolare di frutta e vanitas, firmandole con il monogramma \"HP\". Realizz\u00f2 anche opere di soggetto storico, al giorno d'oggi in gran parte perdute o attribuite ad altri autori e scene di genere di grandi dimensioni ispirate ai lavori di Frans Hals. Combin\u00f2, inoltre, ritratti con scene di genere, come in \"Ritratto di giovane donna\". Il suo stile \u00e8, per molti aspetti, caratteristico dell'ambiente artistico di Haarlem, pur presentando alcuni tratti peculiari. Nelle sue opere, gli interni sono rappresentati spogli e spaziosi e gli sfondi sono opachi e disadorni. Le figure sono realizzate generalmente a lunghezza intera, sia sedute che in piedi, e appoggiate, ad esempio ad un tavolo, in una posa formale anche se con un'espressione rilassata e cordiale.\nLe sue opere influenzarono Pieter Potter.\nFurono suoi allievi Willem Kalf e Palamedes."}
{"id": "4847596", "revid": "1305772", "url": "https://it.wikipedia.org/wiki?curid=4847596", "title": "This Is the Day", "text": ""}
{"id": "4847603", "revid": "1566286", "url": "https://it.wikipedia.org/wiki?curid=4847603", "title": "Bar 20", "text": "Bar 20 \u00e8 un film del 1943 diretto da Lesley Selander.\n\u00c8 un western statunitense con William Boyd, Andy Clyde e George Reeves. Il personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva. \u00c8 basato sul romanzo del 1939 \"Bar 20\" di Mulford.\nProduzione.\nIl film, diretto da Lesley Selander su una sceneggiatura di Morton Grant, Norman Houston e Michael Wilson, fu prodotto da Harry Sherman tramite la Harry Sherman Productions e girato nelle Alabama Hills a Lone Pine, California, a Anchor Ranch, Lone Pine, in California, dal 19 ottobre 1942. Il titolo di lavorazione fu \"Bar 20 Three\".\nDistribuzione.\nIl film fu distribuito negli Stati Uniti dal 1\u00ba ottobre 1943 al cinema dalla United Artists.\nAltre distribuzioni:"}
{"id": "4847604", "revid": "436907", "url": "https://it.wikipedia.org/wiki?curid=4847604", "title": "Thursday (disambigua)", "text": ""}
{"id": "4847608", "revid": "1442080", "url": "https://it.wikipedia.org/wiki?curid=4847608", "title": "To Be Free", "text": ""}
{"id": "4847610", "revid": "729019", "url": "https://it.wikipedia.org/wiki?curid=4847610", "title": "Invasione anglo-russa dell'Olanda", "text": "L'invasione anglo-russa dell'Olanda, nota anche come spedizione di Helder, fu una campagna condotta tra il 27 agosto ed il 19 novembre 1799 durante la seconda coalizione antinapoleonica da un gruppo di forze anglo-russe nella penisola dell'Olanda settentrionale, nell'allora Repubblica Batava.\nLa campagna aveva due obbiettivi strategici: neutralizzare la flotta batava e promuovere una sommossa guidata dai sostenitori dello statolder, il principe Guglielmo V di Orange-Nassau contro il governo batavo. L'invasione trov\u00f2 l'opposizione combinata delle forze franco-batave di quasi egual portata rispetto alla loro controparte anglo-russa. Tatticamente, le forze anglo-russe ebbero successo inizialmente, sconfiggendo i difensori nella battaglia di Callantsoog e nella battaglia di Krabbendam. Successivamente vennero combattute altre battaglie ma, dopo la battaglia di Castricum, il supremo comandante delle forze d'invasione, il principe Federico, duca di York e Albany propese per una ritirata strategica verso l'originale testa di ponte nella parte pi\u00f9 a nord della penisola. Come conseguenza, venne negoziato un accordo col supremo comandante delle forze franco-batave, il generale Guillaume Marie Anne Brune che permise alle forze anglo-russe di evacuare le loro postazioni senza aggressioni.\nAntefatto.\nLa Repubblica delle Sette Province Unite era stata uno dei membri della Prima coalizione che si oppose alla Francia rivoluzionaria dopo il 1792. Nel 1795, alla fine della campagna delle Fiandre, le forze dello statolder principe Guglielmo V di Orange-Nassau, con gli alleati inglesi ed austriaci, vennero sconfitte dalle forze francesi al comando del generale Charles Pichegru, supportato da un contingente di patrioti olandesi e rivoluzionari comandati dal generale Herman Willem Daendels. La Repubblica delle Sette Province Unite venne rovesciata; lo statolder abbandon\u00f2 il paese per raggiungere Londra e venne proclamata la Repubblica Batava. Malgrado la conquista della vecchia repubblica nel 1795 la guerra non era sul punto di finire; i Paesi Bassi avevano solo cambiato schieramento ed ora partecipavano a pieno agli scontri, pur con un cambio di ruolo.\nLa Francia aveva un ottimo esercito ma una scarsa marina e per questo l'appoggio dell'Olanda risult\u00f2 essenziale per battere in particolare gli inglesi che della marina facevano uno dei loro perni principali in guerra. Nel 1796, sotto i dettami della nuova alleanza, gli olandesi iniziarono un programma di costruzione navale per scopi bellici. Ad ogni modo, la gestione delle nuove navi risultava un problema, dal momento che gli ufficiali della vecchia marina erano tutti strenuamente orangisti. Persone come l'\"Eroe di Doggerbank\" Jan Hendrik van Kinsbergen si erano ritirati dal loro servizio piuttosto che servire il governo rivoluzionario. La nuova marina venne pertanto guidata da persone come Jan Willem de Winter che, pur disponendo di notevole esperienza politica, in campo militare avevano avuto solo esperienze occasionali. Questo port\u00f2 inevitabilmente alla resa nella baia di Saldanha nel 1796, e nella battaglia di Camperdown nel 1797.\nIn quest'ultima battaglia la marina batava ottenne per\u00f2 maggiore credibilit\u00e0 internazionale, ma questo non fu sufficiente per evitare di perdere il tutto, e la repubblica dovette ricominciare il proprio programma di costruzione navale. Questo programma port\u00f2 le armate batave ad avere una sufficiente forza da poter incominciare a divenire un problema per la Gran Bretagna oltre a rappresentare un potenziale contributo ai francesi nel caso in cui questi avessero tentato di invadere l'Inghilterra o l'Irlanda. La Prima coalizione croll\u00f2 nel 1797, ma la Gran Bretagna trov\u00f2 ben presto un nuovo alleato nella Russia dello zar Paolo I. I nuovi alleati ottennero alcuni successi via terra nella guerra contro la Francia, in particolare contro gli stati fantoccio della Repubblica Cisalpina e della Repubblica Elvetica dove le armate della Seconda coalizione riuscirono a respingere i francesi al fronte gi\u00e0 dall'inizio del 1799.\nGli inglesi, ed in particolar modo il primo ministro William Pitt il giovane, erano intenzionati a sfruttare il momento per attaccare l'\"impero\" francese e distruggerlo. La Repubblica Batava sembr\u00f2 essere la giusta opportunit\u00e0 per stoccare uno di questi primi attacchi, col principe d'Orange a loro sostegno con le sue forze, e con gli agenti orangisti a servizio degli eserciti alleati contro la Francia. Un incentivo notevole a questo fatto fu l'accordo sottoscritto con i russi il 28 dicembre 1798. In questo accordo lo zar Paolo I avrebbe piazzato 45.000 russi a disposizione della Coalizione in cambio di sussidi da parte dell'Inghilterra. Questa convenzione venne ulteriormente dettagliata da un accordo di supporto sottoscritto il 22 giugno 1799 dove Paolo I promise di fornire diciassette battaglioni di fanteria, due compagnie d'artiglieria e una compagnia di pionieri, oltre ad uno squadrone di ussari, per la spedizione in Olanda: 17.593 uomini in totale. In cambio, la Gran Bretagna avrebbe pagato un sussidio di 88.000 sterline oltre alla somma di 44.000 sterline al mese mentre le truppe erano impegnate negli scontri. La Gran Bretagna stessa mise in campo 13.000 uomini, in gran parte per il supporto e le scorte navali su vascelli.\nLa campagna.\nA quello status delle cose, la spedizione combinata era ormai pianificata e si trattava semplicemente di gestirla in campo militare. Pitt comprese che, come la popolazione italiana e svizzera, gran parte degli olandesi avrebbe supportato positivamente l'invasione di stati esteri per liberare la loro terra dai francesi. Secondo lo storico inglese Simon Schama: \"Una volta che lo stendardo degli Orange venne levato, sembr\u00f2 che tutto l'esercito batavo sarebbe lentamente passato tra le linee della Coalizione e che sino all'ultimo uomo la repubblica avrebbe collassato sotto queste incessanti pressioni.\" Queste aspettative furono deluse.\nI preparativi.\nLe forze britanniche vennero assemblate nei pressi di Canterbury sotto il comando del tenente generale sir Ralph Abercromby. Esse erano perlopi\u00f9 composte da volontari provenienti dalla milizia che da poco era stata ammessa a supporto del servizio regolare nei reggimenti. Mentre i trasporti inglesi al comando dell'ammiraglio Popham salpavano da Reval per recuperare il contingente russo, le truppe inglesi procedevano con velocit\u00e0 via terra. Venne pertanto deciso di non attendere il ritorno di Popham ma di inviare subito una divisione al comando del generale Abercromby a stabilire una testa di ponte nella speranza che le truppe russe ed una seconda divisione sotto il comando del comandante della spedizione, il principe Federico, duca di York e Albany, avrebbe facilmente potuto a quel punto sbarcare sul continente.\nLa questione era semmai dove questo sbarco anfibio avrebbe potuto aver luogo con maggior successo. Vennero considerate diverse locations lungo le coste olandesi, ma molti strateghi propesero per la foce del fiume Mosa, presso Scheveningen, offrendo cos\u00ec l'opportunit\u00e0 di spiegare facilmente le forze a disposizione nei pressi delle linee francesi nella Repubblica Batava. Ad ogni modo, queste locations presentavano la difficolt\u00e0 di essere difficilmente raggiungibili via mare in quanto tali acque erano difficilmente navigabili. Venne dunque prescelta la parte settentrionale della penisola olandese che disponeva di acque pi\u00f9 profonde e poteva facilmente godere del supporto via mare da parte degli inglesi dal mare del Nord. L'area inoltre era ideale per un'invasione in quanto poco fortificata e gran parte della flotta (un importante obbiettivo della spedizione) era dislocata proprio nell'area, non lontana inoltre dalla strategica citt\u00e0 di Amsterdam. L'area a sud di Den Helder venne prescelta come luogo dello sbarco.\nGli inglesi non tennero segreti i loro preparativi e le autorit\u00e0 francesi e batave vennero presto a conoscenza dei piani d'invasione. Ci\u00f2 che ad ogni modo era ignoto ai rivoluzionari era l'esatto punto di sbarco degli alleati. L'esercito batavo al tempo era composto da due divisioni (ciascuna da circa 10.000 uomini), una al comando del tenente generale Daendels, l'altra comandata dal tenente generale Jean-Baptiste Dumonceau. Quest'ultimo aveva preso posizione in Frisia e nella provincia di Groninga per proteggere gli sbarchi dal mare di Wadden o possibili incursioni da est. Daendels invece si era posizionato nella parte settentrionale dell'Olanda del nord, con quartier generale a Schagen. Le truppe francesi (solo 15.000 del totale di 25.000 uomini previsti dal Trattato dell'Aia) erano divise tra la Zelanda (altro punto strategico per lo sbarco, dove nel 1809 ebbe luogo la spedizione di Walcheren), e la parte centrale del paese, nell'area tra le coste e la citt\u00e0 di Nimega nell'entroterra. L'intero esercito franco-batavo venne posto sotto il comando del generale francese Brune.\nLo sbarco a Callantsoog e la resa della flotta batava.\nL'invasione incontr\u00f2 in un primo tempo notevoli successi. La flotta olandese, al comando del contrammiraglio Samuel Story, riusc\u00ec ad evitare la battaglia, consentendo cos\u00ec lo sbarco delle truppe inglesi presso Callantsoog il 27 agosto 1799, senza opposizione. Il generale Daendels venne sconfitto nella battaglia di Callantsoog ove tent\u00f2 di prevenire la costituzione di una testa di ponte da parte del general Abercromby. Questo fu dovuto essenzialmente al fatto che egli fu costretto a dividere le proprie forze, dal momento che la natura del campo di battaglia, presso delle colline naturali e la spiaggia del mare del Nord nonch\u00e9 delle vicine paludi. Per via di problemi di comunicazione, la sua ala destra non venne mai completamente informata dei fatti, e la parte sinistra delle sue forze si trov\u00f2 presa negli scontri. Gli inglesi si servirono proficuamente del supporto delle navi da bombardamento che si erano portati appresso, evitando cos\u00ec gli scontri via terra ed infliggendo notevoli perdite agli olandesi.\nDaendels quindi concluse che la fortezza di Helder non poteva essere tenuta oltre ed evacu\u00f2 la sua guarnigione, offrendo agli invasori la loro prima base fortificata sul continente. Questa decisione diede prova di essere disastrosa per il morale olandese: la vista del vessillo dello statolder ereditario, che ben presto prese parte con le sue forze alla spedizione, mise in luce la fedelt\u00e0 di gran parte degli ufficiali della marina olandese nel Zuiderzee. Quando l'ammiraglio Story decise di scontrarsi con la flotta britannica, si trov\u00f2 un ammutinamento dei suoi stessi marinai, in quanto vi erano molti orangisti tra i suoi ufficiali, tra cui i capitani Van Braam e Van Capellen. Questo port\u00f2 all'incidente di Vlieter, la resa il 30 agosto dell'intera fotta repubblicana con 632 cannoni e 3700 marinai all'ammiraglio Mitchell, senza sparare nemmeno un colpo. Successivamente, il principe si rec\u00f2 a bordo della nave ammiraglia di Story, la \"Washington\", per ricevere gli ammutinati e complimentarsi con loro.\nArnhem e Krabbendam.\nLe forze di terra olandesi erano, ad ogni modo, meno suscettibili alla forza di persuasione del principe d'Orange, cos\u00ec come la popolazione dell'Olanda del nord e cos\u00ec si dir\u00e0 poi che l'invasione, pur risultando infruttuosa, ebbe modo di dimostrare come la repubblica internamente divisa fosse stata in grado di ricompattarsi contro l'invasore. L'arrogante proclamazione del principe che intimava perentoriamente agli olandesi di arrendersi all'esercito d'Orange, non venne recepito positivamente da parte dei cittadini dell'Olanda che gi\u00e0 non erano propensi a restaurare lo stadholderato dove peraltro godevano di meno poteri. Non stup\u00ec pertanto che la richiesta di una sommossa popolare in favore del vecchio statolder a Lingen incontr\u00f2 una certa indifferenza presso il popolo. Altre incursioni orangisti nella parte orientale dei Paesi Bassi ed in Frisia ottennero poco successo. Ad ogni modo, l\"'Uitvoerend Bewind\" della Repubblica Batava dichiar\u00f2 la legge marziale per l'emergenza riscontrata e contro i partigiani dello statolder, al punto che la \"freule\" (baronessa) Judith Van Dorth tot Holthuizen venne riconosciuta colpevole di sedizione e ghigliottinata.\nNel frattempo, le forze franco-batave sul fronte nord olandese erano state rinforzate. Il generale Brune ottenne una divisione francese dal generale Dominique Vandamme ed ordin\u00f2 al generale Dumonceau di prendere gran parte della sua 2\u00aa divisione batava in forze e di marciare dalla Frisia in suo soccorso. Quest'ultimo giunse il 9 settembre a Alkmaar; l'esercito franco-batavo disponeva ora di circa 25.000 uomini disponibili contro i 20.000 inglesi. Notando la propria superiorit\u00e0 numerica ed aspettandosi rinforzi degli inglesi da un giorno all'altro, Brune decise di attaccare subito le posizioni di Abercromby. I britannici riuscirono a prevalere nella battaglia di Krabbendam presso Alkmaar il 10 settembre, dove i batavi e i francesi vennero battuti. La via verso Krabbendam, uno dei punti focali dello scontro, era uno dei luoghi d'accesso ma risultava facilmente difendibile.\nIl piano originale era quello di attaccare entrambe le divisioni batave presenti, ma dal momento che la divisione comandata da Daendels venne costretta a prendere una strada pi\u00f9 ad est, solo la divisione di Dumonceau venne condotta alla sconfitta. Questa divisione non pot\u00e9 nemmeno essere dispiegata completamente per la natura ancora una volta del suolo e dovette soccombere sotto il 20\u00ba fanteria inglese. Altrove, la divisione francese del generale Vandamme non fu in grado di coprire gli ostacoli rappresentati dal canale e dalla diga dietro di lui, che proteggeva da un lato le truppe inglesi. Vandamme non riusc\u00ec dunque ad attaccare il fianco destro di Abercromby come pianificato. Mentre gli inglesi avevano un'evidente superiorit\u00e0 navale, sia sul mare del Nord che sul mare di Zuider, i rinforzi inglesi comandati dal duca di York (che assunse il comando supremo dell'operazione) e le truppe russe al comando del generale Ivan Ivanovitch Hermann von Fersen poterono sbarcare facilmente a Den Helder. Le forze combinate raggiunsero ben presto il numero di 40.000 contro i 23.000 franco-batavi.\nBergen.\nIl duca di York decise a questo punto di mostrare la propria superiorit\u00e0 numerica con un'azione fulminea. Egli si prepar\u00f2 quindi per un attacco frontale, ma ancora una volta i problemi che si dovettero fronteggiare erano essenzialmente relativi al terreno, stretto tra il mare e una linea di colline. Al tempo della battaglia di Bergen che ebbe inizio il 19 settembre, la zona era inoltre presa dall'alta marea che creava la presenza di vaste aree acquitrinose e paludi. Il duca di York mise in piedi un piano di attacco a doppio sviluppo contro l'esercito franco-batavo: egli divise le sue forza in quattro colonne. La colonna pi\u00f9 a destra, al comando del tenente generale Hermann, con 9.000 russi e 2.500 inglesi, part\u00ec da Petten e Krabbendam avendo per obbiettivo il villaggio di Bergen. A fianco di questa colonna marciavano 6.500 uomini anglo-russi al comando del tenente generale Dundas aventi per obbiettivo Schoorldam.\nLa successiva colonna, composta da 5.000 uomini al comando del tenente generale Pulteney aveva per obbiettivo l'area di Langedijk con Oudkarspel e Heerhugowaard. Infine, la quarta colonna era composta da 9.000 fanti e 160 cavalieri al comando del tenente generale Abercromby, con l'intento di attaccare il fianco destro dei franco-batavi, raggiungendo dapprima Hoorn e poi proseguendo a sud verso Purmerend. L'attacco ad ogni modo present\u00f2 non pochi problemi organizzativi: le truppe russe avevano gi\u00e0 iniziato le operazioni alle 3 di mattina sfruttando l'oscurit\u00e0, ottenendo cos\u00ec un vantaggio sulle truppe francesi sul lato sinistro, ma subirono non poche perdite anche per colpa del fuoco amico dal momento che i loro stessi commilitoni non erano in grado di distinguerli nella mischia. Il gruppo raggiunse e prese Bergen, ma venne contrattaccato dai rinforzi francesi che marciavano da Egmond aan Zee. I russi, respinti da Bergen, si ritirarono in disordine e nella confusione il generale Hermann venne fatto prigioniero di guerra.\nLa colonna del generale Dundas (accompagnato dal comandante in capo, il duca di York) procedeva lentamente dalla sua partenza a causa degli ostacoli naturali incontrati sul terreno, dal momento che inoltre i difensori avevano rimosso i ponti presenti per superare le aree paludose che stagionalmente si creavano. Mentre la colonna avanzava verso Schoorldam, i difensori della posizione, il generale Dumonceau con la 2\u00aa divisione batava, ebbero tutto il tempo di lanciare un attacco mirato a Bergen contro i russi, attendendo poi gli inglesi. Quando Dundas raggiunse infine Schoorldam, Dumonceau era stato ferito ed era stato sostituito da poco col generale Bonhomme che per\u00f2 non era riuscito a mantenere le redini dello scontro. Gli olandesi si erano ritirati in disordine ma gli inglesi non avevano saputo cogliere quest'occasione, attirati dalla recente sconfitta dei russi a Bergen, preferendo fare ritorno alle loro posizioni iniziali.\nLa terza colonna, coi generali Pulteney, Don e Coote, trovarono anch'esse delle difficolt\u00e0 sul terreno. Questa colonna segu\u00ec la strada costiera per Oudkarspel dove la 1\u00aa divisione batava del generale Daendels aveva costruito alcune opere belliche e fortificazioni. Il primo attacco a queste posizioni si rivel\u00f2 un disastro e gli inglesi caddero nel panico sotto l'artiglieria olandese. Da questo scontro gli inglesi non ottennero alcun vantaggio territoriale rispetto ai nemici, ma procurarono non poche perdite ai batavi e diversi furono i prigionieri catturati. Infine, l'ultima colonna al comando del generale Abercromby raggiunse Hoorn cercando di sorprendere la guarnigione della citt\u00e0 che era composta da pochi uomini. Hoorn venne occupata ma dopo il ritiro delle altre colonne anglo-russe, anche Abercromby ebbe l'ordine di ritirarsi perch\u00e9 da solo non sarebbe stato in grado di difendere le proprie posizioni recentemente acquisite e per questo anche il suo successo si dimostr\u00f2 vano. In conclusione, lo scontro non ebbe guadagni territoriali ma port\u00f2 a perdite sostanziali del personale su ambo le parti.\nAlkmaar e Castricum.\nLo scontro successivo venne combattuto ad Alkmaar. Il campo vide sin dal primo momento il successo tattico degli anglo-russi, come conseguenza strategica della loro superiorit\u00e0 numerica. Alkmaar era inoltre stata abbandonata volontariamente dalle truppe franco-batave e fu tra le prime citt\u00e0 ad issare lo stendardo dello statolder. Gli anglo-russi persero nello scontro 2.200 uomini tra morti e feriti, oltre a diversi ufficiali (nove sul campo di battaglia). Le perdite della fazione opposta vennero stimate a circa 3.000 in tutto. Per diversi giorni gli inglesi furono in grado di mantenere le loro posizioni in gran parte della penisola olandese a settentrionale, tra cui il controllo delle principali citt\u00e0.\nAd ogni modo, grandi estensioni di questo territorio, tra cui le ricche piantagioni presso Schermer, Beemster e Purmer, vennero allagate di proposito dall'esercito batavo che ruppe le dighe locali per lasciare che l'inondazione colpisse le posizioni nemiche. L'ultimo scontro si ebbe a Castricum quando il villaggio pass\u00f2 dagli anglo-russi in mano ai franco-batavi diverse volte sino a quando il dominio inglese termin\u00f2 con la perdita di 2536 uomini e 11 cannoni, mentre le perdite franco-batave si attestavano a 1382. Quest'ulteriore sconfitta persuase il duca di York a ritenere indifendibile la sua posizione. Fu a questo punto che gli austro-russi cercarono il modo di capitolare in maniera onorabile grazie alla stesura ed alla firma della Convenzione di Alkmaar, accordandosi col nemico per un'evacuazione della penisola dal 19 novembre 1799.\nConseguenze.\nLa capitolazione si dimostr\u00f2 una scelta saggia per gli inglesi ed i loro alleati russi che ebbero l'occasione di evacuare le loro truppe in sicurezza senza ulteriori scontri dannosi. I rapporti iniziali sulla condotta delle truppe russe non furono particolarmente favorevoli, al punto che il duca di York invi\u00f2 personalmente una lettera allo zar Paolo I di Russia per esprimergli il suo personale dispiacere per le azioni compiute da buona parte dei reggimenti russi. Il pubblico ed il parlamento inglesi si dimostrarono invece positivamente colpiti dalla condotta delle loro truppe nazionali. Sia l'ammiraglio Mitchell che il generale Abercromby ottennero degli encomi da parte del parlamento e ricevettero delle spade d'onore del valore di 100 ghinee, dalla Citt\u00e0 di Londra. Mitchell venne nominato Compagno dell'Ordine del Bagno.\nAd ogni modo, quando il fallimento della spedizione divenne chiaro e i suoi costi vennero esposti al pubblico, il sentimento popolare cambi\u00f2. In parlamento, il leader dell'opposizione, Richard Brinsley Sheridan si scagli\u00f2 notevolmente contro il governo in un suo discorso tenutosi il 9 febbraio 1800 alla Camera dei comuni. Per la Repubblica Batava le perdite materiali durante la spedizione furono notevoli. La marina batava aveva perso in tutto 16 navi di linea, 5 fregate, 3 corvette e 1 brigantino. In Francia la spedizione fu uno dei punti che contribuirono (assieme ai combattimento in Svizzera) alla caduta del Direttorio che sar\u00e0 poi definitivamente portato al fallimento dal colpo di Stato del 18 brumaio da parte di Napoleone Bonaparte."}
{"id": "4847617", "revid": "767487", "url": "https://it.wikipedia.org/wiki?curid=4847617", "title": "False Colors (film 1943)", "text": "False Colors \u00e8 un film del 1943 diretto da George Archainbaud.\n\u00c8 un western statunitense con William Boyd, Andy Clyde e Jimmy Rogers. \u00c8 uno degli oltre 60 film western facenti parte della serie con protagonista Hopalong Cassidy (interpretato da Boyd), personaggio creato dallo scrittore Clarence E. Mulford in una serie di racconti brevi e romanzi pubblicati a partire dal 1904.\nProduzione.\nIl film, diretto da George Archainbaud su una sceneggiatura di Bennett Cohen, fu prodotto da Harry Sherman tramite la Harry Sherman Productions e girato nei California Studios e nelle Alabama Hills a Lone Pine, in California, dal 30 marzo ai primi di aprile del 1943.\nDistribuzione.\nIl film fu distribuito negli Stati Uniti dal 5 novembre 1943 al cinema dalla United Artists.\nAltre distribuzioni:"}
{"id": "4847618", "revid": "599013", "url": "https://it.wikipedia.org/wiki?curid=4847618", "title": "False Colors", "text": ""}
{"id": "4847619", "revid": "1305772", "url": "https://it.wikipedia.org/wiki?curid=4847619", "title": "Under the Sun", "text": ""}
{"id": "4847622", "revid": "110157", "url": "https://it.wikipedia.org/wiki?curid=4847622", "title": "College of the Holy Cross", "text": "Il College of the Holy Cross \u00e8 un college statunitense privato con sede a Worcester, nel Massachusetts.\nStoria.\nIl college fu fondato nel 1843, durante la presidenza di John Tyler, da \"Joseph Fenwick\" ed \u00e8 il pi\u00f9 vecchio istituto gesuita nel New England, oltre che uno dei pi\u00f9 antichi in tutta la nazione.\nHoly Cross \u00e8 uno dei 131 college o universit\u00e0 statunitensi che aderirono al \"V-12 Navy College Training Program\", un programma di addestramento militare svolto a met\u00e0 anni quaranta, in concomitanza con la seconda guerra mondiale.\nSport.\nI Crusaders, che fanno parte della NCAA Division I, sono affiliati alla \"Patriot League\". La pallacanestro, il football americano, il baseball e l'hockey su ghiaccio sono gli sport principali, le partite interne vengono giocate al \"Fitton Field\" e indoor all\"'Hart Center\".\nPallacanestro.\nHoly Cross \u00e8 stato uno dei college pi\u00f9 rappresentativi nella pallacanestro, conta 12 apparizioni nella post-season, ha raggiunto le \"Final Four\" in due occasioni e nel 1947 ha conquistato il titolo nazionale sconfiggendo in finale gli Oklahoma Sooners, l'edizione successiva ha visto i Crusaders perdere in semifinale contro Kentucky."}
{"id": "4847624", "revid": "1305772", "url": "https://it.wikipedia.org/wiki?curid=4847624", "title": "Underwater", "text": ""}
{"id": "4847631", "revid": "544909", "url": "https://it.wikipedia.org/wiki?curid=4847631", "title": "Soul Man", "text": ""}
{"id": "4847636", "revid": "287204", "url": "https://it.wikipedia.org/wiki?curid=4847636", "title": "Tele Paese", "text": ""}
{"id": "4847637", "revid": "3732", "url": "https://it.wikipedia.org/wiki?curid=4847637", "title": "Invasione austriaca della Romagna", "text": ""}
{"id": "4847639", "revid": "686936", "url": "https://it.wikipedia.org/wiki?curid=4847639", "title": "Darrell Bevell", "text": "Carriera da allenatore.\nNel 2000, Bevell fu assunto dai Green Bay Packers come assistente dell'attacco. Nel 2003 fu promosso ad allenatore dei quarterback, dove lavor\u00f2 con Brett Favre. Nel 2006 pass\u00f2 ai Minnesota Vikings come coordinatore offensivo. Nel 2009, Bevell si riun\u00ec con Brett Favre, ma questa volta come coordinatore offensivo, con il compito di scegliere le chiamate offensive. Quell'anno la squadra ebbe un record di 12-4 e raggiunse la finale della NFC, persa contro i New Orleans Saints.\nIl 6 febbraio 2011, Bevell fu assunto come coordinatore offensivo dei Seattle Seahawks dell'allenatore Pete Carroll. Nel 2012, con l'arrivo del quarterback Russell Wilson, la squadra torn\u00f2 ai playoff con un record di 11-5. La stagione successiva vinse la NFC West e il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della gara, vincendo per 43-8, conquistando il primo titolo della sua storia.\nBevell fu licenziato dai Seahawks il 10 gennaio 2018."}
{"id": "4847648", "revid": "767487", "url": "https://it.wikipedia.org/wiki?curid=4847648", "title": "Stepping 2 - La strada del successo", "text": "Stepping 2 - La strada del successo \u00e8 un film statunitense del 2010, sequel di \"Stepping - Dalla strada al palcoscenico\", prodotto dalla Rainforest Films e diretto da Rob Hardy.\nTrama.\nLa sfida annuale tra le confraternite della Truth University continua. Questa volta, i Theta Nus contano sul talento di Chance Harris, che propone alla squadra nuovi passi di stepping e hip hop come ingredienti della vittoria. Oltre a dedicarsi agli allenamenti, Chance lavora come cameriere nel ristorante del padre, contrario alla dedizione del figlio per lo stepping; in conflitto con suo padre, il protagonista dovr\u00e0 affrontare anche problemi d'amore e dovr\u00e0 saldare un debito al capo di una gang di strada, dopo essere stato truffato a una gara di ballo."}
{"id": "4847652", "revid": "72686", "url": "https://it.wikipedia.org/wiki?curid=4847652", "title": "Sei j\u016bshi Bismark", "text": ""}
{"id": "4847654", "revid": "287204", "url": "https://it.wikipedia.org/wiki?curid=4847654", "title": "Pacelli (disambigua)", "text": ""}
{"id": "4847660", "revid": "729019", "url": "https://it.wikipedia.org/wiki?curid=4847660", "title": "Reticoloistiocitosi multicentrica", "text": "La reticoloistiocitosi multicentrica \u00e8 una forma rara di istiocitosi delle cellule non-Langerhans. \nEpidemiologia.\nEsattamente non se ne conosce la reale incidenza, ma fino ad ora sono stati accertati 200 casi. \nClinica.\n\u00c8 una malattia degenerativa di natura infiammatoria con particolare coinvolgimento delle articolazioni; l'insorgenza \u00e8 insidiosa e di solito avviene attorno ai 50 anni.\nHa andamento altalenante ma pu\u00f2 diventare invalidante, in particolar modo quando coinvolge le articolazioni della mano, del polso, della spalla, del ginocchio, dell'anca e della caviglia. "}
{"id": "4847663", "revid": "633110", "url": "https://it.wikipedia.org/wiki?curid=4847663", "title": "Battaglia di Dubno", "text": ""}
{"id": "4847674", "revid": "1186766", "url": "https://it.wikipedia.org/wiki?curid=4847674", "title": "Perinetti", "text": ""}
{"id": "4847680", "revid": "599013", "url": "https://it.wikipedia.org/wiki?curid=4847680", "title": "Pezzati", "text": ""}
{"id": "4847682", "revid": "858648", "url": "https://it.wikipedia.org/wiki?curid=4847682", "title": "Paola Senatore - Non stop... sempre buio in sala", "text": ""}
{"id": "4847684", "revid": "971698", "url": "https://it.wikipedia.org/wiki?curid=4847684", "title": "Adriano Romano", "text": ""}
{"id": "4847685", "revid": "599013", "url": "https://it.wikipedia.org/wiki?curid=4847685", "title": "Pigozzi", "text": ""}
{"id": "4847693", "revid": "1186766", "url": "https://it.wikipedia.org/wiki?curid=4847693", "title": "Pizzinato", "text": ""}
{"id": "4847703", "revid": "122122444", "url": "https://it.wikipedia.org/wiki?curid=4847703", "title": "Storia dell'agricoltura italiana", "text": "La storia dell'agricoltura italiana inizia nel V millennio a.C.\nPreistoria.\nDiversi ritrovamenti archeologici mostrano che i primi insediamenti agricoli sono iniziati in Italia attorno al 5000 a.C. Gli archeologi hanno chiaramente identificato i percorsi seguiti dai primi contadini dell'Anatolia che diffusero la rivoluzione neolitica in tutto il continente europeo, in primo luogo sulla costa mediterranea e lungo il Danubio. Inizialmente giunsero in Sicilia via mare, dove fondarono villaggi agricoli affini a quelli della Mezzaluna Fertile (Anatolia, Siria, Palestina, le valli del Tigri e dell'Eufrate).\nPi\u00f9 tardi, dopo aver attraversato l'arco Alpino, i contadini venuti dal Danubio, costruirono villaggi con le stesse caratteristiche di quelli del Neolitico nei Balcani, che, nello spazio di un millennio registrarono notevoli sviluppi.\nStoria antica.\nNell'et\u00e0 del bronzo, tutta la pianura padana fu colonizzata grazie alle cosiddette \"terramare\", abitazioni simili a palafitte.\nQuesti abitanti avevano perfezionato i metodi di coltivazione e di allevamento adottati nel periodo neolitico, rimasti sostanzialmente gli stessi fino al Medioevo.\nNell'et\u00e0 del ferro, l'Italia divenne il centro della Repubblica e dell'Impero Romano. L'Oriente aveva sviluppato grandi imperi basati sulla coltivazione di cereali, principalmente frumento e orzo: Roma, che si impose al centro della penisola, ha conquistato molte delle grandi pianure del mondo allora conosciuto, assegnando a ciascuna di esse una specifica funzione in base ai suoi piani di dominazione economica e militare.\nI Paesi i cui confini non sono stati minacciati da nemici potenti vennero sfruttati per alimentare la popolazione di Roma, \"ventre\" dell'Impero, dove centinaia di migliaia di ex-contadini guerrieri, spogliati dei loro terreni da parte dell'aristocrazia e della classe mercantile, rivendicavano il loro diritto di ricevere, come cittadini dello Stato, \"panem et circenses\". Paesi vicini ai confini minacciati, come il Reno e il Danubio, erano responsabili per la produzione del grano necessario ad alimentare le legioni accampate ai margini, come nel caso della Francia.\nPer soddisfare l'alta domanda di beni alimentari proveniente dalle zone centrali dell'impero, e dalla stessa Roma, soprattutto da parte delle classi pi\u00f9 abbienti, vennero sviluppate le prime tecniche di coltura, frutta e verdura, di allevamento, suini, ovini, pollame, a carattere pre-industriale. Analizzando le caratteristiche di questa agricoltura, progettata per soddisfare la forte domanda, sia in termini di quantit\u00e0 che di qualit\u00e0, lo spagnolo Lucio Giunio Moderato Columella, titolare dei vigneti tra i \"Castelli Romani\", scrisse il primo trattato scientifico inerente alle tecniche dell'agricoltura nel mondo occidentale.\nStoria medievale.\nDopo la fine dell'Impero, e per quasi mille anni, l'agricoltura e l'economia vissero un periodo di regressione tecnologica, pi\u00f9 vicina a quella dell'et\u00e0 del bronzo sia in Grecia che nelle regioni dell'Italia Romana. La produttivit\u00e0 si ridusse, ma la popolazione rurale, abitante in piccoli villaggi sparsi in un territorio di boschi e paludi, riusc\u00ec comunque a ricavare una parte significativa del loro sostentamento da habitat naturali, come prati e paludi: carne, pesce, miele, pellicce, tessuti.\nVerso la fine del Medioevo, quando si svilupparono in Europa le prime compagnie dell'artigianato e del commercio, nuovi sistemi agricoli comparvero nelle Fiandre, in Val Padana e nelle pianure minori del centro Italia. Nella Pianura Padana si \u00e8 assistito allo sviluppo di un nuovo sistema di relazioni tra uomo e risorse naturali e di un'agricoltura basata sull'irrigazione. Naturalmente, in Medio Oriente, l'irrigazione ha consentito, migliaia di anni fa, un'enorme produzione di grano su un terreno che \u00e8 poi divenuto deserto a causa dello sfruttamento. L'agricoltura tardo medievale italiana era basata su un allevamento particolarmente intensivo, e sulla produzione di materie tessili, frutta e verdura su larga scala.\nStoria moderna.\nFavorite dall'abbondanza di cibo, le citt\u00e0 italiane divennero l'area di maggiore esportazione di tutti i prodotti pi\u00f9 ricercati del momento: lana, armi, vetro, formaggio di una qualit\u00e0 inimitabile, e in grado di conservarsi per lunghi periodi. Purtroppo questa straordinaria ricchezza delle citt\u00e0 italiane, non vennero adeguatamente protette da una forza politica e militare proporzionate alla loro opulenza, per cui stimol\u00f2 l'invidia delle due maggiori potenze dell'epoca, Francia e Spagna, che inviarono i loro eserciti. Per due secoli, i campi fertili della penisola, trasformarono uno dei pi\u00f9 ricchi paesi del continente in una terra di miseria economica e civile, di cui le cronache del Seicento ci portano testimonianza.\nDurante l'Illuminismo, l'agricoltura lombarda riprese la sua crescita aumentando la ricchezza delle campagne che circondavano Milano, con prodotti quali formaggio e seta, rendendo questa citt\u00e0 una delle pi\u00f9 ricche in Europa, divenendo una delle grandi \"capitali culturali\" di questo straordinario periodo della storia europea.\nStoria contemporanea.\nIl XIX secolo fu il periodo del \"Risorgimento\", un movimento al quale le classi contadine non presero parte. Questo movimento si tradusse in una forma di governo in cui i proprietari terrieri, i beneficiari di un'agricoltura arretrata, erano maggioranza, per cui colsero l'occasione per sfruttare a proprio vantaggio la condizione della classe contadina per rafforzare i propri privilegi. Alla fine del secolo, possiamo dire che scaricare i costi della crisi agraria sui coltivatori fu l'unica preoccupazione dei primi parlamenti unitari.\nIl periodo straordinario che inizia alla fine del secolo, con i governi di Giovanni Giolitti, aprirono l'Italia a nuovi orizzonti di progresso economico e sociale, progresso interrotto troppo presto dalla Grande Guerra e seguito da un lungo periodo di stagnazione politica. Questo convinse le sempre potenti famiglie dei grandi proprietari terrieri a far ricorso al fascismo, con una politica agricola mirata ad aumentare la produzione di grano per fornire l'energia necessaria alla risurrezione degli splendori dell'antica Roma. Tutti gli altri aspetti del progresso agricolo vennero completamente ignorati.\nAlla fine della seconda guerra mondiale, la produzione alimentare nel paese non poteva contare che su un'agricoltura pi\u00f9 arretrata, ostacolata anche dai danni prodotti dalla guerra. In quel periodo divenne ministro dell'agricoltura Giuseppe Medici, celebre agronomo e uomo di stato di caratura internazionale. Anche grazie ai suoi interventi, l'Italia fu il primo paese ad ospitare una conferenza internazionale di ricercatori agricoli, conferenza che consent\u00ec la creazione di collegamenti tra programmi di ricerca in grado di aumentare le interazioni e gli scambi, al fine di aumentare l'efficienza produttiva in agricoltura. \nNei trent' anni che seguirono la guerra si ebbe la nascita, nella nostra penisola, di una generazione di grandi agronomi, scienziati impegnati sul territorio al di fuori dei tradizionali schemi. In Europa vennero completamente rinnovate le tecniche agricole e create le prime imprese di allevamento di bestiame sul modello americano, basato sulla coltura del granturco ibrido, si deline\u00f2 un quadro produttivo completamente nuovo nel settore della frutta e della viticoltura, che sar\u00e0 poi in grado di competere, nei decenni successivi, con l'agricoltura francese.\nQuesta \"et\u00e0 dell'oro\" termina bruscamente nel 1980: i radicali cambiamenti della politica agricola della Comunit\u00e0 europea furono il primo colpo. Successivamente, scomparsa la met\u00e0 dei terreni agricoli, abbandonati a causa della cementificazione, si ridusse notevolmente il potenziale produttivo di una delle pianure pi\u00f9 fertili del continente. Pi\u00f9 di recente, il movimento ambientalista, il pi\u00f9 radicale in Europa, chiese alla classe politica la fine della ricerca agricola all'avanguardia. L'Italia si ritrova costretta a produrre su una superficie ridotta, con mezzi sempre pi\u00f9 obsoleti. A Roma, il dibattito sul futuro dell'agricoltura nazionale si rese confuso e incomprensibile.\nDati.\nDi seguito sono riportati i dati relativi alla superficie (in ettari) delle aziende agricole per le regioni italiane."}
{"id": "4847704", "revid": "287204", "url": "https://it.wikipedia.org/wiki?curid=4847704", "title": "Campionato mondiale di hockey su ghiaccio 2003", "text": "Il Campionato mondiale di hockey su ghiaccio 2003 \u00e8 stata la 67\u00aa edizione del massimo campionato di hockey su ghiaccio per nazionali organizzato dalla IIHF.\nI tornei.\nCampionato mondiale di hockey su ghiaccio maschile.\nIl 67\u00b0 Campionato mondiale di hockey su ghiaccio maschile di gruppo A si \u00e8 tenuto dal 26 aprile all'11 maggio a Helsinki, Tampere e Turku, in Finlandia.\nI tornei delle divisioni inferiori si sono tenuti nelle date e nei luoghi seguenti:\nCampionato mondiale di hockey su ghiaccio femminile.\nIl Campionato mondiale di hockey su ghiaccio femminile di gruppo A si sarebbe dovuto disputare dal 3 al 9 aprile a Pechino, in Cina, tuttavia a causa dell'epidemia di SARS il torneo fu cancellato..\nLe divisioni inferiori si sono svolte nelle date e nei luoghi seguenti:\nCampionato mondiale di hockey su ghiaccio U-20 maschile.\nIl 27\u00b0 Campionato mondiale di hockey su ghiaccio U20 maschile di gruppo A si \u00e8 svolto dal 26 dicembre al 5 gennaio ad Halifax e a Sydney, in Canada.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 maschile.\nIl 5\u00b0 Campionato mondiale di hockey su ghiaccio U18 maschile di gruppo A si \u00e8 svolto dal 12 al 22 aprile a Jaroslavl', in Russia.\nLe divisioni inferiori si sono disputate nelle date e nei luoghi seguenti:"}
{"id": "4847707", "revid": "158913", "url": "https://it.wikipedia.org/wiki?curid=4847707", "title": "Piccione (disambigua)", "text": ""}
{"id": "4847715", "revid": "599013", "url": "https://it.wikipedia.org/wiki?curid=4847715", "title": "Emerillon", "text": "Gli Emerillon sono un gruppo etnico della Guyana francese, con una popolazione totale stimata fra i 250 ed i 600 individui.\nLingua.\nGli Emerillon parlano la lingua Emerillon, appartenente al gruppo delle lingue tupi-guaran\u00ed. La maggior parte di essi \u00e8 in grado di parlare anche il francese, mentre sono pochi coloro i quali conoscono anche le altre lingue native americane locali, come la lingua wayana e la lingua wayampi.\nInsediamenti.\nLa stragrande maggioranza degli Emerillon vive lungo il medio corso dell'Oyapock e verso l'alto Maroni, nei comuni di Maripasoula e Camopi.\nGli Emerillon vivono in villaggi di capanne posti non a ridosso dei fiumi ma a una certa distanza da essi, per evitare l'eccessiva esposizione a \"raid\" nemici: rispetto ad altre popolazioni amerindie essi mostrano maggiore tendenza al nomadismo, con frequenti spostamenti dei villaggi dovuti a impoverimento del suolo, scarsit\u00e0 di selvaggina, guerre (molto frequenti fra i vari villaggi, con pratica di cannibalismo sui nemici uccisi) o decessi di personalit\u00e0 di spicco in seno alla trib\u00f9.\nStoria.\nLe prime testimonianze di contatto con gli europei risalgono al XVIII secolo, quando il loro numero era paragonabile a quello attuale. Durante il XIX secolo, numerose furono le guerre coi Galibi, che razziavano i villaggi mirando alla cattura di donne e bambini, da imprigionare e vendere come schiavi in nel vicino Suriname: le faide interne e le continue scaramucce portarono l'intero gruppo degli Emerillon ad essere soggiogato dai Waj\u00e3pi, mentre contemporaneamente la corsa all'oro ed il contatto con i coloni europei introdussero epidemie, alcolici e nuovi conflitti, il che caus\u00f2 una drastica diminuzione del numero di appartenenti a questa etnia.\nAttualmente, i capi Emerillon hanno ottenuto l'incorporazione dei propri villaggi nella zona \"C\u0153ur de parc\" del Parco amazzonico della Guyana francese, in maniera tale da ottenere maggiori garanzie per i propri diritti e per la sopravvivenza del proprio ambiente vitale."}
{"id": "4847716", "revid": "339392", "url": "https://it.wikipedia.org/wiki?curid=4847716", "title": "Perfide ma... belle!", "text": ""}
{"id": "4847718", "revid": "858648", "url": "https://it.wikipedia.org/wiki?curid=4847718", "title": "Svezia - Inferno e paradiso", "text": ""}
{"id": "4847723", "revid": "767487", "url": "https://it.wikipedia.org/wiki?curid=4847723", "title": "Riders of the Deadline", "text": "Riders of the Deadline \u00e8 un film del 1943 diretto da Lesley Selander.\n\u00c8 un western statunitense con William Boyd, Andy Clyde e Jimmy Rogers. Fa parte della serie di film western con protagonista il personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Bennett Cohen, fu prodotto da Harry Sherman tramite la Harry Sherman Productions e girato nelle Alabama Hills a Lone Pine e nell'Anchor Ranch a Lone Pine, in California, nella seconda met\u00e0 di aprile del 1943.\nDistribuzione.\nIl film fu distribuito negli Stati Uniti dal 3 dicembre 1943 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847729", "revid": "729019", "url": "https://it.wikipedia.org/wiki?curid=4847729", "title": "Douglas XT3D", "text": "Il Douglas XT3D era un aereo, biplano e monomotore, realizzato dalla Douglas Aircraft Company nei primi anni trenta. Progettato in conformit\u00e0 ad una richiesta della United States Navy per la realizzazione di un nuovo aerosilurante, venne giudicato inadeguato alla richiesta e non super\u00f2 mai lo stato di prototipo.\nStoria del progetto.\nQuando, nel giugno del 1930, il Bureau of Aeronautics emise una specifica per un nuovo aerosilurante con il quale sostituire i precedenti Martin T4M e Great Lakes TG, la Douglas rispose dando origine al progetto di un nuovo velivolo che, secondo il sistema di designazione vigente, sarebbe stato identificato come T3D.\nCompletato nell'arco di dodici mesi il prototipo, identificato con la denominazione XT3D-1, venne sottoposto alle prime prove di volo presso gli stabilimenti della Douglas di Santa Monica per poi essere trasferito, in settembre, alla Naval Air Station Anacostia per le prove a cura del committente.\nI test furono svolti tra il mese di ottobre e quello di aprile dell'anno successivo, concludendosi in modo non soddisfacente: le cause furono individuate principalmente nella scarsa cura aerodinamica delle linee della fusoliera e del carrello d'atterraggio. L'XT3D-1 venne quindi riportato presso le officine del costruttore anche per correggere problemi al motore che, pur di minore rilevanza, si presentavano con regolarit\u00e0.\nDopo aver apportato le modifiche richieste, la Douglas ripropose il velivolo con la nuova designazione XT3D-2 nel mese di febbraio del 1933. Nel frattempo, tuttavia, l'U.S. Navy aveva destinato maggiore attenzione verso velivoli da bombardamento in picchiata e l'XT3D pass\u00f2 in secondo piano. Venne, in ogni caso, sottoposto ad un programma di prove ridotto durante il quale le prestazioni risultarono, ancora una volta, al di sotto di quanto previsto nella specifica iniziale; anche i problemi al motore, malgrado i ripetuti interventi, non trovarono una soluzione soddisfacente. L'XT3D venne pertanto scartato per il servizio operativo e trov\u00f2 impiego marginale solo come banco prova volante per motori.\nIn questa veste venne portato in volo per l'ultima volta il 22 aprile del 1941 e successivamente destinato all'impiego presso la Naval Air Station Norfolk come cellula statica a scopo addestrativo.\nTecnica.\nCellula.\nL'XT3D era un biplano dalla struttura interamente metallica e rivestimento in tela. La fusoliera ospitava i tre membri dell'equipaggio in abitacoli disposti in tandem: il primo era quello del bombardiere/mitragliere, disposto al di sotto del bordo d'entrata dell'ala superiore, seguito da quello del pilota (sotto il bordo d'uscita dell'ala), al quale seguiva quello di un secondo mitragliere. Nella versione XT3D-1 tutti gli abitacoli erano riparati da un basso parabrezza disposto sul bordo dell'abitacolo mentre nella versione XT3D-2 i due abitacoli posteriori erano sovrastati da un unico cupolino scorrevole.\nI due piani alari presentavano la medesima apertura; quello inferiore era collegato alla parte inferiore della fusoliera ed al piano alare superiore mediante due coppie di montanti integrati da cavetti metallici incrociati. Le superfici di controllo erano disposte su entrambi i piani, collegati tra loro da un'asta verticale che trasmetteva il comando di movimento da un piano all'altro. In corrispondenza della coppia di montanti interni, le semiali erano ripiegabili all'indietro: questa configurazione avrebbe favorito lo stivaggio del velivolo negli hangar, in funzione del previsto impiego a bordo delle portaerei.\nL'impennaggio era di tipo classico, con piano orizzontale monoplano disposto al di sotto della deriva; il timone si estendeva anche al di sotto della deriva, per tutta la profondit\u00e0 del tronco posteriore della fusoliera.\nIl carrello d'atterraggio era di tipo triciclo posteriore e fisso, con le gambe anteriori dotate di ammortizzatore e costituite da elementi monoruota; in coda il ruotino d'appoggio era anch'esso fisso. Nella parte inferiore della fusoliera era incernierato il gancio d'arresto per la manovra d'appontaggio sulle portaerei. Nella seconda versione del velivolo le ruote del carrello vennero carenate per migliorarne l'aerodinamica.\nMotore.\nNel corso della sua, breve, parabola evolutiva l'XT3D impieg\u00f2 sempre motori di tipo radiale raffreddati ad aria: nella prima configurazione l'aereo fu dotato dell'unit\u00e0 a nove cilindri Pratt &amp; Whitney R-1690 Hornet, che era in grado di sviluppare la potenza di 575 hp. Sempre nel caso dell'XT3D-1 il motore era abbinato ad un anello Townend in funzione aerodinamica e di raffreddamento.\nTra le modifiche che diedero origine alla seconda versione vi fu la sostituzione del motore originario con il quattordici cilindri Pratt &amp; Whitney R-1830 Twin Wasp, grazie al quale la potenza disponibile sal\u00ec fino a 800\u00a0hp; in questo caso il motore venne alloggiato all'interno di una cappottatura NACA nel tentativo di ottenere un miglioramento delle prestazioni.\nEra prevista un'ulteriore modifica del velivolo con l'impiego del nuovo motore Wright R-2600 Twin Cyclone, ma l'idea era destinata a rimanere sulla carta.\nArmamento.\nIl carico offensivo dell'XT3D avrebbe dovuto consistere in un siluro da 1\u00a0835 lb (pari a 832 kg) o da un'equivalente quantit\u00e0 di bombe. L'armamento difensivo sarebbe stato costituito da due mitragliatrici calibro .30 in; come detto le due armi erano collocate nel primo e nel terzo abitacolo, a disposizione dei due mitraglieri, ed erano rispettivamente una su supporto fisso (rivolta nel senso di marcia) ed una brandeggiabile."}
{"id": "4847730", "revid": "300067", "url": "https://it.wikipedia.org/wiki?curid=4847730", "title": "Oscar Schectman", "text": ""}
{"id": "4847733", "revid": "767487", "url": "https://it.wikipedia.org/wiki?curid=4847733", "title": "Texas Masquerade", "text": "Texas Masquerade \u00e8 un film del 1944 diretto da George Archainbaud.\n\u00c8 un western statunitense con William Boyd, Andy Clyde e Jimmy Rogers. \u00c8 una delle produzioni della serie di film western incentrati sul personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da George Archainbaud su una sceneggiatura di Norman Houston e Jack Lait Jr., fu prodotto da Harry Sherman tramite la Harry Sherman Productions e girato a Kernville e Lone Pine, in California, dal 12 al 27 luglio 1943.\nDistribuzione.\nIl film fu distribuito negli Stati Uniti dall'8 febbraio 1944 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847737", "revid": "64000010", "url": "https://it.wikipedia.org/wiki?curid=4847737", "title": "National Trust (Inghilterra)", "text": ""}
{"id": "4847741", "revid": "332094", "url": "https://it.wikipedia.org/wiki?curid=4847741", "title": "Douglas T3D", "text": ""}
{"id": "4847742", "revid": "767487", "url": "https://it.wikipedia.org/wiki?curid=4847742", "title": "Lumberjack (film)", "text": "Lumberjack \u00e8 un film del 1944 diretto da Lesley Selander.\n\u00c8 un western statunitense con William Boyd, Andy Clyde e Jimmy Rogers. \u00c8 una delle produzioni della serie di film western con protagonista il personaggio di Hopalong Cassidy, interpretato da William Boyd e creato dall'autore Clarence E. Mulford nel 1904.\nProduzione.\nIl film, diretto da Lesley Selander su una sceneggiatura di Norman Houston e Barry Shipman, fu prodotto da Harry Sherman tramite la Harry Sherman Productions e girato in California, da fine settembre al 7 ottobre 1943. Il titolo di lavorazione fu \"Timber\". Il brano della colonna sonora \"The Place Your Heart Calls Home\" fu composto da Ozie Waters e Forrest Johnson.\nDistribuzione.\nIl film fu distribuito negli Stati Uniti dal 28 aprile 1944 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847753", "revid": "767487", "url": "https://it.wikipedia.org/wiki?curid=4847753", "title": "Mystery Man", "text": "Mystery Man \u00e8 un film del 1944 diretto da George Archainbaud.\n\u00c8 un western statunitense con William Boyd, Andy Clyde e Jimmy Rogers. Il personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da George Archainbaud su una sceneggiatura di J. Benton Cheney, fu prodotto da Harry Sherman tramite la Harry Sherman Productions e girato a Kernville e nelle Alabama Hills a Lone Pine, in California, dal 25 luglio a fine luglio 1943. Il brano della colonna sonora \"Tie a Saddle String Around Your Troubles\" fu composto da Ozie Waters e Forrest Johnson. Il titolo di lavorazione fu \"Thundering Hoofs\".\nDistribuzione.\nIl film fu distribuito negli Stati Uniti dal 31 maggio 1944 al cinema dalla United Artists.\nAltre distribuzioni:\nPromozione.\nLa tagline \u00e8: \"HOPPY SOLVES A MYSTERY! It took plenty of fast riding and split-second shooting to uncover the mysterious outlaw who terrorized the West... but Hoppy does it in one of his most exciting adventures of his life!\"."}
{"id": "4847763", "revid": "767487", "url": "https://it.wikipedia.org/wiki?curid=4847763", "title": "Forty Thieves", "text": "Forty Thieves \u00e8 un film del 1944 diretto da Lesley Selander.\n\u00c8 un western statunitense con William Boyd, Andy Clyde e Jimmy Rogers. Fa parte della serie di film western incentrati sul personaggio di Hopalong Cassidy (interpretato da Boyd) creato nel 1904 dallo scrittore Clarence E. Mulford.\nProduzione.\nIl film, diretto da Lesley Selander su una sceneggiatura di Michael Wilson e Bernie Kamins, fu prodotto da Harry Sherman (alla sua ultima produzione di un film su Hopalong Cassidy dopo 53 lungometraggi) tramite la Harry Sherman Productions e girato dal 2 dicembre a fine dicembre 1943.\nDistribuzione.\nIl film fu distribuito negli Stati Uniti dal 23 giugno 1944 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847771", "revid": "1428919", "url": "https://it.wikipedia.org/wiki?curid=4847771", "title": "Mario Cussino", "text": "Biografia.\nTrasferitosi in giovane et\u00e0 a Roma, si dedica fin da studente (conseguir\u00e0 la laurea in Giurisprudenza presso l'ateneo romano) all'arte grafica e al disegno satirico. Collabora con il periodico umoristico \"Il Travaso\" e con altre testate di satira, realizzando negli anni '30 anche un ritratto dei \"tipi romani\" e della vita in citt\u00e0. \nAvvicinatosi al mondo della pubblicit\u00e0, firma campagne di grande successo come il celebre manifesto del Cachet Fiat del 1937 e le cartoline pubblicitarie della Magnesia San Pellegrino che divennero negli anni '30 un fenomeno di collezionismo. All'attivit\u00e0 di grafico pubblicitario e disegnatore satirico affianca, soprattutto dopo il trasferimento a Milano avvenuto nel 1932-33, quella di allestitore, attivit\u00e0 proseguita sino alla fine degli anni '70; tra le sue pi\u00f9 importanti realizzazioni gli allestimenti per la Mostra della Rivoluzione fascista."}
{"id": "4847788", "revid": "256896", "url": "https://it.wikipedia.org/wiki?curid=4847788", "title": "Casa Museo Antonio Gramsci", "text": ""}
{"id": "4847794", "revid": "339392", "url": "https://it.wikipedia.org/wiki?curid=4847794", "title": "Box plot", "text": ""}
{"id": "4847797", "revid": "767487", "url": "https://it.wikipedia.org/wiki?curid=4847797", "title": "The Inevitable (film 1918)", "text": "The Inevitable \u00e8 un cortometraggio muto di propaganda del 1918, diretto da Henry Edwards\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio di 45,72 metri - usc\u00ec nelle sale cinematografiche britanniche nel luglio 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847810", "revid": "1442080", "url": "https://it.wikipedia.org/wiki?curid=4847810", "title": "Dino Balestra", "text": " \nBiografia.\nDino Balestra \u00e8 nato nel 1947 a Giubiasco, nel Canton Ticino. Ha studiato pedagogia presso l'Universit\u00e0 di Bologna, dove ha conseguito la laurea. Nel 1968 inizi\u00f2 a collaborare con la Televisione della Svizzera Italiana (TSI), che aveva sede nei pressi di Lugano. Fu assunto dalla TSI nel 1970, lavorando presso il Dipartimento Educazione e Famiglia dell'azienda. Tra il 1971 e il 1976 scrisse alcune opere teatrali (anche trasmesse dalla TSI), mentre dal 1977 e fino al 1981 ha curato una rassegna di critica teatrale sul settimanale \"Cooperazione\" del gruppo Coop Svizzera. Nel 1987 e nel 1989 ha pubblicato due saggi su Jean-Jacques Rousseau. Nel 1990 scrive un monologo che, interpretato da Giorgio Albertazzi nella competizione legata alla \"Mostra internazionale televisiva di Pescara\", si \u00e8 posizionandosi al terzo posto.\nChiamato a dirigere i programmi della TSI nel 1986, ha continuato fino al 1999, quando \u00e8 stato incaricato della direzione dell'azienda stessa, della quale nel 2009 ha guidato la trasformazione in Radiotelevisione svizzera di lingua italiana (RSI) nel 2009. Ha lasciato l'incarico, andando in pensione, il 1\u00ba giugno 2014, sostituito da Maurizio Canetta.\n\u00c8 presidente della Comunit\u00e0 radiotelevisiva italofona."}
{"id": "4847811", "revid": "438678", "url": "https://it.wikipedia.org/wiki?curid=4847811", "title": "La fornarina (film)", "text": "La fornarina \u00e8 un film storico di genere drammatico del 1944 diretto da Enrico Guazzoni, tratto dall'omonimo romanzo di Tullio Gramantieri.\nTrama.\nRoma rinascimentale: il giovane pittore Raffaello Sanzio conosce Margherita, una fanciulla del popolo, ne fa la sua modella per il quadro \"La fornarina\", ne diviene l'amante e conviver\u00e0 con lei. La ragazza gli ispirer\u00e0 anche alcune Madonne, ma tale relazione suscita le gelosie di una bellissima aristocratica che ordina di nascosto il rapimento della fanciulla. Raffaello cade in stato di prostrazione e fa di tutto per rintracciare Margherita; ma quando la ritrova \u00e8 ormai troppo tardi perch\u00e9, minato nel fisico e nel morale, subisce un collasso che lo porta alla morte, proprio il giorno della processione del Venerd\u00ec Santo.\nProduzione.\nIl film venne girato nel 1943 negli stabilimenti di Cinecitt\u00e0, con Carlo Borsari in qualit\u00e0 di direttore di produzione.\nL\u00edda Baarov\u00e1 appare con il seno nudo in una scena del film, mentre Anneliese Uhlig appare nuda, ma di schiena, in un'altra scena del film. Oltre a Raffaello Sanzio e al Papa Giulio II, nella pellicola non sono pochi i personaggi realmente esistiti. D'altra parte il regista Enrico Guazzoni, anche pittore, cos\u00ec come il protagonista della storia che interpreta Raffaello, Walter Lazzaro, \u00e8 stato, come scrive Georges Sadoul, \u00abil principale creatore delle grandi messinscene all'italiana. (...) influenz\u00f2 con i suoi film in costume (...) Griffith, Lubitsch, Hollywood e certe coproduzioni italiane dopo il 1945\u00bb. Il film \u00e8 altres\u00ec molto documentato e gli aneddoti sono calzanti, basta pensare al personaggio di mastro Timoteo, ovvero Timoteo Viti, messo in scena nel suo periodo romano, prima maestro e poi collaboratore dello stesso Raffaello fino alla sua prematura morte avvenuta nel 1520.\nCritica.\nPietro Bianchi parla di una Baarova oramai stanca e invecchiata e del suo passato legame con Joseph Goebbels: \u00abL'interprete della \"Fornarina\" \u00e8 la celebre attrice boema Lida Baarova. Dispiace parlar male di lei, legata nel nostro ricordo a un piacere cinematografico non straordinario ma vivido e vivace, il film \"Barcarola\"\u00bb di Gerhard Lamprecht del 1935..\nDistribuzione.\nOttenne il visto censura n. 31.987 del 21 giugno 1943, ma ebbe una distribuzione irregolare. A Roma venne presentato nell'ottobre del 1944, mentre a Torino ed a Milano arriv\u00f2 nelle sale solo nel dicembre 1945."}
{"id": "4847816", "revid": "767487", "url": "https://it.wikipedia.org/wiki?curid=4847816", "title": "The Message (film 1918)", "text": "The Message \u00e8 un cortometraggio muto del 1918 diretto e interpretato da Henry Edwards.\nProduzione.\nIl film fu prodotto dalla Hepworth.\nDistribuzione.\nDistribuito dal Ministry of Information, il film - un cortometraggio di 45,72 metri - usc\u00ec nelle sale cinematografiche britanniche nel luglio 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847827", "revid": "767487", "url": "https://it.wikipedia.org/wiki?curid=4847827", "title": "Possession (film 1919)", "text": "Possession \u00e8 un film muto del 1919 diretto e interpretato da Henry Edwards\nTrama.\nLa moglie segreta di un russo sposa un cugino per poter dare un nome al bambino che aspetta.\nProduzione.\nIl film fu prodotto dalla Hepworth.\nDistribuzione.\nDistribuito dalla Butcher's Film Service, il film usc\u00ec nelle sale cinematografiche britanniche nel settembre 1919.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847837", "revid": "767487", "url": "https://it.wikipedia.org/wiki?curid=4847837", "title": "Fool's Gold (film 1946)", "text": "Fool's Gold \u00e8 un film del 1946 diretto da George Archainbaud.\n\u00c8 un western statunitense con William Boyd, Andy Clyde e Rand Brooks. Il personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da George Archainbaud su una sceneggiatura di Doris Schroeder, fu prodotto da Lewis J. Rachmil tramite la Hopalong Cassidy Productions e girato nelle Alabama Hills a Lone Pine e a Kernville, in California, dal 19 al 28 giugno.\nDistribuzione.\nIl film fu distribuito negli Stati Uniti dal 31 gennaio 1947\n al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847850", "revid": "76963", "url": "https://it.wikipedia.org/wiki?curid=4847850", "title": "Teruzane Utada", "text": "Biografia.\nDopo essersi sposato con la cantante Keiko Fuji, Utada divenne il suo manager ufficiale, sino a diventare anche scrittore e compositore sia per la moglie che per altri cantanti giapponesi, tra cui la figlia, Utada Hikaru, per la quale ha anche prodotto tutti i suoi album, tra cui il suo celebre album di debutto \"First Love\", il pi\u00f9 venduto nella storia del Giappone con oltre 7 milioni di copie al suo attivo nella sola terra nipponica.\nIn alcuni dischi \u00e8 accreditato con pseudonimi quali Sking U, Teruzane Skingg Utada e Teruzane Sking.\nHa divorziato dalla moglie sette volte."}
{"id": "4847851", "revid": "1305772", "url": "https://it.wikipedia.org/wiki?curid=4847851", "title": "The Devil's Playground", "text": ""}
{"id": "4847854", "revid": "767487", "url": "https://it.wikipedia.org/wiki?curid=4847854", "title": "A Temporary Vagabond", "text": "A Temporary Vagabond \u00e8 un film muto del 1920 scritto, diretto e interpretato da Henry Edwards\nTrama.\nFiglio di un signorotto locale, un romanziere diventa il benefattore del villaggio.\nProduzione.\nIl film fu prodotto dalla Hepworth.\nDistribuzione.\nDistribuito dalla Butcher's Film Service, il film usc\u00ec nelle sale cinematografiche britanniche nel gennaio 1920.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847855", "revid": "715366", "url": "https://it.wikipedia.org/wiki?curid=4847855", "title": "Evgenij Kisin", "text": ""}
{"id": "4847859", "revid": "767487", "url": "https://it.wikipedia.org/wiki?curid=4847859", "title": "The Devil's Playground (film 1946)", "text": "The Devil's Playground \u00e8 un film del 1946 diretto da George Archainbaud.\n\u00c8 un western statunitense con William Boyd, Andy Clyde e Rand Brooks. Il personaggio principale, interpretato da Boyd, \u00e8 Hopalong Cassidy, l'eroe del vecchio West nato da una serie di racconti brevi dall'autore Clarence E. Mulford e protagonista di oltre 60 film western e di una serie televisiva.\nProduzione.\nIl film, diretto da George Archainbaud su una sceneggiatura di Ted Wilson, fu prodotto da Lewis J. Rachmil tramite la Hopalong Cassidy Productions (fu il primo film della serie creato tramite questa societ\u00e0 di scopo) e girato nelle Alabama Hills a Lone Pine, in California, da met\u00e0 maggio al 27 maggio 1946.\nDistribuzione.\nIl film fu distribuito negli Stati Uniti dal 15 novembre 1946 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4847862", "revid": "729019", "url": "https://it.wikipedia.org/wiki?curid=4847862", "title": "Battaglia di Salta", "text": "La battaglia di Salta fu uno scontro armato combattuto il 20 febbraio 1813 in una localit\u00e0 denominata \"Campo Casta\u00f1ares\", a nord della citt\u00e0 di Salta, in Argentina, nell'ambito delle guerre d'indipendenza ispanoamericana. In essa l'Esercito del Nord, allestito dalle Province Unite del R\u00edo de la Plata e comandato da Manuel Belgrano, sconfisse le truppe realiste di Juan P\u00edo Trist\u00e1n, gi\u00e0 sconfitte a settembre nella battaglia di Tucum\u00e1n.\nLa battaglia si concluse con la vittoria dell'esercito patriota di Belgrano; la resa incondizionata delle truppe realiste allontan\u00f2 la minaccia della controrivoluzione da buona parte dei territori appartenuti al Vicereame del R\u00edo de la Plata, spostando il terreno di scontro tra le due fazioni in Alto Per\u00f9.\nAntefatti.\nDopo la sconfitta nella battaglia di Tucum\u00e1n del settembre 1812, l'esercito realista di Trist\u00e1n si era ritirata riprendendo il cammino per Salta, lamentando la perdita di 1000 uomini e della maggior parte delle munizioni. Nel campo patriota, invece, la vittoria era riuscita a restituire morale alle truppe di Belgrano. A Buenos Aires, la notizia dell'esito della battaglia gett\u00f2 ulteriore discredito sul Primo Triumvirato, che aveva dato ordine perentorio al comandante del proprio esercito di ritirarsi e di non dare battaglia, contribuendo alla sua caduta e alla formazione, l'8 ottobre 1812, del Secondo Triumvirato.\nL'inferiorit\u00e0 numerica delle sue truppe convinse Belgrano a non marciare subito contro il nemico in ritirata; il generale, tuttavia, fu raggiunto dalla notizia che a Salta i prigionieri di guerra patrioti erano riusciti a sopraffare la guarnigione realista l\u00ec presente. Belgrano invi\u00f2 in loro aiuto una pattuglia leggera agli ordini di Eustoquio D\u00edaz V\u00e9lez, che riusc\u00ec ad entrare in citt\u00e0 prima dell'arrivo di Trist\u00e1n; da l\u00ec invi\u00f2 un reparto di \"Dragones\" contro la guarnigione di Jujuy, ma quest'ultima fu presto respinta. Alla fine D\u00edaz V\u00e9lez prefer\u00ec evitare lo scontro con il grosso dell'esercito realista, sloggiando Salta e portando con s\u00e9 uomini in armi e bestiame.\nTrist\u00e1n occup\u00f2 Salta, dove ricevette da Jos\u00e9 Manuel de Goyeneche, comandante dell'esercito realista, due battaglioni di fanteria, pezzi d'artiglieria ed elementi di cavalleria, alcuni dei quali furono posti di riserva nella citt\u00e0 di Jujuy, come diversivo al probabile attacco patriota. Da parte sua, il nuovo governo di Buenos Aires, pi\u00f9 favorevole a Belgrano del precedente, provvide a fornire al proprio esercito armi, munizioni e uomini, che portarono il numero degli effettivi a circa 3000.\nAll'inizio del 1813 l'esercito patriota cominci\u00f2 a marciare verso nord; il punto di incontro era stato fissato sul Rio Pasaje, dove il 13 febbraio fece giurare fedelt\u00e0 ad una nuova bandiera bianca e azzurra. Il giorno successivo, l'esercito ebbe uno scontro con una pattuglia d'avanguardia realista, che per\u00f2 non seppe riferire a Trist\u00e1n se si fosse imbattuta nel grosso dell'esercito o in un reparto nemico avanzato in esplorazione.\nInvece di seguire il cammino diretto per Salta, che lo avrebbe portato a sud-est della citt\u00e0 nel territorio svantaggioso dei \"Portezuelos\", Belgrano imbocc\u00f2 ancora pi\u00f9 ad est la valle di Chachapolas, in modo da aggirare le posizioni nemiche e coglierle di sorpresa da nord; per ingannare Trist\u00e1n si limit\u00f2 a spedire una piccola avanguardia sul cammino pi\u00f9 diretto. Il 19 febbraio, il comandante patriota si trov\u00f2 cos\u00ec a dovere accampare il suo esercito a \"Campo Casta\u00f1ares\", mentre la sua avanguardia lo raggiunse per lo stesso cammino dopo aver impegnato in alcuni scontri le truppe realiste ai \"Portezuelos\". Solo le piogge torrenziali impedirono il pieno successo all'operazione di Belgrano, rallentandone la marcia; pur non riuscendo ad entrare in citt\u00e0, il generale si trov\u00f2 tuttavia nella condizione di impedire al nemico la ritirata verso Jujuy.\nTrist\u00e1n, che non conosceva il cammino percorso da Belgrano, si accorse con sorpresa del fatto che il nemico si fosse presentato a nord, ai piedi del colle chiamato \"Cerro San Bernardo\"; in fretta fece spostare le sue truppe, trasferendole sul nuovo fronte per proteggere la citt\u00e0 e cercando di sfruttare a proprio vantaggio la conformazione del terreno. Il generale realista, tuttavia, continu\u00f2 a temere che la mossa del nemico fosse un semplice diversivo.\nLe forze in campo.\nBelgrano organizz\u00f2 la sua fanteria in cinque colonne distinte. La pi\u00f9 a destra, agli ordini di Manuel Dorrego, era formata dal \"Batall\u00f3n de Cazadores\"; vicino ad essa erano state disposte due colonne formate entrambe dal Reggimento n. 6. A seguire erano posti il \"Batall\u00f3n de Castas\" di Jos\u00e9 Super\u00ed e il \"Batall\u00f3n de Patricios\", appena giunto da Buenos Aires, con a capo Benito Alvarez. Dieci pezzi d'artiglieria erano stati posti tra nei vuoti dello schieramento, mentre altri due erano stati assegnati alla riserva, insieme con il 1\u00ba Reggimento di Fanteria.\nLa cavalleria era stata divisa in due ali, anche se dalla parte sinistra il terreno rendeva la sua presenza pressoch\u00e9 inutile; una piccola parte di essa era stata inglobata nella riserva, mentre la milizia della citt\u00e0 di Tucum\u00e1n scortava i carriaggi.\nNel campo realista, Trist\u00e1n aveva suddiviso le sue truppe in due linee; nella prima aveva posto tre battaglioni di fanteria, col fianco destro appoggiato al colle, mentre a sinistra aveva posto l'intera cavalleria di 500 effettivi. Davanti al fronte era stata posta l'artiglieria, mentre altri due battaglioni formavano la seconda linea. Una piccola riserva in retroguardia aveva anche il compito di custodire il parco munizioni.\nLa battaglia.\nDopo una notte di pioggia, la mattina del 20 febbraio i due eserciti si affrontarono. Dopo i primi colpi di fucile dei realisti, Dorrego attacc\u00f2 sul lato destro, venendo per\u00f2 respinto dall'azione della cavalleria nemica, pi\u00f9 numerosa di quella in suo appoggio; nell'altro lato dello schieramento, i realisti appoggiati alle pendici del colle provocarono diversi problemi all'esercito patriota, costringendo Belgrano a muovere parte della riserva.\nUn nuovo vigoroso attacco di Dorrego provoc\u00f2 alla fine il cedimento dell'ala sinistra nemica, al quale Trist\u00e1n replic\u00f2 inviando nell'area un battaglione della seconda linea; nel perdurare della battaglia, per\u00f2, anche questo si disun\u00ec e i reparti si ritirarono verso la citt\u00e0. Il centro dello schieramento realista resistette pi\u00f9 a lungo, ma il cedimento del fianco lo costrinse infine a retrocedere, abbandonando la maggior parte dell'artiglieria. L'ala destra di Trist\u00e1n, abbarbicata sulle pendici del \"Cerro San Bernardo\", fu l'ultima a cedere sotto il tiro dei cannoni di Belgrano, intervenuto anche in prima persona con la riserva; la maggior parte degli effettivi fu fatta prigioniera.\nI resti dell'esercito realista si ritirarono nel centro della citt\u00e0, inseguiti dai patrioti, che arrivarono a poco pi\u00f9 di un isolato dalla piazza principale, fermati dalle palizzate nemiche. Quando Belgrano si apprestava all'ultimo attacco, Trist\u00e1n chiese la capitolazione. Belgrano concesse generosamente ai realisti di ritirarsi oltre la linea del fiume Desaguadero dopo aver giurato di non riprendere le armi contro le Province Unite; concesse inoltre ai vinti la restituzione dei prigionieri e permise il ritiro indisturbato della guarnigione presente a Jujuy.\nConseguenze.\nAlla notizia della sconfitta Goyeneche, timoroso di una nuova insurrezione a Potos\u00ed, decise di ritirarsi ad Oruro ed ordin\u00f2 il ripiegamento da Chuquisaca anche al suo secondo in grado, il generale Juan Ram\u00edrez Orozco; il 13 marzo si riunirono nella citt\u00e0 le forze realiste dislocate nell'Alto Per\u00f9, alle quali si unirono presto le truppe vinte a Salta. Dopo aver rilasciato i prigionieri patrioti, il comandante in capo realista propose un armistizio, che fu per\u00f2 rifiutato dal vicer\u00e9 Abascal; Goyeneche decise cos\u00ec di rassegnare le dimissioni, che furono accettate.\nLa generosit\u00e0 eccessiva di Belgrano nella capitolazione imped\u00ec all'esercito delle Province Unite di trarre grandi vantaggi dalla vittoria militare: il vicer\u00e9 Abascal rifiut\u00f2 gli accordi stipulati da Trist\u00e1n, mentre i vescovi del Per\u00f9 sciolsero i soldati dal loro giuramento. In breve i realisti riuscirono a riformare un forte esercito, che nei mesi successivi inflisse a quello patriota le sconfitte di Vilcapugio e di Ayohuma."}
{"id": "4847868", "revid": "767487", "url": "https://it.wikipedia.org/wiki?curid=4847868", "title": "Aylwin", "text": "Aylwin \u00e8 un film muto del 1920 diretto e interpretato da Henry Edwards\nTrama.\nL'amore tra due giovani incontra l'opposizione della matrigna di lui quando la ragazza perde la sua salute mentale dopo la morte del padre, ubriaco, a causa di una valanga.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel luglio 1920.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847877", "revid": "767487", "url": "https://it.wikipedia.org/wiki?curid=4847877", "title": "The Amazing Quest of Mr. Ernest Bliss", "text": "The Amazing Quest of Mr. Ernest Bliss \u00e8 un film muto del 1920 diretto e interpretato da Henry Edwards.\nTrama.\nUn milionario scommette 25.000 sterline che riuscir\u00e0 a sopravvivere per sei mesi e a guadagnarsi da vivere partendo da zero, senza nemmeno un soldo come capitale a disposizione.\nProduzione.\nIl film fu prodotto dalla Hepworth.\nDistribuzione.\nDistribuito dall'Imperial, il film fu distribuito in due versioni: sia come serial in cinque episodi che come lungometraggio in cinque rulli. Usc\u00ec nelle sale cinematografiche britanniche nell'agosto 1920.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847885", "revid": "125887184", "url": "https://it.wikipedia.org/wiki?curid=4847885", "title": "Quinto Real", "text": "Il Quinto Real (in francese \"pays Quint\", in spagnolo \"Quinto Real\", in basco \"Kintoa\", in occitano \"pa\u00eds Quint\") \n\u00e8 una parte di territorio spagnolo della Navarra (del comune di Erro) al sud del confine francese sotto amministrazione francese, dato che la Francia paga una rendita annuale alla Spagna.\nToponimo.\nSecondo l'archivista francese Paul Raymond (1833-1878) il toponimo deriva dal \"quinto\" (in fr. \"quint\") che durante il Medioevo era la quinta parte del prezzo di vendita destinata al nobile, in questo caso \"reale\" perch\u00e9 trasferita da Carlo III, re di Navarra, ai baroni di Espelette\nGeografia.\nIl \"Quinto Real\", \u00e8 situato nei Pirenei al sud della \"vall\u00e9e des Aldudes\", al confine con i comuni Aldudes, di Urepel e di Banca.\nIl territorio \u00e8 esteso per sei chilometri, di cui due ricoperti da boschi e il punto pi\u00f9 elevato \u00e8 il monte Adi (1.457 m).\nStoria.\nTerritorio per lungo tempo conteso tra i pastori francesi di Ba\u00efgorry e quelli spagnoli di Erro fino alla firma del \"Trattato di Bayonne\" il 2 dicembre 1856 tra l'imperatore dei francesi Napoleone III e la regina di Spagna Isabella II, confermato dai trattati successivi.\nComunicazioni.\nIl \"Quinto Real\" \u00e8 raggiungibile dalla Spagna dalla NA-138 che parte da Zubiri, a sua volta comodamente collegato a Pamplona e dalla Francia tramite la RD948 che arriva fino a Saint-Martin-d'Arrossa.\nStatuto particolare.\nAl giorno d'oggi lo statuto ibrido permane e la Francia si occupa del servizio postale (La Poste), EDF dell'elettricit\u00e0 (presente dal 1979 e il telefono dal 1983) e la Guardia Civil spagnola della sicurezza. Nel 2010 risultavano 8 abitanti che pagano le imposte fondiarie alla Spagna e le tasse sull'abitazione alla Francia, i bambini vanno studiare alla scuola francese e beneficiano delle prestazioni sociali francesi.\nLe mandrie di vacche che l'attraversano e pascolano durante la transumanza nel Quinto Real, in provenienza dalla Francia, sono marchiati con un simbolo rosso con scritto \"V. E. (vall\u00e9e d'Erro)\" \"Valle di Erro\"."}
{"id": "4847890", "revid": "767487", "url": "https://it.wikipedia.org/wiki?curid=4847890", "title": "John Forrest Finds Himself", "text": "John Forrest Finds Himself \u00e8 un film muto del 1920 diretto e interpretato da Henry Edwards\nTrama.\nJohn Forrest perde la memoria. Innamorato della figlia di un signorotto locale senza un soldo, scopre che il fidanzato della ragazza \u00e8 l'uomo che lui pensava di aver ucciso.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nell'ottobre 1920.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847899", "revid": "76963", "url": "https://it.wikipedia.org/wiki?curid=4847899", "title": "Keiko Fuji", "text": "Nonostante la sua carriera da attrice sia stata breve, ottenne una grande popolarit\u00e0 negli anni settanta come cantante enka, tanto da rimanere per 37 settimane di fila in cima alla classifica Oricon con i suoi primi due album.\nBiografia.\nNasce a Ichinoseki, ma cresce nella cittadina di Asahikawa. Da giovane accompagnava spesso il padre durante i suoi tour da r\u014dkyoku (una forma di cantastorie nella cultura giapponese) e nel 1970, con una sua cover di \"Yume wa Yoru Hiraku\", vinse il premio per il maggior supporto del pubblico ai Japan Record Award. Dopo il successo del suo album di debutto \"Shinjuku no Onna/\"Enka no Hoshi\" Fuji Keiko no Subete\", al primo posto della classifica Oricon per il periodo record di 20 settimane di fila, e il suo secondo album \"Onna no Blues\", anch'esso al primo posto della classifica degli album pi\u00f9 venduti in Giappone per 17 settimane di fila, pubblica in meno di due anni oltre 10 LP. Si ritira nel 1979 per sposarsi con il cantante Kiyoshi Maekawa, da cui per\u00f2 divorzia, prima di spostarsi negli Stati Uniti e ricominciare la sua carriera musicale. Successivamente si sposa con il produttore discografico Teruzane Utada. La loro unica figlia \u00e8 Utada Hikaru, una degli artisti musicali di maggior successo commerciale nella storia del Giappone. Ha divorziato per poi risposarsi da Utada 7 volte nel corso della loro lunga relazione.\nIl 3 marzo 2006 \u00e8 stata fermata da alcuni agenti della DEA all'Aeroporto Internazionale John F. Kennedy di New York, che le hanno confiscato oltre 400.000 dollari con l'accusa di avere l'intenzione di usarli per l'acquisto di droga. Utada deposit\u00f2 un reclamo contro il governo statunitense, dando inizio a una causa che termina solo il 27 gennaio 2009, con l'ordine della corte federale di New York alla DEA di restituire il denaro confiscato, data la mancanza di prove evidenti.\nIl 22 agosto 2013 \u00e8 morta cadendo dal tredicesimo piano di un palazzo nel quartiere di Shinjuku, a Tokyo. Nell'appartamento in cui alloggiava era presente anche un altro uomo, dichiaratosi per\u00f2 addormentato durante l'accaduto. Dopo le dovute analisi, la polizia non ha trovato prove necessarie n\u00e9 per accusare l'uomo di omicidio n\u00e9 per dichiarare un suicidio. In un messaggio sul suo blog, la figlia Hikaru ha condiviso il suo dolore per la perdita ma ha anche reso pubblica l'infermit\u00e0 mentale della madre che da molti anni la affliggeva."}
{"id": "4847901", "revid": "767487", "url": "https://it.wikipedia.org/wiki?curid=4847901", "title": "Great Snakes", "text": "Great Snakes \u00e8 un film muto del 1920 diretto da Gerald Ames e Gaston Quiribet\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel dicembre 1920.\nSi conoscono pochi dati del film che si pensa sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847902", "revid": "110157", "url": "https://it.wikipedia.org/wiki?curid=4847902", "title": "Kuulohavaintoja", "text": "Kuulohavaintoja \u00e8 il primo EP della band heavy metal finlandese Kotiteollisuus, pubblicato nel 1997.\n\u00c8 l'ultimo album della band in cui compare Aki Virtanen, chitarrista dei Kotiteollisuus tra il 1994 e il 1996, quando la band era nota col nome di Hullu ukko ja kotiteollisuus.\nFormazione.\nJouni Hynynen - voce, chitarra\nJanne Hongisto - basso\nJari Sinkkonen - batteria\nAki Virtanen - chitarra"}
{"id": "4847904", "revid": "729019", "url": "https://it.wikipedia.org/wiki?curid=4847904", "title": "Lamberto De Bernardi", "text": "Biografia.\nCresciuto in una famiglia agiata, all'inizio della prima guerra mondiale partecip\u00f2 all'attivit\u00e0 di controllo lungo il confine con il corpo para-militare dei \"Volontari ciclisti\", poi appena diciottenne si arruol\u00f2 volontario nell'esercito. Gi\u00e0 il maggiore dei fratelli, Carlo, aveva perso la vita a Tolmino, nella terza battaglia dell'Isonzo, ed era stato insignito della medaglia d'argento al valor militare alla memoria. Il secondogenito, Vittorio, sottotenente in fanteria, era intanto impegnato nei combattimenti sul fronte in Trentino; dopo aver gi\u00e0 meritato una medaglia d'argento per il comportamento valoroso negli scontri in trincea, il 16 giugno 1916 fu colpito a morte nel corso di un bombardamento degli austriaci. Lamberto, anch'egli al fronte con il 5\u00ba Reggimento bersaglieri, seppe della morte del fratello e ne diede notizia alla madre: la sua lettera, in cui descrive il ritrovamento della sepoltura del fratello, \u00e8 contenuta in un epistolario pubblicato alcuni anni dopo la fine del conflitto, che raccoglie le testimonianze della guerra dei tre fratelli De Bernardi. L'anno successivo, ancora impegnato in prima linea, cadde sotto i colpi degli austriaci; il 3 marzo del 1918 fu insignito della medaglia d'oro alla memoria.\nLe sue spoglie sono conservate presso il Sacrario militare di Asiago."}
{"id": "4847905", "revid": "380453", "url": "https://it.wikipedia.org/wiki?curid=4847905", "title": "University of Southern California Men's Volleyball 2013", "text": "Questa voce raccoglie le informazioni riguardanti la University of Southern California Men's Volleyball nella stagione 2013.\nStagione.\nLa stagione 2013 \u00e8 la settima per coach Bill Ferguson alla guida del programma. Gli assistenti allenatori sono Cameron Green e Jeff Nygaard, rispettivamente al secondo ed al terzo anno coi \"Trojans\"; al secondo anno \u00e8 anche John Xie, assistente allenatore volontario.\nLa rosa della squadra cambia notevolmente rispetto alla stagione precedente: cinque giocatori terminano la propria carriera universitaria, tra i quali il nazionale statunitense Antonio Ciarelli, sostituiti da ben dieci nuovi arrivati, uno dei quali tramite trasferimento da altra universit\u00e0, anche se non tutti prendono parte al campionato, saltando la stagione.\nLa prima partita stagionale arriva il 10 gennaio con la netta sconfitta per 3-0 in casa della University of California, San Diego, seguita dal successo per 3-0 in casa dei futuri campioni della University of California, Irvine. Nella terza partita di regular season arrivo il successo interno contro la Stanford University, che tuttavia \u00e8 seguito da quattro sconfitte consecutive. I \"Trojans\" ritrovano la via del successo nel match casalingo contro la California Baptist University, che resta tuttavia un episodio sporadico a causa delle tre sconfitte interne consecutive rimediate delle partite successive. Il 2 marzo la squadra centra il secondo successo esterno della stagione, vincendo in casa della University of the Pacific, ma ancora una volta non vi \u00e8 alcun seguito positivo ed i \"Trojans\" incappano in un filotto di cinque sconfitte. Nelle ultime sette gare di regular season il bilancio \u00e8 di due vittorie e cinque sconfitte; entrambi i successi sono arrivati in partite interne, contro la Pepperdine University e la California State University, Northridge. Con un bilancio di sei soli successi in ventiquattro incontri i \"Trojans\" non riescono ad accedere al torneo di conference, fallendo cos\u00ec l'accesso alla \"Final Four\".\nIl programma raccoglie ben poco anche in termini di riconoscimenti individuali, col solo Micah Christenson inserito nell\"'All-MPSF Second Team\".\nOrganigramma societario.\nArea direttiva\nArea tecnica"}
{"id": "4847906", "revid": "767487", "url": "https://it.wikipedia.org/wiki?curid=4847906", "title": "Tit for Tat (film 1921)", "text": "Tit for Tat \u00e8 un film muto del 1921 scritto, diretto, prodotto e interpretato da Henry Edwards\nTrama.\nUna ragazza finge di essere un'anziana governante e anche sua figlia, tutto per conquistare l'amore del suo padrone.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nell'agosto 1922.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847914", "revid": "293377", "url": "https://it.wikipedia.org/wiki?curid=4847914", "title": "Raid Roma-Tokyo", "text": "Il raid Roma-Tokyo fu un viaggio aereo compiuto attraverso l'Eurasia, la cui realizzazione fu auspicata da Gabriele D'Annunzio e Harukichi Shimoi, e che venne portato a termine dagli aviatori Guido Masiero e Arturo Ferrarin insieme ai rispettivi motoristi Roberto Maretto e Gino Cappannini. Il raid venne compiuto tra il 14 febbraio e il 31 maggio 1920.\nOrigine del raid.\nGabriele D'Annunzio lanci\u00f2 l'idea del raid Roma-Tokyo nel marzo 1919: essa nacque dall'incontro, durante la Grande Guerra, tra il Vate ed il poeta giapponese Harukichi Shimoi, arruolatosi negli Arditi dell'Esercito Italiano. Il primo, gi\u00e0 protagonista del volo su Vienna era inizialmente intenzionato a realizzare l'impresa in prima persona e per tale motivo venne aiutato e sostenuto dal governo italiano, che vedeva in questo volo la possibilit\u00e0 di distrarre D'Annunzio dall'avventura di Fiume.\nNonostante poi D'Annunzio, che prosegu\u00ec nell'impresa fiumana, avesse rinunciato a partecipare direttamente all'impresa, l'organizzazione del raid venne comunque portata a termine e coinvolse, tra gli altri, i piloti Arturo Ferrarin e Guido Masiero, che furono i soli, tra undici velivoli, a giungere a Tokyo. \u00c8 da ricordare che il solo Ferrarin, con il motorista Gino Cappannini, raggiunse la capitale nipponica con il solo ausilio del mezzo aereo, mentre il Masiero con Maretto affrontarono la tratta tra Delhi e Calcutta in treno ed il tragitto tra Canton e Shanghai in nave. Tutti gli altri equipaggi non riuscirono a portare a termine il viaggio e addirittura un velivolo precipit\u00f2 e morirono i due componenti l'equipaggio. Il raid fu compiuto in 112 ore effettive di volo.\nEquipaggi.\nSegue la lista di ufficiali, sottufficiali e militari che formavano gli equipaggi degli 11 velivoli scelti da D'Annunzio per l'impresa:\nIl viaggio.\nLa partenza di Ferrarin e Masiero avvenne il 14 febbraio 1920 alle ore 11 dall'aeroporto Centocelle di Roma. Prima tappa fu a Gioia del Colle, Puglia, a causa di alcuni problemi tecnici sia al suo apparecchio che a quello di Masiero. La successiva tappa su Valona, in Albania, ove all'epoca vi erano ancora truppe italiane che occupavano la citt\u00e0 dal 1914. Dopo Valona fu la volta di Salonicco e da l\u00ec si spostarono a Smirne, all'epoca occupata dai greci.\nDa Smirne si diressero ad Adalia ma furono costretti per un guasto ad una tappa intermedia ad Ayd\u0131n. Raggiunta finalmente Adalia, occupata dagli italiani, la meta successiva fu Aleppo e da l\u00ec Baghdad. Nella capitale irachena Ferrarin fu costretto ad atterrare su un campo in cui si stava disputando un incontro di calcio. Il 23 febbraio ripartirono per Bassora, citt\u00e0 nella quale Ferrarin attese l'attardato Masiero per tre giorni prima di riprendere il volo per Bandar Abbas, interrotto per\u00f2 dalle pessime condizioni meteo che lo costrinsero ad atterrare a Bushehr. Raggiunta finalmente Bandar Abbas, dopo un primo tentativo fallito a causa di un problema al radiatore, Ferrarin riusc\u00ec a raggiungere Chabahar. Da l\u00ec avrebbe voluto raggiungere direttamente Karachi ma, a causa di un problema al motore, fu costretto ad atterrare nei pressi di un villaggio indigeno che risult\u00f2 essere per\u00f2 abitato da ribelli che si opponevano al dominio britannico nell'area. Per fortuna di Ferrarin, il tricolore italiano venne confuso dai ribelli per quello della Bulgaria, alleata dei tedeschi durante la prima guerra mondiale e perci\u00f2, indirettamente, nazione loro amica. Approfittando dell'errore, Ferrarin riesce ad allontanarsi incolume dal villaggio e a riprendere il suo viaggio verso Karachi. A Karachi Ferrarin si riun\u00ec a Masiero che era riuscito a portarsi da Bandar Abbas direttamente nella capitale del Sindh.\nDa Karachi Ferrarin ripart\u00ec alla volta di Delhi, che raggiunse dopo una tappa ad Hyderabad e un breve scalo presso una stazione ferroviaria. Quindi arriv\u00f2 ad Allahabad e da l\u00ec fino a Calcutta, antica capitale dell'Impero Anglo-Indiano. Dopo una lunga sosta a Calcutta, nell'attesa vana degli altri compagni, Ferrarin riprese il volo in direzione di Akyab (una fonte afferma che ripart\u00ec con un nuovo aereo, dato che il suo venne irrimediabilmente danneggiato dall'incuria del personale locale) e da l\u00ec raggiunse Rangoon. Rangoon sar\u00e0 l'ultima tappa in territorio sotto il controllo britannico: per tutta la tratta da Baghdad alla Birmania le autorit\u00e0 britanniche diedero ai piloti italiani la massima disponibilit\u00e0 e collaborazione, fornendo aiuto per le riparazioni e le indicazioni sulla rotta da seguire.\nDal capoluogo della Birmania, nella quale dovette sostare per alcune riparazioni, Ferrarin, senza Masiero gi\u00e0 ripartito, raggiunse la capitale del Siam, Bangkok. Tappa successiva fu Ubon e poi Hanoi, in Vietnam, ove raggiunse Masiero. Il 21 aprile Ferrarin ripart\u00ec e, dopo due atterraggi intermedi, il primo su una isoletta del Mar Cinese Meridionale e poi presso Macao, giunse a Canton. Da l\u00ec prosegu\u00ec per Foochow e quindi per Shanghai.\nDa Shanghai, localit\u00e0 in cui sost\u00f2 per una settimana, giunse a Tsingtao, all'epoca occupata dalle forze giapponesi. Accolto dalle autorit\u00e0 nipponiche, venne avvisato che quando sarebbe giunto nel paese del Sol Levante, sarebbe stato omaggiato con una katana d'oro da samurai e che il suo aereo sarebbe rimasto esposto a Tokyo. Fu poi effettivamente esposto nella capitale nipponica sino al 1933, anno in cui esso verr\u00e0 demolito a causa delle sue condizioni cadenti e irrecuperabili.\nDa Tsingtao raggiunse la capitale cinese, Pechino, ove vi trascorse una settimana, omaggiato dalla popolazione e dalle autorit\u00e0 locali, poi ripart\u00ec per Kow Pangtzu, nei pressi di Mukden, quindi per Sin\u016diju, in Corea, allora parte integrante dell'impero giapponese, deviando per\u00f2 il suo percorso in modo da sorvolare Port Arthur, citt\u00e0 resa celebre per essere stata, per il suo possesso, una delle cause della guerra russo-giapponese.\nSuccessiva tappa del viaggio fu Seul, meta che fu imposta al Ferrarin sia dalle autorit\u00e0 giapponesi che dai rappresentanti italiani in Corea. Da Seul si diresse a Taegu, che fu l'ultima tappa sul suolo continentale. Su ordine delle autorit\u00e0 nipponiche Ferrarin fu costretto a seguire una rotta pi\u00f9 lunga e settentrionale da quella da lui prevista perch\u00e9 vigeva l'assoluto divieto di sorvolare le piazzeforti di Pusan e Tsushima. Nonostante l'imposto cambio di rotta, Ferrarin raggiunse, il 30 maggio, Osaka, ove fu accolto dalla cittadinanza intera.\nAtterrando nel parco Yoyogi, Ferrarin giunse all'ultima tappa del viaggio, Tokyo ove, oltre i consueti bagni di folla che contraddistinguevano tutte le sue tappe da quando era giunto in Cina, ebbe l'onore di essere ricevuto dal principe reale Hirohito e dall'imperatrice Teimei.\nFerrarin pubblicher\u00e0 le sue memorie di viaggio sul libro \"Il mio volo Roma-Tokio\" nel 1921.\nIncidenti occorsi agli altri equipaggi.\nUndici velivoli, con i rispettivi equipaggi, furono impiegati nel tentativo di realizzare il raid e come gi\u00e0 detto solo gli aerei di Arturo Ferrarin e Guido Masiero giunsero in Giappone. Gli altri equipaggi incapparono in incidenti, anche mortali, che impedirono loro di raggiungere Tokyo.\nI primi a concludere anticipatamente la corsa verso oriente furono Abba e Garrone, che persero il loro aereo a Salonicco. Successivamente il Caproni di Sala e Borello ebbe una avaria lungo il corso del Meandro e sempre in Turchia, a Konya, terminarono il loro viaggio Origgi e Negrini: i due vennero catturati il due settembre ed il loro aereo successivamente distrutto. Sul deserto siriano fu la volta dei piloti Scavini e Bonalumi, a bordo di un trimotore Caproni, a dover rinunciare all'impresa.\nA Bushehr, in Persia, avvenne il pi\u00f9 grave incidente del raid, poich\u00e9 Gordesco e Grassa, che facevano parte della pattuglia da loro guidata, ebbero un incidente mortale: il loro aereo, uno S.V.A.9 come quello di Masiero e Ferrarin, ebbe un'avaria al decollo e dopo essersi incendiato precipit\u00f2. I due, per volont\u00e0 dell'imperatrice Teimei, ebbero ufficiato un rito funebre in loro onore presso un tempio della capitale, alla presenza dei piloti italiani l\u00ec giunti.\nCritiche al raid.\nNonostante il successo dell'impresa, il raid fu in Italia oggetto di critiche. I partiti di sinistra italiani, pur riconoscendo il valore di ci\u00f2 che Ferrarin aveva portato a compimento, contestarono l'eccessiva spesa di denaro pubblico e l'organizzazione approssimativa di esso.\nCelebrazioni.\nNel 2020, per il centenario del raid, l'Aeronautica Militare Italiana ha dedicato una livrea speciale sfoggiata da cinque SIAI S.208M del 60\u00ba Stormo di Guidonia, con sulla coda l'immagine di Arturo Ferrarin e una coccarda con i colori italiani (invertiti rispetto alla coccarda della forza armata) e nipponici.\nSempre nel 2020 dal comune di Cadoneghe fu realizzato un documentario sull'impresa, particolarmente incentrato sulla figura di Roberto Maretto, originario del posto. Nel giugno 2021 sempre a Cadoneghe furono indetti festeggiamenti con molte attivit\u00e0 in memoria del Raid."}
{"id": "4847915", "revid": "767487", "url": "https://it.wikipedia.org/wiki?curid=4847915", "title": "The Narrow Valley", "text": "The Narrow Valley \u00e8 un film muto del 1921 diretto da Cecil M. Hepworth.\nTrama.\nLa domestica di un mercante di stoffe sposa il figlio di un bracconiere. Il comitato di vigilanza del paese cerca di espellerla dalla comunit\u00e0.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel giugno 1921.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847916", "revid": "380453", "url": "https://it.wikipedia.org/wiki?curid=4847916", "title": "Pennsylvania State University Men's Volleyball", "text": "La Pennsylvania State University Men's Volleyball \u00e8 la squadra di pallavolo maschile appartenente alla Pennsylvania State University, avente sede a State College e militante nella NCAA Division I.\nStoria.\nLa squadra di pallavolo maschile della Pennsylvania State University Men's Volleyball viene fondata nel 1977, aderendo subito alla NCAA Division I. Il primo allenatore del programma \u00e8 Tom Tait, che guida il programma nelle sue prime tredici stagioni. Nella stagione 1981 i \"Nittany Lions\" vincono il primo titolo di conference della propria storia, ottenendo la prima qualificazione alla \"Final Four\", dove tuttavia escono subito sconfitti in semifinale contro la University of Southern California, per poi aggiudicarsi la finale per il terzo posto contro l'Ohio State University; per i \"Nittany Lions\" Ahmet Ozcam fa parte dell\"'All-Tournament Team\".\nNella stagione successiva la seconda vittoria del titolo di conference vale la seconda qualificazione alla post-season: in semifinale ci sono ancora una volta i \"Trojans\" della University of Southern California, superati in cinque set, raggiungendo cos\u00ec per la prima volta la finale, dove per\u00f2 Penn State cede nettamente in tre set alla University of California, Los Angeles; Steve Hunkins e Jeff Johnson sono inseriti nel sestetto ideale del torneo. Va nuovamente male nel 1983, con la sconfitta contro la Pepperdine University in semifinale e contro l'Ohio State University nella finale per il terzo posto.\nI \"Nittany Lions\" tornano a giocare la \"Final Four\" nella Division I NCAA 1986, dove per\u00f2 perdono in semifinale contro la Pepperdine University, per poi vincere la finale per il terzo posto contro l'Ohio State University; Chris Chase \u00e8 l'unico giocatore del programma a far parte dell\"'All-Tournament Team\". Lo scenario si ripete anche nel torneo successivo con la sconfitta in semifinale contro la University of Southern California e la successiva vittoria della finale di consolazione, nuovamente contro i \"Buckeyes\" dell'Ohio State University; in questa occasione Chris Chase, per il secondo anno consecutivo, e Javier Gaspar fanno parte del sestetto ideale.\nDopo l'ennesimo titolo di conference nella prima delle sei stagioni con alla guida coach Tom Peterson, i \"Nittany Lions\" raggiungono ancora una voltala \"Final Fuor\" nella stagione 1989, dovendosi arrendere ancora una volta in semifinale agli \"UCLA Bruins\", per poi vincere la finalina contro la Ball State University; il solito Chris Chase fa parte per la terza volta in carriera dell\"'All-Tournament Team\".\nDal 1991 al 1997 i \"Nittany Lions\" dominano la propria conference, ma trovano alterne fortune in \"Final Four\". Nella stagione 1991 perde prima in semifinale contro la California State University, Long Beach e poi in finale per il terzo posto dalla Indiana University \u2013 Purdue University Fort Wayne. Nella stagione successiva va poco meglio con la sconfitta in semifinale ad opera dei \"Waves\" della Pepperdine University e con la vittoria nella finale terzo posto, che vede i \"Nittany Lions\" prendersi la rivincita contro i \"Mastodons\" della Indiana University \u2013 Purdue University Fort Wayne; David Muir viene inserito nell\"'All-Tournament Team\" del torneo. Al terzo posto si conclude anche il campionato 1993: dopo aver ceduto in semifinale alla California State University, Northridge, il programma vince nuovamente la finalina contro l'Ohio State University.\nNella Division I NCAA 1994 i \"Nittany Lions\" eliminano in quattro la Ball State University in semifinale, qualificandosi per la seconda volta nella loro storia alla finale NCAA: nella partita decisiva vincono contro \"UCLA\" in cinque set, conquistando il primo titolo NCAA della propria storia; Ramon Hernandez \u00e8 il Most Outstanding Player della \"Final Four\", mentre Byron Schneider ed Ed Josefoski sono componenti del sestetto ideale. Nell'edizione successiva il programma viene affidato a Mark Pavlik e supera la University of Hawaii at Manoa, centrando la seconda finale consecutiva, che \u00e8 anche la terza in totale, ma cede in tre set ai \"Bruins\" nella rivincita della finale precedente; l'unico componente dell\"'All-Tournament Team\" per la squadra \u00e8 Iv\u00e1n Contreras.\nNel 1996 e nel 1997 la post-season termina in entrambe le occasioni in semifinale, rispettivamente contro la University of Hawaii at Manoa e la ; in entrambe le \"Final Four\" un giocatore del programma fa parte del sestetto ideale, si tratta prima di Kevin Hourican e poi di Iv\u00e1n Contreras.\nDal 1999 i \"Nittany Lions\" dominano la propria conference, vincendo ogni stagione il titolo \"EIVA\". Per sette stagioni consecutive il cammino in post-season si interrompe in semifinale: in tre occasione il cammino si interrompe per mano della Brigham Young University, due sconfitte arrivano contro gli \"UCLA Bruins\", mentre le due restanti semifinali vengono perse contro la University of Hawaii at Manoa e la California State University, Long Beach; diversi componenti dei \"Nittany Lions\" entrano a far parte dell\"'All-Tournament Team\", come Jose Quinones e Carlos Guerra, entrambi premiati due volte, mentre un solo riconoscimento viene ricevuto da Keith Kowal e Alex Gutor.\nNella stagione 2006 il programma centra la sua quarta finale: dopo aver rifilato un secco 3-0 ai \"Mastodons\", cedono col medesimo risultato alla University of California, Los Angeles; Dan O'Dell, Matt Proper e Nate Meerstein fanno parte del sestetto ideale. Dopo aver perso contro la semifinale della stagione successiva contro la University of California, Irvine, nella Division I NCAA 2008 arrivano la quinta finale ed il quinto titolo nella storia dei \"Nittany Lions\", grazie ai due successi per 3-1 rispettivamente contro l'Ohio State University e la Pepperdine University; Matthew Anderson viene premiato come Most Outstanding Player, mentre Maxwell Holt, Luke Murray e Max Lipsitz fanno parte dell\"'All-Tournament Team\".\nNel campionato 2009 la post-season termina in semifinale contro la University of Southern California, col solo Will Price inserito nel sestetto ideale. Nel campionato successivo i \"Nittany Lions\" sono ancora una volta finalisti, eliminando la California State University, Northridge in semifinale e cedendo poi in tre set nella gara decisiva alla Stanford University; Max Lipsitz, Will Price e Joseph Sunder sono membri del sestetto ideale.\nNelle tre stagioni successive i \"Nittany Lions\" non riescono pi\u00f9 a superare le semifinali, superati in ordine cronologico dai \"Buckeyes\" dell'Ohio State University, dagli \"Anteaters\" della University of California, Irvine e dai \"Cougars\" della Brigham Young University."}
{"id": "4847918", "revid": "481349", "url": "https://it.wikipedia.org/wiki?curid=4847918", "title": "BELLA", "text": "Il laser BELLA, da Berkeley Lab Laser Accelerator \u00e8 un laser costruito dal gruppo Thales ai Lawrence Berkeley National Laboratory dell'Universit\u00e0 della California.\nNel luglio 2012, il laser BELLA ha prodotto un impulso di 1 petawatt (1015 W) con una durata di soli 40 femtosecondi (40 x 10-15 s), a una frequenza di 1 Hertz (1 impulso al secondo), stabilendo cos\u00ec il record mondiale di laser pi\u00f9 potente.\nStoria.\nIl design di BELLA viene fuori da anni di studio degli \"acceleratori al laser plasma\" (laser plasma accelerators) effettuati al \"Laser and Optical Accelerator Systems Integrated Studies\" (LOASIS) di Berkeley.\nIl primo fascio di elettroni prodotto da \"acceleratori al plasma\" nel 2004 aveva un'energia di 100 MeV,\nnel 2006 vennero prodotti fasci con un'energia di 1 GeV, da un zaffiro di soli 3.3 cm. Successivamente venne progettato il laser BELLA, che dovrebbe accelerare gli elettroni fino a 10 GeV. La compattezza di BELLA va rapportata con le enormi dimensioni degli acceleratori attuali: l'acceleratore lineare SLAC produceva fasci di elettroni con un'energia di 50 GeV, utilizzando un complesso di cavit\u00e0 acceleratrici lungo 3 km. L'acceleratore BELLA avrebbe una lunghezza di soltanto 1 m, a cui va aggiunto il sistema laser posizionato in una stanza adiacente.\nFunzionamento e caratteristiche.\nA differenza degli acceleratori convenzionali che usano campi elettrici alternati per accelerare le particelle cariche come protoni o elettroni, gli acceleratori al plasma generano onde di elettroni che si muovono attraverso il plasma, focalizzando potenti fasci laser su cristalli come lo zaffiro. Il laser genera un potente impulso che ionizza il gas, producendo oscillazioni del plasma di elettroni. Il gas si diseccita emettendo fasci di elettroni ad alta energia, che possono essere usati nella ricerca scientifica o per l'imaging biomedico.\nL'impulso prodotto porter\u00e0 a enormi passi in avanti nello studio delle interazioni tra radiazione e materia, inoltre potr\u00e0 essere utilizzato per sviluppare acceleratori di particelle \"compatti\" per la fisica delle alte energie e laser a elettroni liberi per studiare sistemi biologici.\nL'assemblaggio dei sistemi laser permetterebbe in futuro di ottenere laser specifici in grado di accelerare fasci di particelle a 10 GeV in breve tempo. \nIl picco dell'impulso prodotto dal laser BELLA, 1 PW di potenza, sarebbe equivalente al doppio dell'energia consumata da tutti gli Stati Uniti d'America in un istante. La parola chiave \u00e8 \"istante\", perch\u00e9 gli impulsi di BELLA durano soltanto 40 fs, mentre la sua potenza media \u00e8 di circa 40 W, equivalente alla potenza sviluppata da una comune lampadina.\nLa breve durata dell'impulso genera un valore cos\u00ec alto di potenza sviluppata, poich\u00e9 tutta l'energia viene compressa in un impulso estremamente breve.\nRecord mondiale.\nIl 20 luglio 2012, BELLA ha prodotto un impulso laser della durata di 40 fs con frequenza di 1 Hz. L'impulso ha compresso 42.2 J ottenendo cos\u00ec una potenza complessiva di 1 PW, stabilendo il record mondiale di impulso pi\u00f9 potente:\nformula_1"}
{"id": "4847919", "revid": "767487", "url": "https://it.wikipedia.org/wiki?curid=4847919", "title": "Wild Heather", "text": "Wild Heather \u00e8 un film muto del 1921 diretto da Cecil M. Hepworth\nTrama.\nUn senatore, prima di morire, sposa una giovane giornalista alla quale lasciare la cura dei suoi tre figli.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nell'agosto 1921.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847928", "revid": "121913374", "url": "https://it.wikipedia.org/wiki?curid=4847928", "title": "Mansory", "text": "La Mansory \u00e8 un'azienda tedesca specializzata nell'elaborazione di autovetture ad alte prestazioni, SUV ed automobili di lusso.\nNotizie storiche.\nL'azienda \u00e8 stata fondata nel 1989 da Kourosh Mansory. La sua azienda aveva sede presso Monaco di Baviera ed era incentrata sulla modifica di autovetture appartenenti a diverse case prestigiose come Rolls Royce, Bentley, Aston Martin e Ferrari. Entro la met\u00e0 del 2001 l'azienda trasfer\u00ec la propria sede a Fichtelgebirge, mentre al momento attuale la societ\u00e0 risiede presso Brand, Germania.\nNel novembre 2007 la Mansory ha acquisito la Swiss Porsche-tuning che apparteneva alla Rinspeed AG. La societ\u00e0 \u00e8 partner di oltre 180 collaboratori in tutto il mondo ed ha una rete di distribuzione in Germania, India, Cina, Canada, Russia, Stati Uniti, Giappone, Grecia, Svizzera, Emirati Arabi Uniti e di alcuni altri paesi.\nNel 2012 l'azienda venne nominata Tuner ufficiale della Lotus.\nProdotti.\nMansory Vitesse Rose.\nPresso il salone automobilistico di Francoforte del 2009 la Mansory present\u00f2 la Vitesse Rose, una versione speciale della Bentley Continental GT prodotta in tre esemplari. Gli interni e gli esterni sono dipinti di colore rosa, mentre il propulsore \u00e8 stato potenziato fino ad ottenere 600 cv di potenza. L'impianto di scarico di serie era stato sostituito da una versione sportiva in acciaio inox. Per contenere il peso i cerchi da 21 pollici erano realizzati in una lega di alluminio, avvolti da pneumatici Dunlop Sport Maxx GT di misura 285/30 ZR21.\nMansory Linea Vincer\u00f2 d'Oro.\nNel 2010 venne lanciata la Linea Vincer\u00f2 D'Oro, un'elaborazione della Bugatti Veyron 16.4. L'intero corpo vettura era realizzato in fibra di carbonio e furono introdotti nuovi elementi aerodinamici come minigonne laterali e diffusore posteriore. Numerosi particolari del mezzo, sia negli interni che negli esterni, erano stati placcati in oro.\nMansory Panamera Turbo.\nImpiegando come base la Porsche Panamera Turbo, i tecnici svizzeri realizzarono una propria versione del mezzo nel 2010. Dotata di una livrea blu/gialla, la vettura era stata equipaggiata con un nuovo body kit aerodinamico in carbonio e materiale composito, mentre il propulsore era stato elaborato per produrre una potenza di 690 cv introducendo un nuovo sistema di scarico e rimappando la centralina elettronica.\nMansory Range Rover Sport.\nPer commemorare il 40\u00ba anniversario della Range Rover che cadeva nel 2010, la Mansory realizz\u00f2 una versione elaborata della Sport. Tale modello era dotato di un nuovo body kit aerodinamico, di un nuovo cofano motore in fibra di carbonio, di un nuovo impianto luci che sfruttava la tecnologia LED, di nuovi cerchi in lega e di diversi aggiornamenti all'impianto elettronico, a quello di aspirazione e a quello di scarico per ottenere 30 cv in pi\u00f9 di potenza.\nMansory 458 Siracusa.\nLa Siracusa \u00e8 derivata dalla Ferrari 458 Italia ed \u00e8 stata realizzata nel 2011 per commemorare la prima vittoria di una Ferrari a motore posteriore nel Gran Premio di Siracusa del 1961. L'elemento stilistico pi\u00f9 in vista \u00e8 l'enorme grembiule anteriore che \u00e8 direttamente ispirato alla Ferrari Enzo. Le minigonne laterali sono state modificate per limitare il flusso dell'aria fra l'avantreno e il retrotreno e migliorare il raffreddamento del motore mediante dei nuovi condotti integrati. Il kit aerodinamico, interamente in carbonio, \u00e8 completato con un diffusore posteriore, di nuovo disegno, sviluppato per integrarsi alle alte velocit\u00e0 con l'ala posteriore. L'auto pesa 70 kg in meno rispetto alla versione originale. I cerchi a dado centrale sono da 9x20 all'anteriore (con pneumatici Michelin PS2 da 245/354 ZR20) e 11x21 al posteriore (pneumatici 305/30 ZR21).La meccanica, rivista con l'introduzione di un filtro dell'aria ad alte prestazioni e un nuovo impianto di scarico, permette al propulsore V8 4.5 di sviluppare 20 cv in pi\u00f9, arrivando a toccare i 590 cv con coppia di 560 Nm. Ci\u00f2 permette alla Siracusa di accelerare da 0 a 100 km/h in 3,2 secondi.\nMansory 7.\nBasandosi sulla BMW Serie 7, la Mansory ha costruito la propria versione denominata 7. Sulla carrozzeria alcuni elementi vennero sostituiti con nuove componenti in fibra di carbonio e fu introdotto un nuovo sistema di scarico sportivo con quattro terminali. Anche la meccanica ricevette diversi aggiornamenti permettendo alla vettura di avere un'accelerazione da 0 a 100 km/h in 4,2 secondi, con velocit\u00e0 massima di 319 km/h.\nMansory Aventador LP 700-4.\nNel 2012 l'azienda svizzera present\u00f2 una propria versione della Lamborghini Aventador LP 700-4. Dotata di nuove parti in carbonio e di nuove componenti aerodinamiche, aveva subito un'elaborazione del propulsore per erogare una potenza di 754 cv. Ci\u00f2 le permetteva un'accelerazione da 0 a 100 Km/h uin 2,8 secondi, con velocit\u00e0 massima di 354 km/h.\nMansory Chopster.\nUsando come base la Porsche Cayenne Turbo S, la Mansory realizz\u00f2 nel 2012 la Chopster. Tale vettura, presentata al salone automobilistico di Ginevra, era dotata di un nuovo body kit sportivo realizzato in carbonio e il propulsore V8 era stato potenziato a 720 cv di potenza grazie alla rimappatura dell'ECU.\nMansory CLS 63 AMG.\nPresso il salone automobilisticmo di Ginevra del 2012 l'elaboratore svizzero present\u00f2 una propria versione della Mercedes-Benz CLS 63 AMG. Rispetto alla versione standard, questa vettura era dotata di nuove componenti aerodinamiche in carbonio, nuovi pneumatici sportivi che avvolgevano cerchi in lega da 20\" e nuovi componenti per il propulsore 5.5 che permisero un aumento di potenza fino a 640 cv con 900 Nm di coppia.\nMansory Sanguis.\nNel 2013, presso il salone automobilistico di Ginevra, la Mansory ha presentato un nuovo modello basato sulla Bentley Continental GT. Denominato Sanguis per via del colore rosso che caratterizzava sia gli interni che gli esterni, era dotata di un nuovo body kit aerodinamico, nuovi elementi in carbonio della carrozzeria per contenere al massimo il peso complessivo, un nuovo impianto di scarico sportivo e un propulsore W12 elaborato per generare la potenza di 672 cv con 780 Nm di coppia. Ci\u00f2 permetteva alla vettura di accelerare da 0 a 100 km/h in 3,8 secondi, con velocit\u00e0 massima di 322 km/h."}
{"id": "4847929", "revid": "110157", "url": "https://it.wikipedia.org/wiki?curid=4847929", "title": "Yksinpuhelu", "text": "Yksinpuhelu \u00e8 il secondo EP della band heavy metal finlandese Kotiteollisuus, pubblicato l'8 giugno 2001.\nLa versione live \u00e8 stata registrata al Nosturi club, Helsinki, il 10 febbraio 2001.\nFormazione.\nJouni Hynynen - voce, chitarra\nJanne Hongisto - basso\nJari Sinkkonen - batteria"}
{"id": "4847932", "revid": "767487", "url": "https://it.wikipedia.org/wiki?curid=4847932", "title": "Dollars in Surrey", "text": "Dollars in Surrey \u00e8 un film muto del 1921 diretto da George Dewhurst e Anson Dyer\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche il 31 agosto 1921.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847933", "revid": "34392", "url": "https://it.wikipedia.org/wiki?curid=4847933", "title": "Chiesa di San Salvador (Venezia)", "text": ""}
{"id": "4847935", "revid": "767487", "url": "https://it.wikipedia.org/wiki?curid=4847935", "title": "Mr. Justice Raffles", "text": "Mr. Justice Raffles \u00e8 un film muto del 1921 diretto da Gerald Ames e Gaston Quiribet. \u00c8 tratto dal romanzo omonimo di E. W. Hornung del 1909, che ha per protagonista A.J. Raffles, un ladro gentiluomo.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche il 30 settembre 1921.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4847936", "revid": "71155", "url": "https://it.wikipedia.org/wiki?curid=4847936", "title": "Enrico Forti", "text": ""}
{"id": "4847944", "revid": "481666", "url": "https://it.wikipedia.org/wiki?curid=4847944", "title": "A.J. Raffles", "text": ""}
{"id": "4847951", "revid": "110157", "url": "https://it.wikipedia.org/wiki?curid=4847951", "title": "Kultalusikka", "text": "Kultalusikka \u00e8 il terzo EP della band heavy metal finlandese Kotiteollisuus, pubblicato il 22 settembre 2004, registrato e mixato a Finnvox nel giugno del 2004.\nTracce.\nTracce live registrate all'Imatra Bigband Festival, il 03-07-2004\nFormazione.\nJouni Hynynen - voce, chitarra\nJanne Hongisto - basso\nJari Sinkkonen - batteria"}
{"id": "4847954", "revid": "834", "url": "https://it.wikipedia.org/wiki?curid=4847954", "title": "Gerald Ames", "text": "Schermitore di valore, rappresent\u00f2 nel 1912 il Regno Unito alle Olimpiadi di Stoccolma nella spada individuale.\nEra sposato all'attrice Mary Dibley."}
{"id": "4847961", "revid": "110157", "url": "https://it.wikipedia.org/wiki?curid=4847961", "title": "Kummitusjuna", "text": "Kummitusjuna \u00e8 il quarto EP della band heavy metal finlandese Kotiteollisuus, pubblicato il 13 giugno 2007.\nTracce.\nLe tracce live sono state registrate a Kitee nel maggio 2006\nFormazione.\nJouni Hynynen - voce, chitarra\nJanne Hongisto - basso\nJari Sinkkonen - batteria\nTuomas Holopainen - tastiera"}
{"id": "4847969", "revid": "110157", "url": "https://it.wikipedia.org/wiki?curid=4847969", "title": "Kuollut k\u00e4velee", "text": "Kuollut k\u00e4velee \u00e8 il quinto EP della band heavy metal finlandese Kotiteollisuus, pubblicato il 25 novembre 2009. \u00c8 stato pubblicato in edizione limitata di 5000 copie.\nContiene anche un DVD con i video delle canzoni:\nSul retro dell'album le tracce 2 e 3 sono invertite.\nFormazione.\nJouni Hynynen - voce, chitarra\nJanne Hongisto - basso\nJari Sinkkonen - batteria"}
{"id": "4847972", "revid": "729019", "url": "https://it.wikipedia.org/wiki?curid=4847972", "title": "Stazione di \u014cizumi-gakuen", "text": "La \u00e8 una stazione ferroviaria di Tokyo che si trova a Nerima, ed \u00e8 servita dalla linea Seibu Ikebukuro delle Ferrovie Seibu, a 12,5\u00a0km di distanza dal capolinea di Ikebukuro.\nStoria.\nLa stazione venne aperta inizialmente il 1\u00ba novembre 1924 con il nome di , e assunse il nome attuale il 1\u00ba marzo 1933.\nA partire dal 2012 sono stati introdotti i numeri di stazione sulla linea. La stazione di \u014cizumi-gakuen possiede il codice \"SI11\".\nNelle vicinanze della stazione si trovano molti studi di animazione e dal 2009 la musica che annuncia di partenza dei treni \u00e8 stata cambiata in quella dell'anime \"Galaxy Express 999\". Dal 2015 nell'ingresso nord \u00e8 stata installata l'Oizumi Anime Gate, una mostra permanente con foto disposte cronologicamente di famosi anime e statue in bronzo a grandezza naturale di Rocky Joe, Lam\u00f9, Masai Hoshino e Masha (protagonisti di \"Galaxy Express 999\") e Astro Boy.\nStruttura.\nLa stazione possiede un marciapiede a isola con due binari passanti in superficie. Il fabbricato viaggiatori \u00e8 sopraelevato, e collegato alle banchine da ascensori, scale fisse e mobili."}
{"id": "4847975", "revid": "729019", "url": "https://it.wikipedia.org/wiki?curid=4847975", "title": "Stazione di H\u014dya", "text": "La \u00e8 una stazione ferroviaria situata nell'area metropolitana di Tokyo, e precisamente nella citt\u00e0 di Nishitokyo. Essa \u00e8 servita dalla linea Seibu Ikebukuro delle Ferrovie Seibu, e dista 14,1\u00a0km di distanza dal capolinea di Ikebukuro.\nStruttura.\nLa stazione possiede due marciapiedi a isola con tre binari passanti in superficie. Il binario 2, situato fra i due marciapiedi, \u00e8 usato da entrambe le direzioni di marcia. Il fabbricato viaggiatori \u00e8 sopraelevato, e collegato alle banchine da ascensori, scale fisse e mobili."}
{"id": "4847984", "revid": "200568", "url": "https://it.wikipedia.org/wiki?curid=4847984", "title": "Elkhart (Texas)", "text": "Elkhart \u00e8 un centro abitato degli Stati Uniti d'America, situato nella contea di Anderson dello Stato del Texas. Secondo il censimento effettuato nel 2010 la popolazione era composta da 1 371 unit\u00e0.\nStoria.\nLa storia di Elkhart \u00e8 strettamente legata alla vicina Fort Parker, il sito del famoso massacro di Fort Parker, durante il quale Cynthia Ann Parker \u00e8 stato rapito dagli indiani Comanche. Elkhart \u00e8 il \"villaggio della ferrovia\" associato a Fort Parker.\nGeografia fisica.\nElkhart \u00e8 situata a . La U.S. Route 287 attraversa la citt\u00e0, e dista 10 miglia (16\u00a0km) a nord di Palestine, il capoluogo di contea, 12 miglia (19\u00a0km) a sud di Grapeland, e 25 miglia (40\u00a0km) a sud di Crockett, capoluogo della contea di Houston.\nSecondo lo United States Census Bureau, ha un'area totale di 3,9\u00a0km\u00b2 (1.5\u00a0mi\u00b2).\nIstruzione.\nNella citt\u00e0 \u00e8 presente la Elkhart Independent School District.\nSociet\u00e0.\nEvoluzione demografica.\nSecondo il censimento del 2000, c'erano 1.215 persone, 473 nuclei familiari e 321 famiglie residenti nella citt\u00e0. La densit\u00e0 di popolazione era di 783,0 persone per miglio quadrato (302,7/km\u00b2). C'erano 532 unit\u00e0 abitative a una densit\u00e0 media di 342,8 per miglio quadrato (132,5/km\u00b2). La composizione etnica della citt\u00e0 era formata dall'89,05% di bianchi, l'8,15% di afroamericani, lo 0,41% di nativi americani, lo 0,82% di altre razze, e l'1,56% di due o pi\u00f9 etnie. Ispanici o latinos di qualunque razza erano il 3,05% della popolazione.\nC'erano 473 nuclei familiari di cui il 32,6% aveva figli di et\u00e0 inferiore ai 18 anni, il 49,5% erano coppie sposate conviventi, il 13,3% aveva un capofamiglia femmina senza marito, e il 32,1% erano non-famiglie. Il 31,3% di tutti i nuclei familiari erano individuali e il 19,5% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2,38 e quello di una famiglia era di 2,97.\nLa popolazione era composta dal 25,6% di persone sotto i 18 anni, il 6,8% di persone dai 18 ai 24 anni, il 20,7% di persone dai 25 ai 44 anni, il 23,5% di persone dai 45 ai 64 anni, e il 23,5% di persone di 65 anni o pi\u00f9. L'et\u00e0 media era di 42 anni. Per ogni 100 femmine c'erano 77,4 maschi. Per ogni 100 femmine dai 18 anni in su, c'erano 73,6 maschi.\nIl reddito medio di un nucleo familiare era di 25.927 dollari, e quello di una famiglia era di 33.977 dollari. I maschi avevano un reddito medio di 27.841 dollari contro i 21.705 dollari delle femmine. Il reddito pro capite era di 13.809 dollari. Circa il 12,9% delle famiglie e il 20,0% della popolazione erano sotto la soglia di povert\u00e0, incluso il 24,1% di persone sotto i 18 anni e il 32,5% di persone di 65 anni o pi\u00f9."}
{"id": "4847987", "revid": "1494169", "url": "https://it.wikipedia.org/wiki?curid=4847987", "title": "Frankston", "text": ""}
{"id": "4847988", "revid": "1543377", "url": "https://it.wikipedia.org/wiki?curid=4847988", "title": "Frankston (Texas)", "text": "Frankston \u00e8 un centro abitato degli Stati Uniti d'America, situato nella contea di Anderson dello Stato del Texas. Secondo il censimento statunitense effettuato nel 2010, nella citt\u00e0 erano presenti 1 229 persone. Il suo nome deriva da Frankie Miller, una giovane donna che don\u00f2 la sua terra per la costruzione di un parco cittadino.\nGeografia fisica.\nTerritorio.\nFrankston si trova nella parte nord-orientale della contea di Anderson, all'incrocio tra la U.S. Highway 175 e la State Highway 155. Secondo l'Ufficio del censimento degli Stati Uniti d'America la citt\u00e0 ha un'area totale di 2,5 miglia quadrate (6,4\u00a0km\u00b2), costituiti completamente dalla terra ferma.\nClima.\nIl clima in questa zona \u00e8 caratterizzata da estati calde e umide. Secondo il sistema di classificazione climatica K\u00f6ppen, Frankston ha un clima subtropicale umido, simboleggiato sulle mappe climatiche come \"CFA\".\nSociet\u00e0.\nEvoluzione demografica.\nSecondo il censimento del 2000, c'erano 1209 persone, 472 nuclei familiari e 320 famiglie residenti nella citt\u00e0. La densit\u00e0 di popolazione era di 488,6 persone per miglio quadrato (189,0/km\u00b2). C'erano 525 unit\u00e0 abitative a una densit\u00e0 media di 212,2 per miglio quadrato (82,1/km\u00b2). La composizione etnica della citt\u00e0 era formata dal 86.68% di bianchi, il 10.92% di afroamericani, lo 0.17% di nativi americani, lo 0.08% di asiatici, lo 0.91% di altre razze, e l'1.24% di due o pi\u00f9 etnie. Ispanici o latinos di qualunque razza erano il 2.81% della popolazione.\nC'erano 472 nuclei familiari di cui il 28.8% aveva figli di et\u00e0 inferiore ai 18 anni, il 53.4% erano coppie sposate conviventi, l'11.9% aveva un capofamiglia femmina senza marito, e il 32.2% erano non-famiglie. Il 29.9% di tutti i nuclei familiari erano individuali e il 21.2% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.44 e quello di una famiglia era di 3.02.\nLa popolazione era composta dal 23.1% di persone sotto i 18 anni, il 6.9% di persone dai 18 ai 24 anni, il 21.9% di persone dai 25 ai 44 anni, il 23.7% di persone dai 45 ai 64 anni, e il 24.3% di persone di 65 anni o pi\u00f9. L'et\u00e0 media era di 44 anni. Per ogni 100 femmine c'erano 80,4 maschi. Per ogni 100 femmine dai 18 anni in su, c'erano 72,5 maschi.\nIl reddito medio di un nucleo familiare era di 28,125 dollari, e quello di una famiglia era di 37,130 dollari. I maschi avevano un reddito medio di 27,250 dollari contro i 20,313 dollari delle femmine. Il reddito pro capite era di 15,609 dollari. Circa il 12.8% delle famiglie e il 17.1% della popolazione erano sotto la soglia di povert\u00e0, incluso il 14.0% di persone sotto i 18 anni e il 25.6% di persone di 65 anni o pi\u00f9.\nInfrastrutture e trasporti.\nUna linea ferroviaria gestita dalla Southern Pacific Railroad (originariamente costruita e gestita dalla Texas &amp; New Orleans Railroad), serv\u00ec Frankston dal 1902 fino al suo abbandono, a met\u00e0 degli anni 1980. L'unica traccia rimasta della linea ferroviaria in citt\u00e0 \u00e8 un edificio utilizzato dalla compagnia ferroviaria come deposito; ora esso viene utilizzato come biblioteca pubblica di Frankston.\nCultura.\nIstruzione.\nLa citt\u00e0 \u00e8 servita dalla Frankston Independent School District.\nUfficio postale.\nL'ufficio postale di Frankston \u00e8 situato al 400 East Main Street, Frankston, Texas 75763-9997."}
{"id": "4847990", "revid": "599013", "url": "https://it.wikipedia.org/wiki?curid=4847990", "title": "Wilfried Delbroek", "text": "Carriera.\nClub.\nVanta almeno 286 presenze e 6 reti tra la prima e la terza divisione belga.\nNazionale.\nEsordisce il 3 febbraio 1999 contro Cipro (1-0)."}
{"id": "4847992", "revid": "697352", "url": "https://it.wikipedia.org/wiki?curid=4847992", "title": "Troglodytes (disambigua)", "text": "Il termine troglodytes deriva dal greco e significa \"che dimora, abita nelle caverne\", spesso indicandone l'habitat; pu\u00f2 riferirsi ai seguenti taxa:"}
{"id": "4847993", "revid": "767487", "url": "https://it.wikipedia.org/wiki?curid=4847993", "title": "McKinney Acres", "text": "McKinney Acres \u00e8 un centro abitato degli Stati Uniti d'America, situato nella contea di Andrews dello Stato del Texas. Si trova lungo il confine meridionale della contea. Secondo il censimento effettuato nel 2010 la popolazione \u00e8 formata da 815 unit\u00e0.\nGeografia.\nTerritorio.\nMcKinney Acres si trova lungo il confine meridionale di Andrews, il capoluogo della contea. La U.S. Route 385 attraversa il bordo occidentale del CDP, che termina a 32 miglia (51 km) a sud, ad Odessa.\nSecondo l'Ufficio del censimento degli Stati Uniti d'America la citt\u00e0 ha un'area totale di 1,7 miglia quadrate (4,3 km\u00b2), costituiti completamente dalla terra ferma.\nSociet\u00e0.\nEvoluzione demografica.\nSecondo il censimento effettuato nel 2010 la popolazione \u00e8 formata da 815 persone. 361 di esse, corrispondenti al 44,3% sono maschi, mentre le restanti 454 (55.7%) sono femmine."}
{"id": "4847994", "revid": "599013", "url": "https://it.wikipedia.org/wiki?curid=4847994", "title": "Burke (Texas)", "text": "Burke \u00e8 un centro abitato degli Stati Uniti d'America, situato nella contea di Angelina dello Stato del Texas. Secondo il censimento effettuato nel 2010 la popolazione ammontava a 737 unit\u00e0.\nGeografia fisica.\nTerritorio.\nIl centro abitato \u00e8 situato nella parte sud-occidentale della contea, a 8 miglia a sud di Lufkin.\nClima.\nIl clima in questa zona \u00e8 caratterizzato da estati calde e umide e generalmente inverni poco rigidi. Secondo la Classificazione dei climi di K\u00f6ppen, Burke ha un clima subtropicale umido, abbreviato nelle mappe del clima con \"TUF\".\nStoria.\nBurke \u00e8 stata fondata nel 1881 e fu originariamente chiamata Rhodes, in onore di W. R. Rhodes e del postino H. R. Rhodes, \nSociet\u00e0.\nEvoluzione demografica.\nSecondo il censimento del 2000, c'erano 315 persone, 114 nuclei familiari e 85 famiglie residenti nella citt\u00e0. La densit\u00e0 di popolazione era di 501.5 persone per miglio quadrato (193.1/km\u00b2). C'erano 138 unit\u00e0 abitative a una densit\u00e0 media di 219.7 per miglio quadrato (84.6/km\u00b2). La composizione etnica della citt\u00e0 era formata dal 91.43% di bianchi, l'1.27% di afroamericani, l'1.90% di nativi americani, il 3.81% di altre razze, e l'1.59% di due o pi\u00f9 etnie. Ispanici o latinos di qualunque razza erano il 22.22% della popolazione.\nC'erano 114 nuclei familiari di cui il 36.8% aveva figli di et\u00e0 inferiore ai 18 anni, il 59.6% erano coppie sposate conviventi, il 10.5% aveva un capofamiglia femmina senza marito, e il 25.4% erano non-famiglie. Il 23.7% di tutti i nuclei familiari erano individuali e il 12.3% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.76 e quello di una famiglia era di 3.28.\nLa popolazione era composta dal 27,0% di persone sotto i 18 anni, il 12,4% di persone dai 18 ai 24 anni, il 30.2% di persone dai 25 ai 44 anni, il 16,2% di persone dai 45 ai 64 anni, e il 14,3% di persone di 65 anni o pi\u00f9. L'et\u00e0 media era di 31 anni. Per ogni 100 femmine c'erano 86,4 maschi. Per ogni 100 femmine dai 18 anni in su, c'erano 88,5 maschi.\nIl reddito medio di un nucleo familiare era di 29,821 dollari, e quello di una famiglia era di 34,375 dollari. I maschi avevano un reddito medio di 31,250 dollari contro i 18,472 dollari delle femmine. Il reddito pro capite era di 12,033 dollari. Circa il 15.7% delle famiglie e il 14.4% della popolazione erano sotto la soglia di povert\u00e0, incluso il 9.9% di persone sotto i 18 anni e il 17.4% di persone di 65 anni o pi\u00f9.\nCultura.\nIstruzione.\nBurke fa parte della Diboll Independent School District. Una sua piccola parte fa invece parte della Lufkin ISD."}
{"id": "4847995", "revid": "287204", "url": "https://it.wikipedia.org/wiki?curid=4847995", "title": "Diboll", "text": "Diboll \u00e8 un centro abitato degli Stati Uniti d'America, situato nella contea di Angelina dello Stato del Texas. Secondo il censimento effettuato nel 2010 la sua popolazione ammontava a 5 359. Il suo nome deriva da J. C. Diboll, un venditore di legno locale.\nStoria.\nIl centro abitato sorse nel 1894 lungo la Houston East and West Texas Railway, in seguito alla costruzione di una segheria da parte di Thomas Lewis Latane Temple, che negli anni seguenti acquist\u00f2 ampie terre nel circondario e raddoppi\u00f2 l'attivit\u00e0, richiamando in citt\u00e0 numerosi lavoratori. Gi\u00e0 nel 1894 fu costruita la prima scuola cittadina, affiancata tre anni dopo dall'ufficio postale.\nL'attivit\u00e0 della societ\u00e0 rimase fiorente fino alla grande depressione, che costrinse Temple a cedere buona parte delle terre possedute nei dintorni al governo. Nel 1951 il nipote Arthur Temple, diventato presidente della compagnia, costru\u00ec a Diball un ospedale, una caserma dei vigili del fuoco e numerose abitazioni, favorendo un notevole sviluppo della citt\u00e0, che nel 1962 divenne sede di municipalit\u00e0, e una rapida crescita degli abitanti, che nel 1984 raggiunsero le 550 unit\u00e0, per poi decrescere lievemente negli anni successivi.\nGeografia fisica.\nTerritorio.\nIl centro abitato \u00e8 attraversato dalla U.S. Highway 59, ed \u00e8 distante 11 miglia (18\u00a0km) a nord di Lufkin, il capoluogo di conta, e 109 miglia (175\u00a0km) a sud di Houston. \u00c8 quindi situato nella fascia meridionale della contea.\nSecondo l'Ufficio del censimento degli Stati Uniti d'America la contea ha un'area totale di 4.7 miglia quadrate (12.3\u00a0km\u00b2), di cui 4.6 miglia quadrate (12.2\u00a0km\u00b2) sono terra, mentre 0,04 miglia quadrate (0,1\u00a0km\u00b2, corrispondenti all'1,20% del territorio) sono costituiti dall'acqua.\nClima.\nIl clima in questa zona \u00e8 caratterizzata da estati calde e umide e inverni generalmente lievi. Secondo la Classificazione dei climi di K\u00f6ppen, Diboll ha un clima subtropicale umido, abbreviato in \"TUF\" sulle mappe climatiche.\nSociet\u00e0.\nEvoluzione demografica.\nSecondo il censimento del 2000, c'erano 5470 persone, 1424 nuclei familiari e 1107 famiglie residenti nella citt\u00e0. La densit\u00e0 di popolazione era di 1,141.9 persone per miglio quadrato (440.9/km\u00b2). C'erano 1,582 unit\u00e0 abitative a una densit\u00e0 media di 330.3 per miglio quadrato (127.5/km\u00b2). La composizione etnica della citt\u00e0 era formata dal 53.67% di bianchi, lo 24.13% di afroamericani, lo 0.53% di nativi americani, lo 0.05% di asiatici, il 19.40% di altre razze, e il 2.16% di due o pi\u00f9 etnie. Ispanici o latinos di qualunque razza erano il 37.26% della popolazione.\nC'erano 1,424 nuclei familiari di cui il 43.4% aveva figli di et\u00e0 inferiore ai 18 anni, il 54.4% erano coppie sposate conviventi, il 19.2% aveva un capofamiglia femmina senza marito, e il 22.2% erano non-famiglie. Il 20.6% di tutti i nuclei familiari erano individuali e il 10.0% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 3.08 e quello di una famiglia era di 3.57.\nLa popolazione era composta dal 27.2% di persone sotto i 18 anni, il 10.7% di persone dai 18 ai 24 anni, il 33.8% di persone dai 25 ai 44 anni, il 19.6% di persone dai 45 ai 64 anni, e l'8.7% di persone di 65 anni o pi\u00f9. L'et\u00e0 media era di 32 anni. Per ogni 100 femmine c'erano 132.7 maschi. Per ogni 100 femmine dai 18 anni in su, c'erano 143.3 maschi.\nIl reddito medio di un nucleo familiare era di 28,183 dollari, e quello di una famiglia era di 31,524 dollari. I maschi avevano un reddito medio di 29,156 dollari contro i 18,324 dollari delle femmine. Il reddito pro capite era di 10,707 dollari. Circa il 24.0% delle famiglie e il 26.0% della popolazione erano sotto la soglia di povert\u00e0, incluso il 34.4% di persone sotto i 18 anni e il 17.6% di persone di 65 anni o pi\u00f9.\nCultura.\nIstruzione.\nDiboll \u00e8 servita dalla Diboll Independent School District."}
{"id": "4847997", "revid": "599013", "url": "https://it.wikipedia.org/wiki?curid=4847997", "title": "Hudson (Texas)", "text": "Hudson \u00e8 un centro abitato degli Stati Uniti d'America, situato nella contea di Angelina dello Stato del Texas. Secondo il censimento effettuato nel 2010 la sua popolazione ammontava a 4,731 unit\u00e0.\nGeografia fisica.\nTerritorio.\nHudson \u00e8 situato nella fascia nord-centrale della contea, ed \u00e8 adiacente al confine occidentale di Lufkin. La Texas State Highway 94 passa attraverso la comunit\u00e0.\nSecondo l'Ufficio del censimento degli Stati Uniti d'America la contea ha un'area totale di 5.1 miglia quadrate (13.2 km\u00b2), di cui 5.1 miglia quadrate (13.1 km\u00b2) sono terra, mentre 0.04 miglia quadrate (0.1 km\u00b2, corrispondenti allo 0.76% del territorio) sono costituiti dall'acqua.\nSociet\u00e0.\nEvoluzione demografica.\nSecondo il censimento effettuato nel 2000, c'erano 3,792 persone, 1,288 nuclei familiari e 1,013 famiglie residenti nella citt\u00e0. La densit\u00e0 di popolazione era di 827.9 persone per miglio quadrato (319.7/km\u00b2). C'erano 1,390 unit\u00e0 abitative a una densit\u00e0 media di 303.5 per miglio quadrato (117.2/km\u00b2). La composizione etnica della citt\u00e0 era formata dal 83.91% di bianchi, il 3.96% di afroamericani, lo 0.21% di nativi americani, lo 0.29% di asiatici, il 9.81% di altre razze, e l'1.82% di due o pi\u00f9 etnie. Ispanici o latinos di qualunque razza erano il 17.06% della popolazione.\nC'erano 1,288 nuclei familiari di cui il 44.2% aveva figli di et\u00e0 inferiore ai 18 anni, il 59.6% erano coppie sposate conviventi, il 12.9% aveva un capofamiglia femmina senza marito, e il 21.3% erano non-famiglie. Il 17.8% di tutti i nuclei familiari erano individuali e il 6.2% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.94 e quello di una famiglia era di 3.30.\nLa popolazione era composta dal 31.3% di persone sotto i 18 anni, il 10.5% di persone dai 18 ai 24 anni, il 30.7% di persone dai 25 ai 44 anni, il 20.0% di persone dai 45 ai 64 anni, e il 7.5% di persone di 65 anni o pi\u00f9. L'et\u00e0 media era di 30 anni. Per ogni 100 femmine c'erano 99.8 maschi. Per ogni 100 femmine dai 18 anni in su, c'erano 95.5 maschi.\nIl reddito medio di un nucleo familiare era di 33,511 dollari, e quello di una famiglia era di 37,292 dollari. I maschi avevano un reddito medio di 26,935 dollari contro i 19,722 dollari delle femmine. Il reddito pro capite era di 13,798 dollari. Circa il 12.1% delle famiglie e il 13.3% della popolazione erano sotto la soglia di povert\u00e0, incluso il 16.7% di persone sotto i 18 anni e il 15.5% di persone di 65 anni o pi\u00f9\nNel 1980 abitavano nella citt\u00e0 695 persone e 2.374 nel 1990. L'ultimo censimento effettuato, quello del 2010, riporta che i residenti erano 4.731.\nCultura.\nIstruzione.\nHudson \u00e8 servito dalla Hudson Independent School District.\nEconomia.\nServizi.\nIl City of Hudson Police Department \u00e8 stato formato nel 2001. Il dipartimento \u00e8 situato in 201 Mt Carmel Rd. Hudson non ha uffici postali."}
{"id": "4847998", "revid": "729019", "url": "https://it.wikipedia.org/wiki?curid=4847998", "title": "Huntington (Texas)", "text": "Huntington \u00e8 un centro abitato degli Stati Uniti d'America, situato nella contea di Angelina dello Stato del Texas. Secondo il censimento effettuato nel 2010 la sua popolazione ammonta a 2,118 unit\u00e0. Il suo nome deriva da Collis Potter Huntington, il presidente del consiglio di amministrazione della Southern Pacific Railroad quando si \u00e8 formata la citt\u00e0 e uno dei Big Four.\nGeografia fisica.\nTerritorio.\nHuntington \u00e8 attraversata dalla U.S. Route 69 e dalla linea Southern Pacific Railroad. \u00c8 situato nella fascia orientale della contea, quindici miglia a nord-ovest di Zavalla e dieci miglia ad est di Lufkin.\nSecondo l'Ufficio del censimento degli Stati Uniti d'America la contea ha un'area totale di 2.7 miglia quadrate (7.1 km\u00b2), di cui 0.012 miglia quadrate (0.03 km\u00b2, corrispondenti allo 0.36% del territorio) sono costituiti dall'acqua.\nSociet\u00e0.\nEvoluzione demografica.\nSecondo il censimento del 2000, c'erano 2,068 persone, 757 nuclei familiari e 560 famiglie residenti nella citt\u00e0. La densit\u00e0 di popolazione era di 758.0 persone per miglio quadrato (292.5/km\u00b2). C'erano 894 unit\u00e0 abitative a una densit\u00e0 media di 327.7 per miglio quadrato (126.4/km\u00b2). La composizione etnica della citt\u00e0 era formata dal 87.19% di bianchi, l'8.56% di afroamericani, lo 0.58% di nativi americani, lo 0.19% di asiatici, l'1.35% di altre razze, e il 2.13% di due o pi\u00f9 etnie. Ispanici o latinos di qualunque razza erano il 3.72% della popolazione.\nC'erano 757 nuclei familiari di cui il 41.2% aveva figli di et\u00e0 inferiore ai 18 anni, il 52.8% erano coppie sposate conviventi, il 17.3% aveva un capofamiglia femmina senza marito, e il 25.9% erano non-famiglie. Il 23.9% di tutti i nuclei familiari erano individuali e il 12.5% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.73 e quello di una famiglia era di 3.25.\nLa popolazione era composta dal 32.0% di persone sotto i 18 anni, il 9.9% di persone dai 18 ai 24 anni, il 26.3% di persone dai 25 ai 44 anni, il 19.6% di persone dai 45 ai 64 anni, e il 12.2% di persone di 65 anni o pi\u00f9. L'et\u00e0 media era di 32 anni. Per ogni 100 femmine c'erano 91.0 maschi. Per ogni 100 femmine dai 18 anni in gi\u00f9, c'erano 82.8 maschi.\nIl reddito medio di un nucleo familiare era di 56,862 dollari, e quello di una famiglia era di 52,953 dollari. I maschi avevano un reddito medio di 36,338 dollari contro i 29,554 dollari delle femmine. Il reddito pro capite era di 11,989 dollari. Circa l'11.1% delle famiglie e il 14.2% della popolazione erano sotto la soglia di povert\u00e0, incluso il 14.5% di persone sotto i 18 anni e il 9.4% di persone di 65 anni o pi\u00f9.\nCultura.\nIstruzione.\nHuntington \u00e8 servita dalla Huntington Independent School District.\nMedia.\nStampa.\nIl giornale locale di Huntington \u00e8 l\"'Huntington Herald\", che serve Huntington, Zavalla, Etoile, e Homer. Si tratta di un giornale mensile gratuito che pu\u00f2 essere trovato nella maggior parte dei negozi e stabilimenti commerciali locali di tutta l'area. \u00c8 stato fondato il 12 luglio 1972."}
{"id": "4848000", "revid": "1494169", "url": "https://it.wikipedia.org/wiki?curid=4848000", "title": "Zavalla", "text": ""}
{"id": "4848001", "revid": "729019", "url": "https://it.wikipedia.org/wiki?curid=4848001", "title": "Zavalla (Texas)", "text": "Zavalla \u00e8 un centro abitato degli Stati Uniti d'America, situato nella contea di Angelina dello Stato del Texas. La popolazione secondo il censimento effettuato nel 2010 la popolazione ammonta a 713. Il suo nome deriva da Lorenzo de Zavala, politico messicano che ricopr\u00ec la carica di Vicepresidente della Repubblica del Texas dal 16 marzo 1836 al 22 ottobre 1836.\nGeografia fisica.\nZavala si trova all'intersezione tra la U.S. Highway 69 e la State Highway 63, 25 miglia a sud-est di Lufkin.\nSociet\u00e0.\nEvoluzione demografica.\nSecondo il censimento del 2000, c'erano 647 persone, 268 nuclei familiari e 176 famiglie residenti nella citt\u00e0. La densit\u00e0 di popolazione era di 306.6 persone per miglio quadrato (118.4/km\u00b2). C'erano 340 unit\u00e0 abitative a una densit\u00e0 media di 161.1 per miglio quadrato (62.2/km\u00b2). La composizione etnica della citt\u00e0 era formata dal 97.68% di bianchi, lo 0.46% di nativi americani, lo 0.15% di asiatici, lo 0.62% di altre razze, e l'1.08% di due o pi\u00f9 etnie. Ispanici o latinos di qualunque razza erano il 2.01% della popolazione.\nC'erano 268 nuclei familiari di cui il 34.0% aveva figli di et\u00e0 inferiore ai 18 anni, il 48.1% erano coppie sposate conviventi, il 12.7% aveva un capofamiglia femmina senza marito, e il 34.0% erano non-famiglie. Il 30.6% di tutti i nuclei familiari erano individuali e il 15.3% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.41 e quello di una famiglia era di 2.99.\nLa popolazione era composta dal 26.6% di persone sotto i 18 anni, il 9.0% di persone dai 18 ai 24 anni, il 26.1% di persone dai 25 ai 44 anni, il 24.7% di persone dai 45 ai 64 anni, e il 13.6% di persone di 65 anni o pi\u00f9. L'et\u00e0 media era di 36 anni. Per ogni 100 femmine c'erano 87.5 maschi. Per ogni 100 femmine dai 18 anni in su, c'erano 87.7 maschi.\nIl reddito medio di un nucleo familiare era di 21,806 dollari, e quello di una famiglia era di 28,750 dollari. I maschi avevano un reddito medio di 30,577 dollari contro i dollari delle femmine. Il reddito pro capite era di 13,049 dollari. Circa il 22.0% delle famiglie e il 28.1% della popolazione erano sotto la soglia di povert\u00e0, incluso il 36.6% di persone sotto i 18 anni e il 16.8% di persone di 65 anni o pi\u00f9\nCultura.\nIstruzione.\nZavalla \u00e8 servita dalla Zavalla Independent School District, che include la Zavalla High School."}
{"id": "4848003", "revid": "729019", "url": "https://it.wikipedia.org/wiki?curid=4848003", "title": "Aransas Pass", "text": "Aransas Pass \u00e8 un comune (\"city\") degli Stati Uniti d'America situato tra le contee di Aransas, Nueces e San Patricio nello Stato del Texas. La popolazione era di 8.204 abitanti al censimento del 2010.\nGeografia fisica.\nSecondo l'Ufficio del censimento degli Stati Uniti d'America la contea ha un'area totale di 135.6 km\u00b2, di cui 32.6 km\u00b2 sono terra, mentre 103.1 km\u00b2, corrispondenti al 75.99% del territorio sono costituiti dall'acqua.\nSociet\u00e0.\nEvoluzione demografica.\nSecondo il censimento del 2010, la popolazione era di 8.204 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'84,62% di bianchi, il 3,06% di afroamericani, lo 0,77% di nativi americani, lo 0,96% di asiatici, lo 0,12% di oceanici, il 7,68% di altre razze, e il 2,79% di due o pi\u00f9 etnie. Ispanici o latinos di qualunque razza erano il 39,96% della popolazione.\nClima.\nIl clima in questa zona \u00e8 caratterizzata da estati calde e umide e generalmente inverni non troppo rigidi. Secondo la Classificazione dei climi di K\u00f6ppen Aransas Pass ha un clima subtropicale umido, CFA sulle mappe climatiche.\nIstruzione.\nGli studenti di Aransas Pass sono serviti dall'Aransas Pass Independent School District. Le scuole presenti nella citt\u00e0 sono le seguenti: H. T. Faulk Early Childhood School, Kieberger Elementary School, Charlie Marshall Elementary School, A. C. Blunt Middle School, e Aransas Pass High School."}
{"id": "4848004", "revid": "2061979", "url": "https://it.wikipedia.org/wiki?curid=4848004", "title": "Fulton (Texas)", "text": "Fulton \u00e8 un centro abitato degli Stati Uniti d'America, situato nella contea di Aransas dello Stato del Texas. Secondo il censimento effettuato nel 2010 la sua popolazione ammonta a 1,358 unit\u00e0. Il suo nome deriva da George Ware Fulton, uno sviluppatore di terreno nella zona.\nGeografia fisica.\nSecondo l'Ufficio del censimento degli Stati Uniti d'America la citt\u00e0 ha un'area totale di 2.5 miglia quadrate (6.4\u00a0km\u00b2), di cui 1.4 miglia quadrate (3.6\u00a0km\u00b2) sono terra, mentre 1.0 miglia quadrate (2.7\u00a0km\u00b2) sono costituiti dall'acqua. Il suo confine \u00e8 delineato a sud dalla citt\u00e0 di Rockport, il capoluogo della contea. La Texas State Highway 35 passa attraverso il centro della citt\u00e0, e porta a nord, attraverso l'ingresso di Copano Bay. Corpus Christi \u00e8 distante 32 miglia (51\u00a0km) a sud-ovest, mentre Port Lavaca 49 miglia (79\u00a0km) a nord-est. Il clima in questa zona \u00e8 caratterizzato da estati calde e umide e inverni generalmente lievi. Secondo la Classificazione dei climi di K\u00f6ppen, Fulton ha un clima subtropicale umido, abbreviato nelle mappe climatiche come \"TUF\".\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 1,553 persone, 707 nuclei familiari e 439 famiglie residenti nella citt\u00e0. La densit\u00e0 di popolazione era di 1,149.9 persone per miglio quadrato (444.2/km\u00b2). C'erano 1,008 unit\u00e0 abitative a una densit\u00e0 media di 746.4 per miglio quadrato (288.3/km\u00b2). La composizione etnica della citt\u00e0 era formata dal 84.61% di bianchi, l'1.16% di afroamericani, lo 0.90% di nativi americani, l'8.89% di asiatici, il 2.25% di altre razze, e il 2.12% di due o pi\u00f9 etnie. Ispanici o latinos di qualunque razza erano il 11.27% della popolazione.\nC'erano 707 nuclei familiari di cui il 18.2% aveva figli di et\u00e0 inferiore ai 18 anni, il 51.5% erano coppie sposate conviventi, il 7.1% aveva un capofamiglia femmina senza marito, e il 37.8% erano non-famiglie. Il 32.1% di tutti i nuclei familiari erano individuali e il 16.3% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.20 e quello di una famiglia era di 2.77.\nLa popolazione era composta dal 18.8% di persone sotto i 18 anni, il 5.4% di persone dai 18 ai 24 anni, il 21.3% di persone dai 25 ai 44 anni, il 28.0% di persone dai 45 ai 64 anni, e il 26.5% di persone di 65 anni o pi\u00f9. L'et\u00e0 media era di 49 anni. Per ogni 100 femmine c'erano 106.0 maschi. Per ogni 100 femmine dai 18 anni in su, c'erano 105.0 maschi.\nIl reddito medio di un nucleo familiare era di 26,857 dollari, e quello di una famiglia era di 30,417 dollari. I maschi avevano un reddito medio di 25,486 dollari contro i 18,750 dollari delle femmine. Il reddito pro capite era di 15,456 dollari. Circa il 11.2% delle famiglie e il 15.4% della popolazione erano sotto la soglia di povert\u00e0, incluso il 19.8% di persone sotto i 18 anni e l'8.6% di persone di 65 anni o pi\u00f9.\nCultura.\nIstruzione.\nL'intera comunit\u00e0 di Fulton \u00e8 servita dalla Aransas County Independent School District. Gli alunni sono differenziati in varie strutture: Little Bay Primary School (Rockport, Pre-K-K), Live Oak 1-3 Learning Center (Rockport), Fulton 4-5 Learning Center (Fulton), Rockport-Fulton Middle School (Rockport), and Rockport-Fulton High School (Rockport). Nella citt\u00e0 \u00e8 inoltre presente la Aransas County Public Library."}
{"id": "4848005", "revid": "729019", "url": "https://it.wikipedia.org/wiki?curid=4848005", "title": "Holliday (Texas)", "text": "Holliday \u00e8 un centro abitato degli Stati Uniti d'America, situato nella contea di Archer dello Stato del Texas. Secondo il censimento del 2010 abitavano nella citt\u00e0 1758 persone.\nLa citt\u00e0 \u00e8 chiamata cos\u00ec per il vicino Holliday Creek, nome originato a sua volta da John Holliday, membro di una spedizione militare della Repubblica del Texas.\nGeografia fisica.\nTerritorio.\nRoaring Springs \u00e8 situata a (33.813609, -98.693508), 14 miglia (23\u00a0km) a sud-ovest di Wichita Falls. Per la citt\u00e0 passano la U.S. Routes 82 e la U.S. Routes 277, che portano verso nord-ovest a Wichita Falls e verso sud-ovest a Seymour.\nSecondo l'Ufficio del censimento degli Stati Uniti d'America la citt\u00e0 ha un'area totale di 2.4 miglia quadrate (6.2\u00a0km\u00b2), formate completamente dalla terra ferma.\nClima.\nIl clima in questa zona \u00e8 caratterizzata da estati calde e umide e inverni generalmente non troppo rigidi. Secondo la Classificazione dei climi di K\u00f6ppen, Holliday ha un clima subtropicale umido, abbreviato in \"TUF\" sulle mappe climatiche.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 1,650 persone, 622 nuclei familiari e 462 famiglie residenti nella citt\u00e0. La densit\u00e0 di popolazione era di 836.4 persone per miglio quadrato (323.1/km\u00b2). C'erano 676 unit\u00e0 abitative a una densit\u00e0 media di 346.5 per miglio quadrato (133.8/km\u00b2). La composizione etnica della citt\u00e0 era formata dal 96.02% di bianchi, l'1.10% di nativi americani, lo 0.1% di asiatici, l'1.35% di altre razze, e l'1.29% di due o pi\u00f9 etnie. Ispanici o latinos di qualunque razza erano il 3.49% della popolazione.\nC'erano 622 nuclei familiari di cui il 41.8% aveva figli di et\u00e0 inferiore ai 18 anni, il 57.9% erano coppie sposate conviventi, il 12.9% aveva un capofamiglia femmina senza marito, e il 25.6% erano non-famiglie. Il 23.0% di tutti i nuclei familiari erano individuali e il 12.2% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.62 e quello di una famiglia era di 3.08.\nLa popolazione era composta dal 30.8% di persone sotto i 18 anni, l'8.0% di persone dai 18 ai 24 anni, il 29.9% di persone dai 25 ai 44 anni, il 19.5% di persone dai 45 ai 64 anni, e l'11.9% di persone di 65 anni o pi\u00f9. L'et\u00e0 media era di 34 anni. Per ogni 100 femmine c'erano 92.9 maschi. Per ogni 100 femmine dai 18 anni in su, c'erano 86.5 maschi.\nIl reddito medio di un nucleo familiare era di 32,857 dollari, e quello di una famiglia era di 40,625 dollari. I maschi avevano un reddito medio di 29,375 dollari contro i 19,375 dollari delle femmine. Il reddito pro capite era di 16,384 dollari. Circa il 9.6% delle famiglie e il 13.0% della popolazione erano sotto la soglia di povert\u00e0, incluso il 21.2% di persone sotto i 18 anni e il 9.0% di persone di 65 anni o pi\u00f9.\nCultura.\nIstruzione.\nHolliday \u00e8 servita dalla Holliday Independent School District."}
{"id": "4848006", "revid": "729019", "url": "https://it.wikipedia.org/wiki?curid=4848006", "title": "Scotland (Texas)", "text": "Scotland \u00e8 un centro abitato degli Stati Uniti d'America, situato nella contea di Archer dello Stato del Texas. Secondo il censimento del 2010 vivevano nella citt\u00e0 501 persone. Il nome della comunit\u00e0 deriva dal suo fondatore, Henry J. Scott.\nGeografia fisica.\nTerritorio.\nScotland \u00e8 situata a (33.642195, -98.448340), a sud della Little Wichita River. I confini della citt\u00e0 si estendono ad est fino a Lake Arrowhead, un bacino idrico su Little Wichita. La U.S. Route 281 attraversa la citt\u00e0, che porta verso nord a 18 miglia (29\u00a0km) a Wichita Falls e verso sud a 40 miglia (64\u00a0km) a Jacksboro.\nSecondo l'Ufficio del censimento degli Stati Uniti d'America la citt\u00e0 ha un'area totale di 8.0 miglia quadrate (20.8\u00a0km\u00b2), di cui 7.9 miglia quadrate (20.4\u00a0km\u00b2) sono terra, mentre 0.12 miglia quadrate (0.3\u00a0km\u00b2, corrispondenti all'1.63% del territorio) sono costituiti dall'acqua.\nClima.\nIl clima in questa zona \u00e8 caratterizzato da estati calde e umide e inverni generalmente non troppo rigidi. Secondo la Classificazione dei climi di K\u00f6ppen, Scotland ha un clima subtropicale umido, abbreviato in \"TUF\" sulle mappe climatiche.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 438 persone, 160 nuclei familiari e 116 famiglie residenti nella citt\u00e0. La densit\u00e0 di popolazione era di 39.1 persone per miglio quadrato (15.1/km\u00b2). C'erano 173 unit\u00e0 abitative a una densit\u00e0 media di 15.4 per miglio quadrato (6.0/km\u00b2). La composizione etnica della citt\u00e0 era formata dal 95.21% di bianchi, il 2.74% di altre razze, e il 2.05% di due o pi\u00f9 etnie. Ispanici o latinos di qualunque razza erano il 8.68% della popolazione.\nC'erano 160 nuclei familiari di cui il 41.3% aveva figli di et\u00e0 inferiore ai 18 anni, il 65.6% erano coppie sposate conviventi, il 3.8% aveva un capofamiglia femmina senza marito, e il 27.5% erano non-famiglie. Il 25.6% di tutti i nuclei familiari erano individuali e il 14.4% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.74 e quello di una famiglia era di 3.35.\nLa popolazione era composta dal 33.8% di persone sotto i 18 anni, il 5.3% di persone dai 18 ai 24 anni, il 27.4% di persone dai 25 ai 44 anni, il 20.1% di persone dai 45 ai 64 anni, e il 13.5% di persone di 65 anni o pi\u00f9. L'et\u00e0 media era di 34 anni. Per ogni 100 femmine c'erano 102.8 maschi. Per ogni 100 femmine dai 18 anni in su, c'erano 104.2 maschi.\nIl reddito medio di un nucleo familiare era di 37.083 dollari, e quello di una famiglia era di 41.667 dollari. I maschi avevano un reddito medio di 32.045 dollari contro i 21.875 dollari delle femmine. Il reddito pro capite era di 15.406 dollari. Circa il 3.0% delle famiglie e il 3.4% della popolazione erano sotto la soglia di povert\u00e0, incluso l'1.3% di persone sotto i 18 anni e il 12.3% di persone di 65 anni o pi\u00f9.\nCultura.\nIstruzione.\nLa quasi totalit\u00e0 degli studenti di Scotland frequente il Archer City Independent School District. Una piccolissima parte della citt\u00e0 \u00e8 invece servita dalla Windthorst Independent School District e dalla Henrietta Independent School District."}
{"id": "4848007", "revid": "729019", "url": "https://it.wikipedia.org/wiki?curid=4848007", "title": "Lakeside City", "text": "Lakeside City \u00e8 un centro abitato degli Stati Uniti d'America, situato nella contea di Archer dello Stato del Texas. Secondo il censimento del 2010 abitavano nella citt\u00e0 997 persone.\nGeografia fisica.\nLakeside City \u00e8 situato nella fascia nord-orientale di Archer County a (33.828326, -98.541512), lungo la riva meridionale del Lago di Wichita. \u00c9 distante 17 miglia (27\u00a0km) da Archer City, il capoluogo di contea.\nSecondo l'Ufficio del censimento degli Stati Uniti d'America la citt\u00e0 ha un'area totale di 0.62 miglia quadrate (1.6\u00a0km\u00b2), costituiti completamente dalla terra ferma. \u00c8 compresa nella \"Wichita Falls Metropolitan Statistical Area\".\nSociet\u00e0.\nEvoluzione demografica.\nCensimento del 2008.\nSecondo il censimento del 2008, c'erano 1,048 persone, 353 nuclei familiari e 301 famiglie residenti nella citt\u00e0. La densit\u00e0 di popolazione era di 1,572.7 persone per miglio quadrato (603.1/km\u00b2). C'erano 366 unit\u00e0 abitative a una densit\u00e0 media di 585.0 per miglio quadrato (224.3/km\u00b2). La composizione etnica della citt\u00e0 era formata dal 97.2% di bianchi, lo 0.30% di afroamericani, lo 0.30% di nativi americani, lo 0.10% di asiatici, lo 0.41 % di altre razze, e lo 0.61% di due o pi\u00f9 etnie. Ispanici o latinos di qualunque razza erano il 1.63% della popolazione.\nC'erano 353 nuclei familiari di cui il 36.8% aveva figli di et\u00e0 inferiore ai 18 anni, il 75.6% erano coppie sposate conviventi, il 7.1% aveva un capofamiglia femmina senza marito, e il 14.7% erano non-famiglie. Il 10.5% di tutti i nuclei familiari erano individuali e il 4.8% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.79 e quello di una famiglia era di 3.02.\nLa popolazione era composta dal 26.1% di persone sotto i 18 anni, il 6.4% di persone dai 18 ai 24 anni, il 24.6% di persone dai 25 ai 44 anni, il 30.5% di persone dai 45 ai 64 anni, e il 12.4% di persone di 65 anni o pi\u00f9. L'et\u00e0 media era di 41 anni. Per ogni 100 femmine c'erano 100.8 maschi. Per ogni 100 femmine dai 18 anni in su, c'erano 97.6 maschi.\nIl reddito medio di un nucleo familiare era di 67,162 dollari, e quello di una famiglia era di 61,875 dollari. I maschi avevano un reddito medio di 36,422 dollari contro i 31,146 dollari delle femmine. Il reddito pro capite era di 28,561 dollari. Circa l'1.3% delle famiglie e il 2.0% della popolazione erano sotto la soglia di povert\u00e0, incluso l'1.7% di persone sotto i 18 anni e l'1.7% di persone di 65 anni o pi\u00f9.\nCultura.\nIstruzione.\nL'intera comunit\u00e0 di Lakeside City \u00e8 servita dalla Holliday Independent School District.\nEconomia.\nIl tasso di disoccupazione a Lakeside City \u00e8 del 3,80%. La recente crescita dei posti di lavoro \u00e8 negativa: sono infatti diminuiti dello 0,58%.\nCosto della vita.\nRispetto al resto del paese, il costo della vita a Lakeside City \u00e8 dell'11.60% inferiore alla media degli Stati Uniti.\nInfrastrutture e trasporti.\nIl tempo medio del tragitto giornaliero \u00e8 di 18 minuti. La media nazionale \u00e8 di 25 minuti.\nAmministrazione.\nIl sindaco della comunit\u00e0 \u00e8 Cory Glassburn, mentre l'amministratore dell'ingegneria e dei lavori pubblici \u00e8 Sam Bownds."}
{"id": "4848008", "revid": "729019", "url": "https://it.wikipedia.org/wiki?curid=4848008", "title": "Megargel", "text": "Megargel \u00e8 un centro abitato degli Stati Uniti d'America, situato nella contea di Archer dello Stato del Texas. Fa parte della \"Wichita Falls metropolitan area\". Secondo il censimento effettuato ne 2010, abitavano nella citt\u00e0 203 persone. Essa prende il nome da Roy C. Megargel, il presidente della ferrovia che svilupp\u00f2 la comunit\u00e0.\nGeografia fisica.\nMegargel \u00e8 situata a (33.453883, -98.927546).\nSecondo l'Ufficio del censimento degli Stati Uniti d'America la citt\u00e0 ha un'area totale di 0.6 miglia quadrate (1.6\u00a0km\u00b2), costituiti completamente dalla terra ferma.\nStoria.\nLa comunit\u00e0 fu fondata nel 1910, durante i lavori di costruzione della ferrovia tra Jacksboro e Seymour; fu battezzata Megargel in onore di Roy C. Megargel, presidente della societ\u00e0 ferroviaria Gulf, Texas and Western Railroad.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 248 persone, 104 nuclei familiari e 66 famiglie residenti nella citt\u00e0. La densit\u00e0 di popolazione era di 404.4 persone per miglio quadrato (157.0/km\u00b2). C'erano 132 unit\u00e0 abitative a una densit\u00e0 media di 215.3 per miglio quadrato (83.6/km\u00b2). La composizione etnica della citt\u00e0 era formata dal 93.55% di bianchi, lo 0.81% di afroamericani, lo 0.40% di nativi americani, l'1.21% di asiatici, e il 4.03% di altre o due o pi\u00f9 etnie. Ispanici o latinos di qualunque razza erano il 6.05% della popolazione.\nC'erano 104 nuclei familiari di cui il 29.8% aveva figli di et\u00e0 inferiore ai 18 anni, il 51.0% erano coppie sposate conviventi, il 7.7% aveva un capofamiglia femmina senza marito, e il 35.6% erano non-famiglie. Il 31.7% di tutti i nuclei familiari erano individuali e il 8.7% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.38 e quello di una famiglia era di 2.97.\nLa popolazione era composta dal 24.2% di persone sotto i 18 anni, il 5.6% di persone dai 18 ai 24 anni, il 29.0% di persone dai 25 ai 44 anni, il 26.6% di persone dai 45 ai 64 anni, e il 14.5% di persone di 65 anni o pi\u00f9. L'et\u00e0 media era di 41 anni. Per ogni 100 femmine c'erano 100.0 maschi. Per ogni 100 femmine dai 18 anni in su, c'erano 116.1 maschi.\nIl reddito medio di un nucleo familiare era di 30,000 dollari, e quello di una famiglia era di 36,250 dollari. I maschi avevano un reddito medio di 26,429 dollari contro i 23,750 dollari delle femmine. Il reddito pro capite era di 14,783 dollari. Circa il 4.2% delle famiglie e il 4.3% della popolazione erano sotto la soglia di povert\u00e0.\nCultura.\nIstruzione.\nLa comunit\u00e0 \u00e8 servita dalla Olney Independent School District.\nIn passato era presente anche la Megargel Independent School District. L'11 aprile 2006 il \"The Dallas Morning News\" mise in prima pagina su un articolo questo distretto scolastico. La scuola (insieme alla citt\u00e0) attraversava un forte declino, ed era a corto di fondi. Il consiglio scolastico il 13 maggio 2006 vot\u00f2 per consolidarla con la Olney ISD, il distretto scolastico della vicina Olney (distante circa 12 miglia a sud-est), ma gli elettori non erano d'accordo. I proponenti sostennero che la scuola (che aveva solo 63 studenti, tra cui solo uno in seconda media) non poteva pi\u00f9 continuare a svolgere la sua funzione, e che il consolidamento con il vicino distretto (che aveva invece circa 800 studenti) avrebbe fornito maggiori opportunit\u00e0 per il buon conseguimento degli studi scolastici. Gli oppositori temevano invece che la chiusura della scuola avrebbe causato la scomparsa della citt\u00e0 a scomparire. Alla fine ci fu una votazione, dove si decise di consolidare i due distretti. La scuola e l'intero distretto scolastico chiusero dopo la fine dell'anno scolastico."}
{"id": "4848009", "revid": "729019", "url": "https://it.wikipedia.org/wiki?curid=4848009", "title": "Windthorst", "text": "Windthorst \u00e8 un centro abitato degli Stati Uniti d'America, situato nella contea di Archer e nella contea di Clay dello Stato del Texas. Secondo il censimento effettuato nel 2010 gli abitanti della citt\u00e0 ammontavano a 409. Fa parte della \"Wichita Falls metropolitan area\".\nWindthorst \u00e8 sede della St. Mary's Grotto, un santuario romano cattolico, costruito con i soldi forniti dai 64 membri del servizio militare di Windthorst che prestarono servizio nella Seconda guerra mondiale. Tutti i 64 soldati tornarono a casa. Nel 2009 \u00e8 stato costruito un nuovo ingresso per il santuario.\nLa citt\u00e0 \u00e8 chiamata cos\u00ec in onore di Ludwig Windthorst, uno statista cattolico tedesco. Il Bridwell Park di Windthorst prende invece il nome dal petroliere, allevatore, e filantropo Joseph Sterling Bridwell di Wichita Falls.\nGeografia fisica.\nWindthorst si trova nella fascia settentrionale del Texas, pi\u00f9 precisamente nella parte orientale della contea di Archer, ma si estende in quella occidentale della Contea di Clay. La U.S. Route 281 passa attraverso il centro della citt\u00e0, che porta verso nord a 25 miglia (40\u00a0km) a Wichita Falls e verso sud-est a 33 miglia (53\u00a0km) a Jacksboro. La Texas State Highway 25 conduce invece verso ovest ad Archer City, il capoluogo di Archer County, distante 11 miglia (18\u00a0km).\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 509 persone, 154 nuclei familiari e 119 famiglie residenti nella citt\u00e0. La densit\u00e0 di popolazione era di 175,9 persone per miglio quadrato (68,0/km\u00b2). C'erano 162 unit\u00e0 abitative a una densit\u00e0 media di 64.8 per miglio quadrato (25,0/km\u00b2). La composizione etnica della citt\u00e0 era formata dall'83,86% di bianchi, lo 0,23% di nativi americani, il 14,09% di altre razze, e l'1,82% di due o pi\u00f9 etnie. Ispanici o latinos di qualunque razza erano il 23,41% della popolazione.\nC'erano 154 nuclei familiari di cui il 40,9% aveva figli di et\u00e0 inferiore ai 18 anni, il 71,4% erano coppie sposate conviventi, l'1,9% aveva un capofamiglia femmina senza marito, e il 22,7% erano non-famiglie. Il 21,4% di tutti i nuclei familiari erano individuali e il 9,7% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2,86 e quello di una famiglia era di 3,34.\nLa popolazione era composta dal 31,8% di persone sotto i 18 anni, il 7,7% di persone dai 18 ai 24 anni, il 28,4% di persone dai 25 ai 44 anni, il 18,6% di persone dai 45 ai 64 anni, e il 13,4% di persone di 65 anni o pi\u00f9. L'et\u00e0 media era di 32 anni. Per ogni 100 femmine c'erano 111,5 maschi. Per ogni 100 femmine dai 18 anni in su, c'erano 106,9 maschi.\nIl reddito medio di un nucleo familiare era di 37.708 dollari, e quello di una famiglia era di 45.000 dollari. I maschi avevano un reddito medio di 30.833 dollari contro i 17.917 dollari delle femmine. Il reddito pro capite era di 16.146 dollari. Circa il 6,5% delle famiglie e l'8,0% della popolazione erano sotto la soglia di povert\u00e0, incluso l'8,3% di persone sotto i 18 anni e il 10,1% di persone di 65 anni o pi\u00f9.\nCultura.\nIstruzione.\nWindthorst \u00e8 servito dal Windthorst Independent School District. Esso comprende tre scuole: la Windthorst High School (Grado 9-12), la Windthorst Junior High (Grado 6-8), e la Windthorst Elementary (Gradi EE-5)."}
{"id": "4848013", "revid": "88740", "url": "https://it.wikipedia.org/wiki?curid=4848013", "title": "Rojo", "text": ""}
{"id": "4848019", "revid": "86599", "url": "https://it.wikipedia.org/wiki?curid=4848019", "title": "Orbita della Luna", "text": "La Luna completa la sua orbita intorno alla Terra in circa 27,32 giorni (mese siderale). La Terra e la Luna orbitano attorno al loro baricentro (centro di massa comune) che si trova a circa 4.600\u00a0km dal centro della Terra (circa tre quarti del raggio terrestre). La Luna si trova mediamente a una distanza di circa 385.000\u00a0km dal centro della Terra, che corrisponde a 60 raggi terrestri circa. Con una velocit\u00e0 orbitale media di 1,022 km/s, la Luna si muove rispetto alle stelle ogni ora di una distanza pari al suo diametro angolare, cio\u00e8 0,5\u00b0 circa. Diversamente dalla maggior parte dei satelliti degli altri pianeti, l'orbita della Luna \u00e8 vicina al piano dell'eclittica, piuttosto che al piano equatoriale della Terra. Il piano dell'orbita lunare \u00e8 inclinato rispetto all'eclittica di circa 5,1\u00b0, mentre l'asse di rotazione della Luna \u00e8 inclinato di soli 1,5\u00b0.\nPropriet\u00e0.\nLe propriet\u00e0 delle orbite descritte in questa sezione sono approssimazioni. L'orbita della Luna attorno alla Terra ha molte irregolarit\u00e0 (perturbazioni).\nForma ellittica.\nL'orbita della Luna ha un'eccentricit\u00e0 media di 0,0549. La forma non circolare dell'orbita lunare provoca variazioni nella velocit\u00e0 angolare della Luna e nelle dimensioni apparenti, avvicinandosi alla Terra o allontanandosene. Il moto angolare medio rispetto a un osservatore immaginario situato nel baricentro \u00e8 di 13,176\u00b0 verso est.\nApsidi.\nL'orientamento dell'orbita non \u00e8 fisso nello spazio ma, col tempo, \u00e8 soggetto a precessione. Il punto pi\u00f9 vicino e quello pi\u00f9 lontano dell'orbita sono rispettivamente il perigeo e l'apogeo. La linea congiungente i due puntila linea degli apsidiruota lentamente nella stessa direzione della Lunamoto direttofacendo un giro completo in 3.232,6054 giorni corrispondenti a 8,85 anni circa.\nElongazione.\nL'elongazione della Luna \u00e8, in ogni momento, la sua distanza angolare ad est del Sole. In fase di luna nuova, elongazione di 0\u00b0, la Luna \u00e8 in congiunzione. In fase di luna piena, elongazione di 180\u00b0, la Luna \u00e8 in opposizione. In entrambi i casi si dice che la Luna \u00e8 nelle sizigie, cio\u00e8 sole, luna e terra sono quasi allineati. Quando l'elongazione \u00e8 di 90\u00b0 o 270\u00b0, la Luna \u00e8 in quadratura.\nNodi.\nI nodi sono i punti in cui l'orbita della Luna attraversa l'eclittica. La Luna attraversa lo stesso nodo ogni 27,2122 giorni, un intervallo che si chiama mese draconico. La linea dei nodi, cio\u00e8 l'intersezione tra i due rispettivi piani, ha un moto retrogrado: per un osservatore sulla Terra ruota verso ovest lungo l'eclittica con un periodo di 18,60 anni o 19,3549\u00b0 all'anno. Visti dal polo nord celeste, i nodi si muovono in senso orario intorno alla Terra, in senso contrario alla rotazione della Terra stessa e della sua rivoluzione intorno al Sole. Eclissi lunari e solari possono verificarsi quando i nodi sono allineati con il Sole, il che avviene ogni 173,3 giorni circa. Anche l'inclinazione dell'orbita lunare determina le eclissi, le ombre si verificano quando i nodi coincidono con luna piena o nuova, con sole, terra e luna allineati.\nInclinazione.\nL'inclinazione media dell'orbita lunare rispetto al piano dell'eclittica \u00e8 di 5,145\u00b0. Inoltre l'asse di rotazione della Luna non \u00e8 perpendicolare al suo piano orbitale, ma \u00e8 inclinato di un valore costante di 6,688\u00b0. Si potrebbe pensare che, a seguito della precessione del piano orbitale della Luna, l'angolo tra l'equatore lunare e l'eclittica possa variare tra la somma (11,833\u00b0) e la differenza (1,543\u00b0) di questi due angoli. Tuttavia, come fu scoperto da Jacques Cassini nel 1722, l'asse di rotazione della Luna \u00e8 soggetto a precessione con la stessa velocit\u00e0 del suo piano orbitale, ma \u00e8 sfasato di 180\u00b0 (vedi legge di Cassini). Cos\u00ec, anche se l'asse di rotazione della Luna non \u00e8 fisso rispetto alle stelle, l'angolo tra l'eclittica e l'equatore lunare \u00e8 sempre di 1,543\u00b0.\nPeriodi lunari.\nCi sono diversi modi per misurare quanto tempo impiega la Luna per completare un'orbita. Il mese siderale \u00e8 il tempo che ci vuole per fare un'orbita completa rispetto alle stelle fisse, 27,3 giorni circa. Invece il mese sinodico, la cui durata \u00e8 di 29,5 giorni circa, \u00e8 il tempo necessario alla Luna per raggiungere la stessa fase. Il periodo sinodico \u00e8 pi\u00f9 lungo del periodo siderale perch\u00e9 il sistema Terra-Luna si muove di una ben precisa distanza nella sua orbita attorno al Sole durante ogni mese siderale, ed \u00e8 quindi necessaria una maggior durata per ottenere la stessa geometria relativa. Altre definizioni della durata di un mese lunare sono: il tempo necessario per passare due volte al perigeo (mese anomalistico), al nodo ascendente (mese draconico), e per una determinata longitudine eclittica (mese tropico). A causa della lenta precessione dell'orbita lunare, questi ultimi tre periodi sono leggermente diversi dal mese siderale. La durata media di un mese di calendario ( di anno) \u00e8 di circa 30,4 giorni.\nMaree.\nL'attrazione gravitazionale che la Luna esercita sulla Terra \u00e8 la causa principale delle maree, mentre il Sole ha minore influenza. Se la Terra avesse un oceano globale di profondit\u00e0 uniforme, la Luna agirebbe deformando sia la terra solida (di una piccola quantit\u00e0) che l'oceano formando un ellissoide con i punti pi\u00f9 alti direttamente sotto la Luna e sul lato opposto della Terra. Tuttavia, a causa delle irregolarit\u00e0 della costa e delle profondit\u00e0 oceaniche variabili, questa idealizzazione viene realizzata solo in parte. Mentre il periodo del flusso mareale \u00e8 per lo pi\u00f9 sincronizzato con l'orbita della Luna attorno alla Terra, la sua fase pu\u00f2 variare. Ad esempio, in alcuni luoghi della Terra vi \u00e8 una sola alta marea al giorno.\nA causa della rotazione terrestre, i rigonfiamenti mareali sulla Terra si formano un poco pi\u00f9 avanti rispetto all'asse terra-luna. Questo fatto \u00e8 una diretta conseguenza dell'attrito e della dissipazione di energia dovuti all'acqua che si muove sul fondo dell'oceano, che entra in baie o esce da estuari. Ciascun rigonfiamento esercita una piccola attrazione gravitazionale sulla Luna, con il rigonfiamento sulla faccia della Terra pi\u00f9 vicina alla Luna che tira in una direzione leggermente in avanti lungo l'orbita della Luna, poich\u00e9 la rotazione della Terra ha portato in avanti il rigonfiamento. Il rigonfiamento sull'altro lato ha l'effetto opposto, ma quello pi\u00f9 vicino prevale, a causa della minor distanza dalla Luna. Come risultato, un po' di momento angolare (o rotazionale) della Terra viene gradualmente trasferito al momento orbitale della Luna, e questo fa s\u00ec che la Luna receda lentamente dalla Terra alla velocit\u00e0 di circa 38 millimetri all'anno. Per conservare il momento angolare, la rotazione della Terra sta gradualmente rallentando, e il giorno della Terra si allunga quindi di circa 23 microsecondi ogni anno (escluso l'assestamento post-glaciale). Entrambi i valori sono validi solo per l'attuale configurazione dei continenti. Strati di sedimenti formati da maree mostrano che centinaia di milioni di anni fa la Luna recedeva a un tasso medio di 22 millimetri all'anno e il giorno si allungava di 12 microsecondi all'anno; entrambi i valori sono circa la met\u00e0 di quelli attuali.\nLa Luna si sta gradualmente allontanando dalla Terra su un'orbita pi\u00f9 alta, e alcuni calcoli indicano che questa tendenza potrebbe continuare per cinquanta miliardi di anni circa. A quel punto, la Terra e la Luna verrebbero a trovarsi in quella che viene chiamata una \"risonanza spin-orbita\" o \"rotazione sincrona\", in cui la Luna gira intorno alla Terra in circa 47 giorni (attualmente 27), ed entrambe ruotano attorno ai propri assi impiegando lo stesso tempo, rivolgendo sempre la stessa faccia l'una all'altra. (Questo \u00e8 gi\u00e0 successo alla Luna, che rivolge sempre la stessa faccia verso la Terra e sta lentamente succedendo anche alla Terra...) Tuttavia, il rallentamento della rotazione terrestre non sta avvenendo abbastanza velocemente da allungare la rotazione a un mese prima che altri effetti cambino la situazione: tra circa 2,3 miliardi di anni, l'aumento della radiazione solare avr\u00e0 causato la vaporizzazione degli oceani terrestri, eliminando la maggior parte dell'attrito e dell'accelerazione mareali.\nLibrazione.\nLa Luna \u00e8 in rotazione sincrona, nel senso che rivolge sempre la stessa faccia verso la Terra. Tuttavia, ci\u00f2 \u00e8 vero solo mediamente, in quanto l'orbita della Luna \u00e8 eccentrica. Di conseguenza, la velocit\u00e0 angolare della Luna varia nel muoversi attorno alla Terra, non risultando, quindi, sempre uguale alla velocit\u00e0 di rotazione della Luna. Quando \u00e8 al suo perigeo, la sua rotazione \u00e8 pi\u00f9 lenta rispetto al suo moto orbitale, e questo ci permette di vedere fino a otto gradi di longitudine del suo lato opposto orientale (destra). Al contrario, quando la Luna raggiunge il suo apogeo, la rotazione \u00e8 pi\u00f9 veloce rispetto al suo moto orbitale, e questo rivela otto gradi di longitudine del suo lato opposto occidentale (a sinistra). Questo fenomeno si chiama librazione longitudinale.\nPoich\u00e9 l'orbita lunare \u00e8 inclinata di 5,1\u00b0 rispetto al piano dell'eclittica terrestre, l'asse di rotazione della Luna sembra ruotare verso di noi e lontano da noi durante un'orbita completa. Si tratta della librazione latitudinale, che ci permette di vedere quasi 7\u00b0 di latitudine al di l\u00e0 del polo sul lato opposto. Infine, poich\u00e9 la Luna si trova solo a 60 raggi terrestri circa di distanza dal centro di massa della Terra, un osservatore all'equatore che osservasse la Luna per tutta la notte si sposterebbe lateralmente di un diametro terrestre. Ci\u00f2 d\u00e0 luogo a una librazione diurna, che permette di visualizzare un ulteriore grado di longitudine lunare. Per lo stesso motivo, osservatori a entrambi i poli geografici della Terra sarebbero in grado di vedere un ulteriore grado di librazione in latitudine.\nTraiettoria attorno al Sole.\nL'orbita che la Luna percorre intorno al Sole ma allo stesso tempo intorno alla Terra si chiama movimento di Traslazione.\nGuardando dal polo nord celeste, vale a dire dalla stella Polare, la Luna orbita attorno alla Terra in senso antiorario, la Terra orbita attorno al Sole in senso antiorario, ed entrambe ruotano attorno al proprio asse in senso antiorario.\nNelle rappresentazioni del sistema solare, \u00e8 comune disegnare la traiettoria della Terra dal punto di vista del Sole, e la traiettoria della Luna dal punto di vista della Terra. Ci\u00f2 potrebbe dare l'impressione che la Luna, se osservata dal punto di vista del Sole, giri intorno alla Terra in modo tale da andare qualche volta all'indietro. Tuttavia non \u00e8 cos\u00ec, in quanto la velocit\u00e0 orbitale della Luna attorno alla Terra (1 km/s) \u00e8 molto pi\u00f9 bassa rispetto a quella della Terra attorno al Sole (30 km/s). Non ci sono loop all'indietro nell'orbita solare della Luna.\nConsiderando il sistema Terra-Luna come un pianeta binario, il loro centro di gravit\u00e0 comune \u00e8 all'interno della Terra, a 4624 km circa dal centro, equivalente al 72,6% del suo raggio. Questo centro di gravit\u00e0 rimane in linea verso la Luna mentre la Terra completa la sua rotazione diurna. \u00c8 questo centro di gravit\u00e0 reciproco che determina il percorso del sistema Terra-Luna nell'orbita solare. Di conseguenza, il centro della Terra vira all'interno e all'esterno del percorso orbitale durante ogni mese sinodico, mentre la Luna si muove in direzione opposta.\nA differenza della maggior parte dei satelliti del Sistema Solare, la traiettoria della Luna attorno al Sole \u00e8 molto simile a quella della Terra. L'effetto gravitazionale del Sole sulla Luna \u00e8 di oltre due volte pi\u00f9 grande di quella della Terra sulla Luna; di conseguenza, la traiettoria della Luna \u00e8 sempre convessa (come si vedrebbe guardando l'intero sistema Luna/Terra/Sole da grande distanza, dall'esterno dell'orbita solare Terra/Luna), non \u00e8 concava in alcun punto, n\u00e9 forma dei loop."}
{"id": "4848027", "revid": "599013", "url": "https://it.wikipedia.org/wiki?curid=4848027", "title": "Questi fantasmi", "text": ""}
{"id": "4848032", "revid": "92723", "url": "https://it.wikipedia.org/wiki?curid=4848032", "title": "Rigorismo", "text": "Con il termine rigorismo s'intende genericamente la propensione abituale all'intransigenza nell'esprimere giudizi o nel mettere in atto comportamenti connotati da eccessiva severit\u00e0.\nFilosofia.\nIn filosofia il rigorismo caratterizza qualunque sistema etico che imponga di attenersi all'imperativo morale mettendo da parte qualsiasi motivazione sentimentale o materiale. Questa concezione \u00e8 stata attribuita nella forma pi\u00f9 nota a Kant nella sua \"Critica della ragion pratica\", in cui, con un esempio rivolto a un ragazzo di dieci anni, vuole dimostrare come sia semplice intendere cosa sia un autentico comportamento morale. Immaginando che si tratti di un onest'uomo, Kant racconta come questi costretto ad \u00abassociarsi ai calunniatori di una persona innocente\u00bb abbia rifiutato di farlo anche quando questo significava perdere l'amicizia, il benessere economico, la libert\u00e0, la vita stessa non solo la sua ma anche quella dei suoi familiari. Da questo racconto, afferma Kant, il giovane sar\u00e0 spinto ad imitare quel comportamento dove risalta la \"purezza\" del principio morale, decantato cio\u00e8 da ogni elemento materiale di modo che \u00abla moralit\u00e0 deve avere tanta pi\u00f9 forza sul cuore umano, quanto pi\u00f9 pura essa viene rappresentata.\u00bb \nUna morale del dovere rigorosa dunque quella di Kant, perch\u00e9 autonoma, fondata cio\u00e8 solo sull'imperativo categorico che esclude nel suo aspetto formale ogni contenuto empirico come ipotesi per il conseguimento di un fine materiale, che voglia indirizzare a un comportamento diverso da quello prescritto.\nTeologia.\nIn teologia il rigorismo rappresenta l'obbedienza indiscussa a ci\u00f2 che prescrive la dottrina anche quando in casi particolari sarebbe pi\u00f9 opportuno trascurare il comandamento morale per mettere in atto un libero comportamento. In questo senso il rigorismo si oppone al lassismo, al probabilismo e al probabiliorismo e viene definito come assoluto nel senso che esclude dal comportamento morale, per evitare il pericolo di sbagliare e di peccare, ogni possibilit\u00e0 di attenersi a un'opinione magari probabile, ma non certa.\nUn rigorismo mitigato \u00e8 invece quello che pu\u00f2 considerare l'alternativa alla libera scelta fra le opzioni morali nel caso che, ritenendo dubbia la legge morale, ci si attenga a ci\u00f2 che appare probabilissimo o appena probabile. Sostenitori di questa concezione moderata furono molti teologi dell'Universit\u00e0 Cattolica di Lovanio dei secoli XVII-XVIII, inoltre il cardinale Giacinto Sigismondo Gerdil (1718\u2013 1802), il padre Tirso Gonz\u00e1lez de Santalla (1624-1705) generale dei gesuiti, Antoine Godeau (1605\u20131672), e altri.\nIl rigorismo assoluto, sebbene Giansenio non l'avesse esplicitamente prescritto, come invece apertamente fecero i suoi discepoli Fromondus, Sinnichius, Arnauld e Quesnel, vide in primo piano il movimento di Port-Royal schierato contro il probabilismo dei gesuiti che con la casistica sottoponevano l'applicabilit\u00e0 della astratta legge morale riportandola al minuzioso e talvolta capzioso esame dei singoli casi.\nIl rigorismo assoluto, che anche Pascal sostenne nella 5\u00aa delle sue \"Lettere Provinciali\", fu condannato nel 1690 da papa Alessandro VIII."}
{"id": "4848044", "revid": "1924342", "url": "https://it.wikipedia.org/wiki?curid=4848044", "title": "St. Vincent (album)", "text": "St. Vincent \u00e8 il quarto eponimo album in studio della cantautrice statunitense St. Vincent, pubblicato nel febbraio 2014.\nOttiene 89/100 su \"Metacritic\", punteggio basato su 40 recensioni.\nDescrizione.\nIl disco, prodotto da John Congleton, si avvale della collaborazione di Homer Steinweiss, batterista del gruppo Sharon Jones and The Dap-Kings e di McKenzie Smith del gruppo Midlake. Le tracce sono state registrate a Dallas e arrangiate da St. Vincent ad Austin, sempre in Texas.\nIl 9 dicembre 2013 \u00e8 stato pubblicato il singolo \"Birth in Reverse\", seguito da \"Digital Witness\", diffuso il 6 gennaio 2014. Di questo secondo brano \u00e8 stato realizzato un videoclip per la regia di Chino Moya pubblicato il 31 gennaio 2014.\nNel febbraio 2014 \u00e8 stato diffuso anche l'audio di un terzo brano, ossia \"Prince Johnny\", presentato da Annie Clark durante un'ospitata alla radio KCRW.\nL'album \u00e8 stato nominato \"miglior album dell'anno\" dalla rivista \"NME\" e anche da \"Il Mucchio Selvaggio\".\nLa sera dell'8 febbraio 2015 vince il Grammy Award nella categoria Best Alternative Album."}
{"id": "4848052", "revid": "729019", "url": "https://it.wikipedia.org/wiki?curid=4848052", "title": "Combattimento di Koefia", "text": "Il combattimento di Koefia (noto anche come Coefia o El-Coefia) fu un episodio della guerra italo-turca.\nIl combattimento.\nNel novembre 1911, circa un mese dopo l'occupazione di Bengasi, una pattuglia di cavalleria italiana fu attaccata a Koefia da nuclei arabi. Il 28 novembre, formata una colonna al comando del generale Carlo D'Amico composta da un battaglione del 68\u00ba fanteria, uno del 79\u00b0 due compagnie del 6\u00b0, due squadroni e due batterie, gli italiani svilupparono una spedizione punitiva contro il villaggio di Koefia. Appena giunta in zona, la colonna fu attaccata da forti masse turche che, colpite anche dal fuoco delle artiglierie, furono costrette a ripiegare. La colonna, entrata nell'oasi, fu soggetta ad un nuovo assalto che fu comunque respinto. Conclusa l'operazione i reparti rientrarono a Bengasi; nel corso del combattimento le perdite da parte italiana furono di 21 morti e una cinquantina di feriti. Quelle di parte turco-araba furono stimate in circa 150 morti oltre i feriti.\nA seguito dell'azione il generale D'Amico fu insignito della croce di cavaliere dell'Ordine militare di Savoia con la seguente motivazione: \"Nel condurre una colonna delle tre armi contro Koefia occupata dal nemico asserragliato nei fabbricati dell'Oasi, diresse valorosamente per pi\u00f9 ore il combattimento in terreno scoperto, riuscendo a respingere le forze avversarie. Koefia 28 novembre 1911\"."}
{"id": "4848055", "revid": "729019", "url": "https://it.wikipedia.org/wiki?curid=4848055", "title": "Combattimento dell'Oasi delle Due Palme", "text": "Il combattimento dell'Oasi delle Due Palme, noto anche come Suani Abd el-Rani, fu un episodio della guerra italo-turca.\nDescrizione.\nGli arabo-turchi provenienti da una grossa base costituita a Benina, svilupparono nel corso dei mesi di novembre e dicembre 1911 numerosi attacchi contro la linea fortificata italiana di Bengasi e contro reparti in ricognizione, mantenendosi in forze nell'Oasi delle Due Palme, chiamata localmente anche Suani 'Abd el-Rani (arabo \"Suw\u0101n\u012b \u02bfAbd al-R\u0101n\u012b\").\nNel marzo 1912 gli arabo-turchi rinnovarono i loro attacchi contro le opere difensive della citt\u00e0. Oltre agli assalti condotti contro le opere difensive in fase costruttiva ed in particolare contro la ridotta del Foyat, gli ottomani agirono anche per interrompere le comunicazioni telefoniche e telegrafiche tra la ridotta Grande e quella del Foyat; ci\u00f2 costrinse il comando di Bengasi, nella notte tra l'11 e il 12 marzo, a disporre un servizio di appostamento al margine est del Foyat per sorprendere gli assalitori e a destinare allo scopo una compagnia del 57\u00ba fanteria.. Nelle prime ore del mattino, verso le 5:00, si svilupp\u00f2 un primo attacco ottomano, accompagnato da salve di artiglieria contro la ridotta del Foyat cui fu risposto con il fuoco delle artiglierie e dei reparti di presidio. Alle 9:00, il generale Ottavio Briccola ordin\u00f2 al generale Giovanni Ameglio di agire controffensivamente e questi destin\u00f2 all'operazione sette battaglioni organizzati su due reggimenti, appartenenti alla IV Brigata (due battaglioni del 4\u00ba ed uno del 63\u00ba) ed alla VII Brigata (due battaglioni del 57\u00b0 ed uno del 79\u00ba), un gruppo di artiglieria da campagna, uno da montagna ed il reggimento cavalleggeri (due squadroni dei Cavalleggeri di Lucca e due dei Cavalleggeri di Piacenza), alle truppe gi\u00e0 schierate si aggiunse anche uno squadrone indigeno di savari. Il settimo battaglione (III/57\u00b0) fu assegnato alla riserva generale.\nIniziato il tiro delle artiglierie il generale Ameglio decise di procedere contro i turchi avanzando da nord e da sud per impedire vie di fuga. Sviluppato il combattimento intervennero, oltre ai reparti delle colonne d'assalto, anche altri contingenti del 79\u00ba fanteria e il battaglione del 57\u00ba posto a riserva. Le truppe turche, attaccate alla baionetta dai fanti del 4\u00b0, del 63\u00b0, del 57\u00b0, del 79\u00ba fanteria e sotto il fuoco delle artiglierie, furono costrette alla ritirata dopo aver subito perdite ingentissime..\nLe perdite da parte italiana furono di 5 ufficiali morti e 12 feriti; 32 uomini di truppa morti e 130 feriti. Le perdite avversarie furono stimate in circa un migliaio di cui 750 morti contati sul campo. Il successo italiano, se valse a far rinunciare all'esercito turco l'idea di ulteriori azioni contro Bengasi, non fu risolutivo poich\u00e9 nella battaglia non intervenne il grosso delle forze turche che continuarono quindi a minacciare la regione."}
{"id": "4848056", "revid": "767487", "url": "https://it.wikipedia.org/wiki?curid=4848056", "title": "Pretty Lights", "text": "\u00c8 originario di Fort Collins (Colorado).\nCarriera.\nNel 2006 pubblica \"Taking Up Your Precious Time\", coprodotto da Michal Menert.\nNel 2007 inizia a lavorare e a suonare anche fuori dal Colorado con diversi gruppi e jam band come STS9, The Disco Biscuits e Widespread Panic. Nel 2008 realizza il doppio disco \"Filling Up the City Skies\", sempre pubblicato dalla sua etichetta discografica, la Pretty Light Music. Durante l'estate 2009, sotto lo pseudonimo Pretty Lights, si esibisce in diversi festival statunitensi. Nell'ottobre dello stesso anno realizza il suo terzo disco \"Passing by Behind Your Eyes\", distribuito in download gratuito. Nel luglio 2013 pubblica \"A Color Map of the Sun\", primo disco in cui non fa uso di sample: Smith ha composto e registrato le tracce in diversi studi (Brooklyn, New Orleans e Denver). Riceve una nomination ai Grammy Awards 2014 nella categoria \"Best Dance/Electronica Album\". Nel dicembre 2013 pubblica un disco di remix."}
{"id": "4848057", "revid": "729019", "url": "https://it.wikipedia.org/wiki?curid=4848057", "title": "Combattimento del Bu Msafer", "text": "Il combattimento del Bu Msafer fu un episodio della guerra italo-turca.\nStoria.\nAl mattino del 3 marzo 1912, forti nuclei turco-arabi attaccarono un battaglione del 35\u00ba Reggimento fanteria italiano inviato con compiti di sorveglianza nei dintorni della ridotta \"Lombardia\" e dislocato nei pressi della testata del Bu Msafer; dopo un breve combattimento il battaglione riusc\u00ec a scacciare gli assalitori con ripetuti assalti alla baionetta. Nella stessa mattinata, verso le 11:00, le truppe turco-arabe con forze considerevoli, stimate in circa 10.000 uomini, ripresero l'offensiva tentando di accerchiare il battaglione: il tentativo fu vanificato dal pronto accorrere dei soccorsi, provenienti da Derna, costituiti da un altro battaglione del 35\u00ba e da uno del 26\u00ba Reggimento fanteria, dal battaglione alpini \"Edolo\" rinforzato con elementi dei battaglioni alpini \"Ivrea\" e \"Verona\" e da una batteria da montagna.\nLe forze sopraggiunte attaccando sulla sinistra riuscirono prima a respingere e poi a far retrocedere le forze rivali che si attestarono combattendo in un vallone situato nella zona dell'Uadi Msafer dove si organizzarono a difesa. Nel pomeriggio, sopraggiunto il generale Luigi Capello con il 22\u00ba Reggimento fanteria, un battaglione del 40\u00b0 e il battaglione alpini \"Saluzzo\", fu sviluppata un'azione aggirante sulla destra delle truppe turche riuscendo a sconfiggerle e ad occupare tutte le posizioni da questo detenute. Le perdite da parte italiana furono di 8 ufficiali morti e 57 uomini di truppa i feriti 13 ufficiali e 164 soldati. La stima delle perdite da parte turca si aggira su circa 800 uomini."}
{"id": "4848060", "revid": "110157", "url": "https://it.wikipedia.org/wiki?curid=4848060", "title": "Evil Urges", "text": "Evil Urges \u00e8 il quinto album discografico in studio del gruppo musicale statunitense My Morning Jacket, pubblicato nel giugno 2008 dalla ATO Records."}
{"id": "4848061", "revid": "767487", "url": "https://it.wikipedia.org/wiki?curid=4848061", "title": "Circuital", "text": "Circuital \u00e8 il sesto album discografico in studio del gruppo musicale statunitense My Morning Jacket, pubblicato nel maggio 2011 dalla ATO Records."}
{"id": "4848062", "revid": "709565", "url": "https://it.wikipedia.org/wiki?curid=4848062", "title": "San Diego Film Critics Society Awards 2005", "text": "I premi del 10\u00b0 San Diego Film Critics Society Awards sono stati annunciati il 19 dicembre 2005.\nPremi assegnati.\nMiglior attore.\nPhilip Seymour Hoffman \u2013 Truman Capote - A sangue freddo\nMiglior attrice.\nJoan Allen \u2013 Litigi d'amore\nMiglior film di animazione.\nIl castello errante di Howl\nMiglior fotografia.\nThe New World - Il nuovo mondo \u2013 Emmanuel Lubezki\nMiglior regista.\nBennett Miller \u2013 Truman Capote - A sangue freddo\nMiglior documentario.\nGrizzly Man\nMiglior montaggio.\nA History of Violence \u2013 Ronald Sanders\nMiglior film.\nKing Kong\nMiglior film in lingua straniera.\nI figli della guerra \u2022 Messico\nMigliore scenografia.\nSin City \u2013 Jeanette Scott\nMigliore sceneggiatura originale.\nKiss Kiss Bang Bang \u2013 Shane Black\nMigliore adattamento della sceneggiatura.\nTruman Capote - A sangue freddo \u2013 Dan Futterman\nMiglior attore non protagonista.\nJeffrey Wright \u2013 Broken Flowers\nMigliore attrice non protagonista.\nRachel Weisz \u2013 The Constant Gardener - La cospirazione\nPremio speciale.\nJake Gyllenhaal "}
{"id": "4848065", "revid": "486946", "url": "https://it.wikipedia.org/wiki?curid=4848065", "title": "Campionato Alta Italia 1944", "text": ""}
{"id": "4848069", "revid": "767487", "url": "https://it.wikipedia.org/wiki?curid=4848069", "title": "Robyn (album)", "text": "Robyn \u00e8 il quarto album discografico in studio della cantante svedese Robyn, pubblicato nell'aprile 2005 dalla Konichiwa Records.\nL'album ha ricevuto una nomination ai Grammy Awards 2009 nella categoria \"Best Electronic/Dance Album\"."}
{"id": "4848072", "revid": "117761136", "url": "https://it.wikipedia.org/wiki?curid=4848072", "title": "Tullio Gramantieri", "text": "Biografia.\nConosciuto anche come Tullo Gramantieri, nel 1926 fond\u00f2 a Roma la rivista \"Vita artistica, cronache mensili d'arte.\" Fu anche scrittore satirico: insieme a Gabriele Galantara, noto anche con lo pseudonimo di \"Ratalanga\", Augusto Camerini e Alberto Cavaliere dapprima collabor\u00f2 al settimanale satirico \"Becco giallo\" dal 1924 fino al 1926, poi insieme agli altri entr\u00f2 nella redazione del \"Marc'Aurelio\". \nDal 1934 si dedic\u00f2 al cinema, collaborando a cinque pellicole: in \"1860\" (1934) di Alessandro Blasetti fu decoratore delle scenografie, in \"Luci sommerse\" di Adelqui Millar (1934) e \"Passione\" di Rouben Mamoulian (1939) fu compositore di tre canzoni (nella prima pellicola ricopr\u00ec anche il ruolo del direttore di produzione). \nFu anche poeta e scrittore. Nel 1941 scrisse l'atto unico \"L'angelo della corsia\", trasmesso alla radio il 14 giugno. Nel 1943 pubblic\u00f2 una curiosa rivisitazione delle vicende napoleoniche, \"Napoleone non \u00e8 morto a S. Elena!\".\nNel 1943 diresse il suo unico film a soggetto, \"Principessina\" con la supervisione di Piero Ballerini, tratto dal romanzo \"A Little Princess\" di Frances Hodgson Burnett, che fu il remake di due pellicole dal titolo \"La piccola principessa\" (\"The Little Princess\"): una realizzata nel periodo muto dalla Paramount nel 1917 e diretta da Marshall Neilan con Mary Pickford; la seconda realizzata nel periodo sonoro dalla 20th Century Fox nel 1939, diretta da Walter Lang e interpretata da Shirley Temple. La pellicola, nel cui cast compariva anche, esordiente nel cinema e accreditata come Odette Bedogni, la tredicenne Delia Scala, non ebbe molta fortuna commerciale. Collabor\u00f2, sempre nel medesimo anno, alla sceneggiatura con Sem Benelli del film \"La Fornarina\" di Enrico Guazzoni, tratta dal suo romanzo omonimo, e successivamente a \"La corda d'acciaio\" di Carlo Borghesio, (1953).\nNegli anni seguenti Gramantieri fece perdere le sue tracce; ad oggi non \u00e8 nota la data del suo decesso. Salvo omonimia, sono da segnalare due libri d'arte ed uno di poesie; \"Le Porcellane\" (1931), \"La miniatura e il ritratto miniato in Europa\" (1946) e \"Mezzogiorno alle dodici\" (1955)."}
{"id": "4848077", "revid": "1924342", "url": "https://it.wikipedia.org/wiki?curid=4848077", "title": "Elements of Life", "text": "Elements of Life \u00e8 il terzo album discografico in studio del musicista e produttore discografico olandese Ti\u00ebsto, pubblicato nell'aprile 2007. All'album collaborano diversi musicisti della scena dance ed elettronica mondiale. Il disco ha ricevuto una nomination ai Grammy Awards 2008 nella categoria \"Best Electronic/Dance Album\"."}
{"id": "4848079", "revid": "729019", "url": "https://it.wikipedia.org/wiki?curid=4848079", "title": "Combattimento di Gars Ras El-Leben", "text": "Il combattimento di Gasr Ras El-Leben (anche Kars Ras el Leben o Cars-el Leben) fu un episodio della guerra italo-turca.\nIl combattimento.\nIl 14 settembre 1912 il generale italiano Ottavio Briccola decise un'azione offensiva per la conquista delle posizioni di Gasr Ras el\u2013Leben, di casa Aronne e della localit\u00e0 detta il Rudero destinata alla costruzione di un'opera avanzata. Alle 4:00 del mattino, appoggiate dal mare dall'incrociatore \"San Marco\", tre colonne - una guidata dal generale Luigi Capello, l'altra dal generale Francesco Del Buono e l'ultima dal generale Tommaso Salsa - mossero in avanti. La prima colonna (Capello) con compiti dimostrativi, cerc\u00f2 di impegnare i turchi; la seconda (Del Buono), uscita dalle linee spinse alcuni reparti verso Gasr Ras el\u2013Leben occupandola, mentre la terza colonna (Salsa) occup\u00f2 la casa Aronne e le dune circostanti. Inoltre una compagnia del genio minatori avanz\u00f2 fino al Rudero, respingendo gli avversari e rafforzandosi sul luogo.\nGli ottomani si sottrassero al combattimento ritirandosi all'interno, ma, nella giornata del 17 cercarono di riprendere le posizioni perdute di Ras El-Leben attaccando le truppe italiane e riuscendo inizialmente ad infiltrarsi tra la brigata Salsa e quella del Buono. L'andamento della battaglia fu sintetizzata dal generale Ezio Reisoli in un telegramma reso successivamente noto dal generale Briccola il 18 settembre 1912: \"Ieri 17 settembre alle 4,30, il nemico, avvicinatosi molto abilmente alle posizioni da noi occupate il giorno14 pronuziava un attacco in direzione di Casa Aronne ed altri molto pi\u00f9 intensi in direzione di Cars El-Leben e della testata del vallone Bu-Rues. L'attacco era sostenuto dall'artiglieria appostata sulla sinistra e sulla destra dell'Uadi derna. L'attacco contro la Casa Aronne venne in breve arrestato e vigorosamente respinto; quello in direzione di Cars El-Leben e della testata del Bu-Rues, malgrado la tenacia del nemico fu vittoriosamente rigettato con ammirevole sangue freddo e valore delle nostre truppe le quali... eseguirono frequenti riusciti contrattacchi in direzione delle alture di Ermazzat Ezzoni accerchiando gran numero di nemici, decimandoli, facendo prigionieri ed inseguendo con efficaci tiri i fuggiaschi. Verso le 8 il nemico si trovava in piena ritirata battuto dalla nostra artiglieria che inseguiva quella avversaria anche quando, alle ore 12, gi\u00e0 decimata, cambiava posizione. Frattanto essendosi notato che numerosi gruppi nemici si adunavano al coperto ad est di Casa Aronne, essi vennero snidati da un vigoroso attacco della nostra ala sinistra e ricacciati con rilevanti perdite. La nostra truppa ebbe 61 morti e 113 feriti. Del nemico i morti contati superano gli 800. Aggiungendo quelli asportati e quelli disseminati nei burroni, il totale dei morti si pu\u00f2 valutare ad oltre 1000, pi\u00f9 un numero proporzionale di feriti. Vennero fatti 41 prigionieri fra i quali un capo. Gli ufficiali e le truppe tennero un contegno ammirevole per disciplina, valore ed entusiasmo.\" \nIn seguito il generale Francesco Del Buono fu insignito della croce di cavaliere, commutata poi in quella di Ufficiale dell'Ordine Militare di Savoia, con la seguente motivazione: \"Nel giorno 14 settembre 1912 guidava la propria brigata alla conquista delle posizioni del rudero di Ermazzat Ezzonni e di Kasr Ras el Leben con ardire, sagagia ed abilit\u00e0. Preparato poi a difesa il fronte assegnato alle sue truppe all'alba del 17 con pronte opportune ed efficaci disposizioni respingeva un violento, improvviso attacco nemico e quindi con felice intuito della situazione e con alto sentimento di solidariet\u00e0, concorreva efficacemente di sua iniziativa, all'azione controffensiva della Brigata Speciale da Montagna. Ermazzat Ezzonni e Kasr Ras el Leben 14-17 settembre 1912.\""}
{"id": "4848080", "revid": "1924342", "url": "https://it.wikipedia.org/wiki?curid=4848080", "title": "Just Be", "text": "Just Be \u00e8 il secondo album discografico in studio del musicista e produttore discografico olandese Ti\u00ebsto, pubblicato nell'aprile 2004. All'album collaborano BT, Kirsty Hawkshaw e Aqualung come vocalist."}
{"id": "4848081", "revid": "547034", "url": "https://it.wikipedia.org/wiki?curid=4848081", "title": "Collina del leone", "text": "La collina del leone (in francese: \"butte du lion\"; in olandese: \"leeuw van Waterloo\") \u00e8 un'imponente collina artificiale eretta sul campo di battaglia di Waterloo per commemorare il luogo in cui Guglielmo II dei Paesi Bassi (principe d'Orange) fu disarcionato da cavallo a causa di un colpo di moschetto alla spalla durante la battaglia. La costruzione di questo monumento fu ordinata nel 1820 dal padre di Guglielmo II, re Guglielmo I dei Paesi Bassi, e fu completata nel 1826. Il principe combatt\u00e9 la parte iniziale della battaglia di Quatre-Bras (16 giugno 1815) e la battaglia di Waterloo (18 giugno 1815).\nIl progetto.\nIl monumento fu progettato dall'architetto reale Charles Van der Straeten su ordine di Guglielmo I. L'ispirazione fu data dall'ingegnere Jean-Baptiste Vifquain, il quale lo concep\u00ec come un simbolo della vittoria alleata, piuttosto che come ricordo di un singolo individuo. La forma ricorda volutamente i tumuli dei Belgi, che Giulio Cesare considerava la pi\u00f9 coraggiosa delle trib\u00f9 galliche.\nLa collina.\nFu costruita un'imponente collina utilizzando la terra presa da altri punti del campo di battaglia, compreso il terreno posto tra la fattoria La Haye Sainte e la trincea del duca di Wellington.\nLa collina \u00e8 alta 43 metri ed ha una circonferenza di 520 metri, per un volume totale di 390\u00a0000 m3, nonostante di solito si citi come cifra 300\u00a0000 m3. La differenza pu\u00f2 essere dovuta al volume di una collina preesistente, il Mont-St. Jean.\nVictor Hugo la cita nel suo romanzo \"I miserabili\" quando visitando il sito due anni dopo la costruzione il duca di Wellington avrebbe detto: \"Hanno modificato il mio campo di battaglia!\" Ad ogni modo, il poggio offre una vista splendida sul campo di battaglia, ed \u00e8 una ricercata attrazione turistica del cosiddetto \"le Hameau du Lion\" (il borgo del leone), dove si trovano musei e taverne. La salita dei 226 gradini della collina costa 7 \u20ac (al 2014), e permette di giungere alla statua in cima.\nLa statua.\nLa collina \u00e8 sovrastata dalla statua di un leone posta su un piedistallo in pietra. Il leone fu scolpito da Jean-Fran\u00e7ois Van Geel (1756\u20131830) ed assomiglia molto ai leoni dei Medici del XVI secolo nonch\u00e9 al Leone di San Marco della Repubblica Serenissima occupata da Napoleone nel 1797. Il lion \u00e8 l'animale araldico raffigurato nello stemma personale dei monarchi dei Paesi Bassi, e simboleggia il coraggio. La zampa anteriore destra poggia su una sfera, che rappresenta la vittoria globale. La statua pesa 28 tonnellate ed ha un'altezza di 4,45 metri per una lunghezza di 4,5 metri. Fu forgiata nella fonderia di William Cockerill a Liegi. Fu trasportata con una chiatta da Liegi a Bruxelles, e da l\u00ec trainata con i cavalli fino a Mont-St. Jean a Waterloo.\nSecondo una leggenda il leone sarebbe stato forgiato utilizzando l'ottone recuperato dai cannoni abbandonati dai francesi dopo la battaglia. In realt\u00e0 la statua \u00e8 fatta di ferro ed \u00e8 divisa in nove parti, assemblate in loco.\nCuriosit\u00e0.\nNel 2015 il Belgio prov\u00f2 a cambiare il disegno dei 2 euro belgi con uno raffigurante la Collina e gli schieramenti delle truppe, ma la Francia si oppose e il progetto fu annullato. Tuttavia una moneta speciale da collezione da 2,50 \u20ac \u00e8 stata emessa lo stesso, vi \u00e8 raffigurata la Collina e tra l'erba di quest'ultima si vedono gli schieramenti della battaglia."}
{"id": "4848084", "revid": "729019", "url": "https://it.wikipedia.org/wiki?curid=4848084", "title": "Francesco Del Buono", "text": "Biografia.\nNacque a Milazzo, allora parte del Regno delle Due Sicilie, nel 1859. Arruolatosi nel Regio Esercito, frequent\u00f2 la Regia Accademia Militare di Fanteria e Cavalleria di Modena da cui usc\u00ec nel 1878 con il grado di sottotenente assegnato all'arma di fanteria. Successivamente frequent\u00f2 la Scuola di guerra di Torino. Da capitano prest\u00f2 servizio nel 69\u00ba Reggimento fanteria della Brigata Ancona, di stanza a Messina. Nel 1900, con il grado di tenente colonnello, fu assegnato al comando del 1\u00ba Battaglione del 4\u00ba Reggimento fanteria. Promosso colonnello, il 7 settembre 1905 fu destinato al comando del 71\u00ba Reggimento fanteria. Divenuto maggior generale nel 1911 ebbe il comando della Brigata Cuneo e si distinse durante la guerra italo-turca (1911-1912) guadagnandosi la Croce di Cavaliere dell'Ordine militare di Savoia, commutata poi in quella di Ufficiale\nCollocato in posizione ausiliaria nel 1915, dopo l'entrata in guerra del Regno d'Italia, avvenuta il 24 maggio, \u00e8 richiamato in servizio posto dapprima al comando della Divisione militare di Milano, e poi della 15\u00aa Brigata della Milizia territoriale raggiungendo il grado di tenente generale nel 1916. Dopo il termine della guerra divenne generale di divisione, e fu collocato in congedo assoluto il 16 dicembre 1937. Si spense a Milazzo il 23 marzo 1943. Il suo paese natale gli ha intitolato una via."}
{"id": "4848085", "revid": "729019", "url": "https://it.wikipedia.org/wiki?curid=4848085", "title": "Wincing the Night Away", "text": "Wincing the Night Away \u00e8 il terzo (quarto in assoluto) album discografico in studio del gruppo musicale indie rock statunitense The Shins, pubblicato nel gennaio 2007 dalla Sub Pop Records."}
{"id": "4848092", "revid": "709565", "url": "https://it.wikipedia.org/wiki?curid=4848092", "title": "San Diego Film Critics Society Awards 2004", "text": "I premi del 9\u00b0 San Diego Film Critics Society Awards sono stati annunciati il 21 dicembre 2004.\nPremi assegnati.\nMiglior attore.\nJim Carrey \u2013 Se mi lasci ti cancello\nMiglior attrice.\nImelda Staunton \u2013 Il segreto di Vera Drake\nMiglior film di animazione.\nGli Incredibili - Una \"normale\" famiglia di supereroi\nMiglior fotografia.\nHero \u2013 Christopher Doyle \nIl fantasma dell'Opera \u2013 John Mathieson \nMiglior regista.\nClint Eastwood \u2013 Million Dollar Baby\nMiglior documentario.\nTarnation\nMiglior montaggio.\nSe mi lasci ti cancello \u2013 Vald\u00eds \u00d3skarsd\u00f3ttir\nMiglior film.\nIl segreto di Vera Drake\nMiglior film in lingua straniera.\nMare dentro \u2022 Spagna / Francia / Italia\nMigliore scenografia.\nThe Aviator \u2013 Dante Ferretti\nMigliore colonna sonora.\nMillion Dollar Baby \u2013 Clint Eastwood\nMigliore sceneggiatura originale.\nIl segreto di Vera Drake \u2013 Mike Leigh\nMigliore adattamento della sceneggiatura.\nSideways - In viaggio con Jack \u2013 Alexander Payne, Jim Taylor\nMiglior attore non protagonista.\nPhilip Davis \u2013 Il segreto di Vera Drake\nMigliore attrice non protagonista.\nNatalie Portman \u2013 Closer\nPremio speciale.\nDon Cheadle "}
{"id": "4848096", "revid": "316629", "url": "https://it.wikipedia.org/wiki?curid=4848096", "title": "Zinaida Vasil'evna Konopljannikova", "text": "Biografia.\nDiplomata maestra, insegn\u00f2 in una scuola rurale del villaggio di Gostilicy, presso Peterhof. Nel 1902 fu messa sotto sorveglianza della polizia per possesso di libri e di propri scritti nei quali veniva negato Dio e ogni autorit\u00e0 che pretendeva di discendere da esso. Nel 1903 fu arrestata per propaganda rivoluzionaria tra i contadini e rinchiusa nella fortezza Pietro e Paolo, dalla quale fu rilasciata nell'aprile 1904. Nel 1905 scont\u00f2 nuovamente un mese di carcere.\nInseritasi in un gruppo di combattimento socialrivoluzionario, la mattina del 13 agosto 1906 intercett\u00f2 davanti alla stazione di Novyj Peterhof la carrozza del generale Min e della sua famiglia. Il generale, che lo scorso dicembre aveva comandato il reggimento Sem\u00ebnovskij nella repressione della rivolta di Mosca, rimase ucciso dai quattro colpi di pistola sparati dalla Konopljannikova che fu subito arrestata. Processata il 26 agosto dal tribunale militare riunito nella fortezza Pietro e Paolo, fu condannata a morte per impiccagione.\nIl 28 agosto fu condotta nella fortezza di \u0160lissel'burg per l'esecuzione della sentenza, avvenuta la mattina dopo. Zinaida Konopljannikova si comport\u00f2 sul patibolo con calma e quasi con allegria, a dire dei testimoni. Rifiutati i conforti religiosi, disse al carnefice: \u00ab Compagno, credimi: si alza ormai la stella di una meravigliosa felicit\u00e0 \u00bb, un verso di Pu\u0161kin.\nFu la prima donna a essere giustiziata in Russia nel XX secolo. Le sono intitolate strade a Tver' e a Petrozavodsk."}
{"id": "4848100", "revid": "1543377", "url": "https://it.wikipedia.org/wiki?curid=4848100", "title": "Licorne", "text": "Licorne (, unicorno) \u00e8 il nome dato dai francesi ad un cannone ad avancarica russo del XVIII e XIX secolo, ideato nel 1757 da M.W. Danilov e S.A. Martynov ed utilizzato dal generale comandante d'artiglieria P\u00ebtr Ivanovi\u010d \u0160uvalov.\nDescrizione.\nIl \"licorne\" era un ibrido tra un obice ed un cannone di quel tempo, con una canna pi\u00f9 lunga rispetto agli obici contemporanei, il che dava una traiettoria pi\u00f9 piatta per i proiettili, ma anche una gittata maggiore. Come gli obici aveva una camera di scoppio di diametro minore rispetto al calibro di un cannone, ma mentre la camera degli obici era cilindrica quella del licorne era conica, con il diametro alla base simile a quello di un cannone. La camera conica era pi\u00f9 semplice da caricare e facilitava il posizionamento del proiettile al centro esatto della canna. I licorne erano in grado di sparare sia le classiche palle di cannone sia le granate usate negli obici, nonch\u00e9 le mitraglie.\nIl progetto iniziale era una via di mezzo tra un cannone, un obice ed un mortaio. La canna era un calibro 9 o 10, ed il peso della polvere da sparo era un quinto di quello del proiettile, rapporto compreso tra quello del cannone (met\u00e0 del proiettile) e quello del mortaio (un decimo del proiettile). Quando furono introdotti nell'esercito russo nel 1758, i licorne erano da otto libbre, per poi evolversi nei modelli da 10, 20, 40 e 80 libbre. Il sistema di misura russo del tempo era comunque in pud, per cui i licorne di questa lista erano da 1/4 pud, 1/2 pud, 1 pud e 2 pud. Quello da 8 libbre aveva bisogno di due cavalli per essere spostato, mentre i pi\u00f9 pesanti ne utilizzavano rispettivamente tre, cinque, sei e dodici. Il corpo di obici di Shuvalov aveva nel 1758 38 licorne su un totale di 200 cannoni. In quest'occasione il corpo fu soprannominato Bombardiere. Altri unicorni furono introdotti l'anno seguente in sostituzione dell'artiglieria media di altre unit\u00e0, compresa la cavalleria. Nello stesso anno due licorne da mezzo pud (e quattro obici secret) furono consegnati agli austriaci come dimostrazione, ma decisero che la gittata era troppo limitata ed il trasporto troppo difficoltoso. Furono organizzati test ufficiali in Russia nel 1760, ma non riuscirono a dimostrare un vantaggio apprezzabile rispetto ai vecchi pezzi. Nonostante questo Shuvalov fece pressioni presso il Senato per dichiarare che i licorne erano un miglioramento, anche se non soddisfacente. Il numero di licorne in servizio sal\u00ec a 280 quell'anno, paragonato ai 603 cannoni, 169 obici e 117 mortai. Moltio di loro (224) facevano parte dei corpi d'artiglieria. Il maggior generale Aleksandr Glebov, che assunse il comando dell'artiglieria dell'esercito nel 1760, ordin\u00f2 di utilizzare i nuovi cannoni per sostenere gli attacchi con fuoco indiretto, sparando oltre le proprie truppe all'assalto nel tentativo di distruggere le difese avversarie.\nIl licorne da due pud fu abbandonato nel 1762 in quanto troppo pesante da manovrare, poco dopo la morte di Shuvalov. Dopo il 1805 l'esercito russo utilizz\u00f2 i licorne da 2, 10 e 18 libbre. Una compagnia di fanteria leggera era composta da quattro licorne da 10 libbre, quattro cannoni leggeri e quattro da sei libbre. Una compagnia di artiglieria pesante aveva quattro cannoni leggeri e quattro da 12 libbre, oltre a quattro da 18 libbre e due licorne da 2 libbre. Sei cannoni da 6 libbre e sei licorne da 10 libbre formavano una compagnia di artiglieria a cavallo. I licorne erano solitamente posti sui fianchi delle batterie d'artiglieria. Questa strategia \u00e8 ora chiamata \"sistema del 1805\", e fu ampiamente utilizzata da Aleksej Andreevi\u010d Arak\u010deev dopo la lezione imparata nella battaglia di Austerlitz, dove l'artiglieria russa si era comportata male. Nel sistema del 1805 i licorne da 2 libbre vengono spesso definiti da 3 libbre, mentre quelli da 18 diventano da 20. Quelli da 2 libbre non erano pi\u00f9 in servizio al tempo della guerra del 1812, ma gli altri due modelli vennero utilizzati fino alla guerra di Crimea, quando molti furono catturati dai britannici come bottino di guerra. Avevano grande precisione rispetto agli obici da sei pollici francesi.\nI licorne furono utilizzati anche dalle unit\u00e0 polacche del Regno del Congresso.\nIl nome deriva dalle maniglie a forma di unicorno poste sulla canna."}
{"id": "4848103", "revid": "19933", "url": "https://it.wikipedia.org/wiki?curid=4848103", "title": "Edinorog", "text": ""}
{"id": "4848104", "revid": "19933", "url": "https://it.wikipedia.org/wiki?curid=4848104", "title": "Yedinorog", "text": ""}
{"id": "4848111", "revid": "729019", "url": "https://it.wikipedia.org/wiki?curid=4848111", "title": "Hockey su ghiaccio ai XXII Giochi olimpici invernali - Torneo femminile", "text": "Il torneo femminile di hockey su ghiaccio alle Olimpiadi invernali 2014 si \u00e8 tenuto a So\u010di, in Russia, dall'8 al 20 febbraio; tutte le partite si sono disputate presso la \u0160ajba Arena, ad eccezione delle due finali che assegnavano medaglie che si sono tenute all'interno del palazzo del ghiaccio Bol'\u0161oj.\nNel mese di dicembre 2017 la commissione disciplinare del Comitato Olimpico Internazionale ha preso atto delle violazioni alle normative antidoping compiute da otto giocatrici russe in occasione delle Olimpiadi di So\u010di, annullando conseguentemente il risultato ottenuto dalla nazionale padrona di casa.\nArbitri.\nLa IIHF ha selezionato 6 arbitri e 9 giudici di linea per il torneo femminile di hockey su ghiaccio alle Olimpiadi invernali 2014:\nTurno preliminare.\nLe otto squadre sono state divise in due gruppi di 4, in base al proprio ranking. Le squadre del girone A sono qualificate automaticamente ai turni successivi: le prime due classificate accedono direttamente alle semifinali, mentre le altre due giocheranno i quarti di finale insieme alle prime due classificate del girone B. Le ultime due classificate del girone B attendono le due perdenti dei quarti di finale per disputare gli spareggi che assegnano le posizioni dalla quinta all'ottava."}
{"id": "4848114", "revid": "709565", "url": "https://it.wikipedia.org/wiki?curid=4848114", "title": "San Diego Film Critics Society Awards 2003", "text": "I premi dell'8\u00b0 San Diego Film Critics Society Awards sono stati annunciati il 17 dicembre 2003.\nPremi assegnati.\nMiglior attore.\nChiwetel Ejiofor \u2013 Piccoli affari sporchi\nMiglior attrice.\nNaomi Watts \u2013 21 grammi\nMiglior film di animazione.\nAppuntamento a Belleville\nMiglior fotografia.\nLa ragazza con l'orecchino di perla \u2013 Eduardo Serra\nMiglior regista.\nPeter Jackson \u2013 Il Signore degli Anelli - Il ritorno del re\nMiglior documentario.\nRivers and Tides\nMiglior montaggio.\n \u2013 Sally Menke\nMiglior film.\nPiccoli affari sporchi\nMiglior film in lingua straniera.\nLe invasioni barbariche \u2022 Canada / Francia \nIrr\u00e9versible \u2022 Francia \nMigliore scenografia.\nIl Signore degli Anelli - Il ritorno del re \u2013 Grant Major\nMigliore sceneggiatura originale.\nMagdalene \u2013 Peter Mullan\nMigliore adattamento della sceneggiatura.\nAmerican Splendor \u2013 Shari Springer Berman, Robert Pulcini\nMiglior attore non protagonista.\nDjimon Hounsou \u2013 In America - Il sogno che non c'era\nMigliore attrice non protagonista.\nRen\u00e9e Zellweger \u2013 Ritorno a Cold Mountain\nPremio speciale.\nPatricia Clarkson "}
{"id": "4848119", "revid": "287204", "url": "https://it.wikipedia.org/wiki?curid=4848119", "title": "Futbol'nyj Klub Dinamo Macha\u010dkala", "text": "La Dinamo Macha\u010dkala, ufficialmente Futbol'nyj Klub Dinamo Macha\u010dkala (; translitterazione anglosassone: Dynamo Makhachkala), \u00e8 una societ\u00e0 di calcio russa con sede a Macha\u010dkala.\nStoria.\nFondata nel 1946, fu rinominata \"Temp\" nel 1958, anno in cui fece la sua prima apparizione nei campionati nazionali sovietici, partendo dalla Klass B, nome con cui era identificata all'epoca la seconda serie del campionato sovietico di calcio. Tornata al nome di \"Dinamo\", nel 1963 con la riforma dei campionati rimase in Klass B che nel frattempo era per\u00f2 divenuta la terza serie. nel 1967, per\u00f2, vinse sia il girone 4 che le finali nazionali di categoria, tornando in seconda serie. La permanenza in questa categoria (all'epoca nota come Vtoraja Gruppa A) fu per\u00f2 breve: al termine della stagione 1969 i campionati furono nuovamente riformati e la Vtoraja Gruppa A divenne la terza serie.\nRimase nella terza serie sovietica (nel frattempo nota come Vtoraja Liga) fino al 1989: il miglior risultato fu la vittoria del girone 3 nel 1975, cui per\u00f2 non segu\u00ec la promozione in seconda serie a causa del sesto posto nel girone finale. Alla fine del 1989 fu retrocesso nella neonata Vtoraja Niz\u0161aja Liga (quarta serie del campionato).\nCon la scomparsa dell'Unione Sovietica, ripart\u00ec dalle serie dilettantesche, ma gi\u00e0 nel 1993 partecip\u00f2 alla Vtoraja Liga, terza serie del campionato. L'anno seguente, per\u00f2, fin\u00ec nella Tret'ja Liga, dove rimase fino al 1997 (cambiando per un breve periodo nome in \"Dinamo-Imamat\") quando la riorganizzazione dei campionati port\u00f2 alla scomparsa di tale categoria: la squadra fu perci\u00f2 ammessa alla terza serie.\nNel 2003 vinse il Girone sud di Vtoroj divizion, arrivando per la prima volta alla seconda serie russa: in tale categoria il suo migliore risultato fu il sesto posto nel 2005. L'anno successivo raggiunse il suo miglior risultato in Coppa, arrivando agli ottavi di finale; fu per\u00f2 estromesso dalla coppa e dal campionato per debiti, ripartendo dai campionati dilettanti."}
{"id": "4848120", "revid": "643662", "url": "https://it.wikipedia.org/wiki?curid=4848120", "title": "Dinamo Macha\u010dkala", "text": ""}
{"id": "4848121", "revid": "643662", "url": "https://it.wikipedia.org/wiki?curid=4848121", "title": "Dynamo Makhachkala", "text": ""}
{"id": "4848123", "revid": "643662", "url": "https://it.wikipedia.org/wiki?curid=4848123", "title": "Dinamo Makhachkala", "text": ""}
{"id": "4848127", "revid": "124870477", "url": "https://it.wikipedia.org/wiki?curid=4848127", "title": "Will Danin", "text": "Biografia.\nNel corso della sua carriera, ha partecipato ad una quarantina di differenti produzioni televisive e ad alcuni film per il cinema.\nTra i suoi ruoli principali, figura quello di Omar Ben Sadek nella serie televisiva \"Kara Ben Nemsi Effendi\" (1973-1975); \u00e8 inoltre, tra l'altro, un volto noto al pubblico per essere apparso come guest-star in vari episodi delle serie televisive \"L'ispettore Derrick\" (dal 1987 al 1997) e \"Il commissario Kress\" (\"Der Alte\", dal 1987 al 2004), dove ha lavorato con registi quali Helmuth Ashley, Zbyn\u011bk Brynych, ecc."}
{"id": "4848129", "revid": "1573940", "url": "https://it.wikipedia.org/wiki?curid=4848129", "title": "Empedocle (nome)", "text": "Origine e diffusione.\nContinua l'antico nome greco \u1f18\u03bc\u03c0\u03b5\u03b4\u03bf\u03ba\u03bb\u1fc6\u03c2 (\"Empedokles\"). \u00c8 composto dai termini \u1f14\u03bc\u03c0\u03b5\u03b4\u03bf\u03c2 (\"empedos\", \"saldo\", \"costante\", a sua volta da \u1f10\u03bd, \"en\", \"in\" e \u03c0\u03ad\u03b4\u03bf\u03bd, \"pedon\", \"suolo\") e \u03ba\u03bb\u03ad\u03bf\u03c2 (\"kleos\", \"gloria\"), e pu\u00f2 essere interpretato come \"gloria costante\"; il secondo elemento \u00e8 comune nei nomi greci, ritrovandosi ad esempio anche in Cleopatra, Tecla, Ercole, Pericle e Patroclo.\nOnomastico.\nSi tratta di un nome adespota, cio\u00e8 privo di santo patrono; l'onomastico pu\u00f2 essere festeggiato ad Ognissanti, il 1\u00ba novembre"}
{"id": "4848130", "revid": "767487", "url": "https://it.wikipedia.org/wiki?curid=4848130", "title": "Coppa del Re 2013-2014 (fase finale)", "text": "Questa voce raccoglie un approfondimento sulle gare della fase finale dell'edizione 2013-2014 della Coppa del Re.\nSquadra vincitrice.\n19\u00ba titolo"}
{"id": "4848132", "revid": "1566286", "url": "https://it.wikipedia.org/wiki?curid=4848132", "title": "Nino Marchesini", "text": "Biografia.\nLavora in teatro distinguendosi per la dizione chiara. Debutta al cinema nel 1931 come attore di supporto. Appare in quasi tutti i generi, dalla commedia al melodramma, dal poliziesco fino al mitologico. Attivo ininterrottamente fino al 1960, appare anche nel primo periodo televisivo, durante gli anni cinquanta, nel dramma \"Il sogno dello zio\" tratto dalla novella omonima di F\u00ebdor Dostoevskij e diretto da Guglielmo Morandi e nello sceneggiato \"L'alfiere\" diretto da Anton Giulio Majano. Sposato con l'attrice teatrale e cinematografica Italia Marchesini, con la quale reciter\u00e0 spesso insieme, si spegne nella capitale italiana all'et\u00e0 di 66 anni, dopo quasi 70 pellicole interpretate.\nIl figlio Gianni Mantesi \u00e8 stato anch'egli attore e doppiatore."}
{"id": "4848145", "revid": "767487", "url": "https://it.wikipedia.org/wiki?curid=4848145", "title": "Jill Scott", "text": "Biografia.\nInizia a comporre poesie spronata dalla sua insegnante. Viene notata da ?uestlove, batterista dei The Roots, che la invita in studio per comporre e registrare il brano \"You Got Me\" nel 1999, realizzato dai The Roots con Erykah Badu. Si unisce nel cast del musical \"Rent\" e contribuisce alle produzione discografiche non solo dei Roots, ma anche di Eric Ben\u00e9t, Common e Will Smith. Partecipa anche ad alcune colonne sonore.\nDebutta ufficialmente con l'etichetta discografica Hidden Beach e con il supporto del produttore Jeff Townes. Pubblica \"Who Is Jill Scott? Words and Sounds Vol. 1\" nel luglio 2000. Il disco ottiene un ottimo successo negli Stati Uniti (#17 nella Billboard 200 e certificazione come doppio disco di platino) ma anche nel Regno Unito. Il disco viene apprezzato dalla critica e vince tre Grammy Awards.\nNell'autunno 2001 pubblica \"Experience: Jill Scott 826+\", doppio album live. Seguono \"Beautifully Human: Words and Sounds Vol. 2\" (agosto 2004), che raggiunge il terzo posto in classifica, e \"The Real Thing: Words and Sounds Vol. 3\" (settembre 2007). Nel 2007 pubblica anche un disco che contiene diverse collaborazioni che l'artista ha avuto nel corso della sua carriera.\nDopo la separazione con la Hidden Beach e il passaggio alla Warner, esce \"Light of the Sun\", pubblicato in collaborazione con JR Hutson nel giugno 2011. L'album raggiunge il primo posto nella Billboard 200.\nIl successivo disco \"Woman\" esce nel luglio 2015.\nNel 2020 collabora con Alicia Keys nel brano \"Jill Scott\" contenuto nell'album omonimo della cantante.\nCollegamenti esterni.\nSito web ufficiale"}
{"id": "4848148", "revid": "164044", "url": "https://it.wikipedia.org/wiki?curid=4848148", "title": "Hannes \u00de\u00f3r Halld\u00f3rsson", "text": ""}
{"id": "4848149", "revid": "181699", "url": "https://it.wikipedia.org/wiki?curid=4848149", "title": "Stagione di college football 1897", "text": "La Stagione di college football 1897 fu la ventinovesima stagione di college football negli Stati Uniti.\nLa stagione riporta l'esordio di 43 scuole statunitensi, in gran parte di secondaria importanza. Attualmente di queste 43 scuole, solo Montana e Montana State disputano la Division I, seppure in FC Subdivision.\nEventi principali.\nA causa dell'epilogo della gara tra Missouri e Iowa del 1896, la Western Interstate University Football Association gioca una stagione mutila: le due squadre rifiutano di disputare il loro match e da questo deriva il successivo scioglimento della lega.\nPennsylvania guidata da George Woodruff compila la sua terza stagione, in quattro anni, senza sconfitte e senza pareggi ed \u00e8 nominata retroattivamente campione nazionale da Billingsley, Helms Athletic Foundation, e Houlgate System; Penn e Yale vengono nominati co-campioni nazionali da National Championship Foundation e Parke Davis. Si tratta del primo storico titolo di una squadra al di fuori della Ivy League, ancora pi\u00f9 significativo perch\u00e9 arrivato dopo aver inflitto la prima ed unica sconfitta a Pennsylvania"}
{"id": "4848153", "revid": "984922", "url": "https://it.wikipedia.org/wiki?curid=4848153", "title": "Innocenza perduta", "text": "Innocenza perduta (\"A Loss of Innocence\") \u00e8 un film per la televisione statunitense del 1996 diretto da Graeme Glifford.\nTrama.\nErik, un giovane pianista, si innamora della fidanzata di uno dei suoi fratelli, la dolce e bella Chel. Sar\u00e0 guerra in famiglia. La storia si svolge nell'America degli anni'20. "}
{"id": "4848154", "revid": "2153076", "url": "https://it.wikipedia.org/wiki?curid=4848154", "title": "Taking the Long Way", "text": "Taking the Long Way \u00e8 il settimo album discografico in studio del gruppo musicale country statunitense Dixie Chicks, pubblicato nel maggio 2006.\nIl disco, nell'ambito dei Grammy Awards 2007, si \u00e8 aggiudicato ben cinque premi, inclusi quelli come \"album dell'anno\", \"registrazione dell'anno\" (\"Not Ready to Make Nice\") e \"canzone dell'anno\" (\"Not Ready to Make Nice\").\nIl disco ha venduto oltre 2 milioni e mezzo di copie negli Stati Uniti e ha raggiunto la prima posizione della Billboard 200."}
{"id": "4848159", "revid": "72396", "url": "https://it.wikipedia.org/wiki?curid=4848159", "title": "L'undicesima vittima (film 2012)", "text": "L'undicesima vittima \u00e8 un film per la televisione statunitense del 2012 diretto da Mike Rohl, tratto dall'omonimo romanzo di Nancy Grace.\nTrama.\nJennie Garth interpreta il Pubblico Ministero Hailey Dean che riesce a far condannare un uomo accusato di essere il serial killer che uccide giovani donne, ricostruendo, con i loro corpi, celebri dipinti. Dopo il caso, Hailey decide di cambiare citt\u00e0 e professione, intraprendendo la carriera di terapista. L'uomo per\u00f2 esce dal carcere grazie ad un escamotage del suo avvocato e si mette sulle tracce di Hailey. Il suo obbiettivo \u00e8 ucciderla e realizzare un nuovo quadro vivente."}
{"id": "4848161", "revid": "767487", "url": "https://it.wikipedia.org/wiki?curid=4848161", "title": "Girl, Positive", "text": "Girl, Positive \u00e8 un film per la televisione statunitense del 2007 diretto da Peter Werner.\nTrama.\nUna ragazza di nome Rachel scopre di aver contratto l'HIV attraverso un rapporto sessuale con un ragazzo del liceo, che dopo poco muore in un incidente stradale. Inizier\u00e0 un lungo calvario e imparer\u00e0 alla fine ad accettare la sua condizione, ma allo stesso tempo far\u00e0 da promotrice per mettere in guardia i ragazzi. In questo complesso e lungo percorso sar\u00e0 affiancata dalla sua insegnante Sarah, anche lei affetta dal virus."}
{"id": "4848162", "revid": "984922", "url": "https://it.wikipedia.org/wiki?curid=4848162", "title": "Un matrimonio sotto l'albero", "text": "Un matrimonio sotto l'albero (\"A Christmas Wedding Tail\") \u00e8 un film per la televisione statunitense del 2011 diretto da Michael Feifer.\nTrama.\nCommedia natalizia che vede come protagonisti due cani e i loro due padroni, Jennie Garth e Brad Rowe. Grazie al labrador e al barboncino, i due si incontrano in un pomeriggio, camminando in un parco. \u00c8 amore a prima vista. Entrambi hanno figli da precedenti matrimoni, ma questo non sar\u00e0 certo di ostacolo. Nonostante alcuni screzi e incertezze, arrivano a sposarsi il giorno di Natale."}
{"id": "4848171", "revid": "973590", "url": "https://it.wikipedia.org/wiki?curid=4848171", "title": "Cortavetto", "text": ""}
{"id": "4848174", "revid": "287204", "url": "https://it.wikipedia.org/wiki?curid=4848174", "title": "Canale degli adduttori", "text": "Il canale degli adduttori o di Hunter \u00e8 l'area della coscia compresa fra i muscoli adduttori che d\u00e0 passaggio a diversi vasi e nervi dell'arto inferiore, fra cui due rami del nervo femorale (nervo safeno e nervo per il muscolo vasto mediale), la vena femorale comune e l'arteria femorale.\nDisposizione e rapporti.\nIl canale \u00e8 visibile solo dopo l'asportazione del muscolo sartorio; attraversa longitudinalmente la coscia seguendo il confine mediale del muscolo vasto mediale: lo si pu\u00f2 intendere come un collegamento fra il vertice inferiore del triangolo femorale (prossimalmente) e la fossa poplitea (distalmente). \nIl canale \u00e8 delimitato lateralmente dal muscolo vasto mediale, medialmente dal muscolo adduttore lungo, il suo pavimento \u00e8 formato dallo stesso m.adduttore lungo con il contributo del muscolo grande adduttore, superficialmente \u00e8 coperto dal m.sartorio e dalla fascia femorale."}
{"id": "4848175", "revid": "709565", "url": "https://it.wikipedia.org/wiki?curid=4848175", "title": "San Diego Film Critics Society Awards 2002", "text": "I premi del 7\u00b0 San Diego Film Critics Society Awards sono stati annunciati il 19 dicembre 2002.\nPremi e nomination.\nMiglior attore.\nDaniel Day-Lewis \u2013 Gangs of New York\nMiglior attrice.\nJulianne Moore \u2013 Lontano dal paradiso\nMiglior fotografia.\nEra mio padre \u2013 Conrad L. Hall\nMiglior regista.\nJill Sprecher \u2013 Tredici variazioni sul tema\nMiglior montaggio.\nTredici variazioni sul tema \u2013 Stephen Mirrione\nMiglior film.\nLontano dal paradiso\nMiglior film in lingua straniera.\nParla con lei \u2022 Spagna\nMigliore scenografia.\nMinority Report \u2013 Alex McDowell\nMigliore sceneggiatura originale.\nTredici variazioni sul tema \u2013 Jill Sprecher, Karen Sprecher\nMigliore adattamento della sceneggiatura.\nIl ladro di orchidee \u2013 Charlie Kaufman\nMiglior attore non protagonista.\nChris Cooper \u2013 Il ladro di orchidee\nMigliore attrice non protagonista.\nMichelle Pfeiffer \u2013 White Oleander\nPremio speciale.\nIsabelle Huppert "}
{"id": "4848177", "revid": "92723", "url": "https://it.wikipedia.org/wiki?curid=4848177", "title": "Nazim Sad\u0131qov", "text": "Carriera.\nNazionale.\nHa collezionato tre presenze con la propria Nazionale."}
{"id": "4848180", "revid": "287204", "url": "https://it.wikipedia.org/wiki?curid=4848180", "title": "Kepler-413 (AB)b", "text": "Kepler-413 (AB)b \u00e8 un esopianeta in orbita attorno al sistema binario Kepler-413, scoperto nel 2013 analizzando i dati del telescopio spaziale Kepler. Si trova nella costellazione del Cigno e dista 2300 anni luce dal sistema solare.\nCaratteristiche.\nSi tratta di un pianeta circumbinario che orbita attorno a due stelle, una nana arancione e una nana rossa, in un periodo di circa 66 giorni. Ha una massa 67 volte quella terrestre, quindi si tratta di un gigante gassoso e la sua peculiarit\u00e0 \u00e8 quella di avere un asse di rotazione la cui inclinazione varia anche di 30 gradi ogni 11 anni, causando rapidi e significativi cambiamenti stagionali. In confronto l'asse d'inclinazione terrestre oscilla, durante il moto di precessione, di 23,5\u00ba con un ciclo di 26.000 anni.\nNonostante i repentini cambiamenti climatici, il pianeta \u00e8 comunque generalmente troppo caldo per poter ospitare l'acqua allo stato liquido, e quindi la vita, in quanto dista circa 0,36 UA dalla coppia di stelle, attorno alle quali ruota con un'orbita inclinata di 2,5\u00b0 rispetto al piano orbitale del sistema binario."}
{"id": "4848184", "revid": "122571330", "url": "https://it.wikipedia.org/wiki?curid=4848184", "title": "Effettuazione", "text": "L'effettuazione \u00e8 un principio strategico per imprenditoria e problem solving formalizzato da Saras Sarasvathy nel 2001.\nA partire dal 1997 Sarasvathy ha condotto una ricerca tra 27 imprenditori esperti per capire il loro modo di ragionare. Sarasvathy ha intervistato gli imprenditori e gli ha fatto risolvere problemi per poter scoprire da dove partivano e come procedevano. \u00c8 apparso che l'89% di questi imprenditori esperti usava l'effettuazione pi\u00f9 spesso del ragionamento causale. L'approccio causale \u00e8 il modello opposto all'effettuazione e prevede partendo da un effetto desiderato la deduzione delle possibili cause su cui lavorare per ottenerlo. L'effettualit\u00e0 \u00e8 pi\u00f9 adatta per modelli con incertezze, mentre il ragionamento causale \u00e8 usabile quando il futuro \u00e8 pi\u00f9 predicibile.\nFondamenti.\nIl testo seguente \u00e8 una ripetizione [L'effettuazione \u00e8 un principio introdotto da Saras Sarasvathy nel 2001. Dal 1997 Sarasvathy ha condotto ricerche presso 27 imprenditori esperti. Sarasvathy ha intervistato gli imprenditori e gli ha fatto risolvere casi per evidenziare il loro modo di riflettere e dove cominciano. Sorge che l'89% degli imprenditori esperti utilizzano pi\u00f9 spesso l'effettuazione della riflessione causale. La causalit\u00e0 \u00e8 l'opposto dell'effettuazione. L'effettuazione viene utilizzata nelle situazioni d'incertezza mentre la riflessione causale \u00e8 utilizzata nelle situazioni nelle quali il futuro \u00e8 prevedibile.]\nPrincipi dell'effettuazione.\nLa logica effettuale viene definita da 5 principi:"}
{"id": "4848195", "revid": "599013", "url": "https://it.wikipedia.org/wiki?curid=4848195", "title": "Samir Xairov", "text": "Carriera.\nNazionale.\nHa collezionato due presenze con la propria Nazionale."}
{"id": "4848197", "revid": "767487", "url": "https://it.wikipedia.org/wiki?curid=4848197", "title": "Marmittone", "text": "Marmittone \u00e8 una serie a fumetti creata da Bruno Angoletta.\nStoria.\nPubblicato per la prima volta nel gennaio del 1928, il fumetto racconta le avventure del soldato semplice Marmittone (il cui nome deriva da \"marmitta\", la grossa pentola nella quale vengono cotte le razioni alimentari dei soldati), un tipo non troppo sveglio ma di buona volont\u00e0 che, per via di gaffes o semplicemente per pura sfortuna, finisce in prigione alla fine di ogni avventura. Il fumetto \u00e8 stato pubblicato da \"Il Corriere dei Piccoli\" fino al 1940, poche settimane prima dell'ingresso dell'Italia nella seconda guerra mondiale.\nMarmittone \u00e8 considerata una parodia dei valori fascisti del militarismo e della virilit\u00e0 ed \u00e8 stato descritto come \"il pi\u00f9 coerente ed irriducibile scorretto antagonista dello stereotipo del soldato di ogni dittatura\"."}
{"id": "4848201", "revid": "1566286", "url": "https://it.wikipedia.org/wiki?curid=4848201", "title": "Anneliese Uhlig", "text": "Biografia.\nFiglia dell'attore teatrale Kurt Uhlig e della cantante lirica Margarethe Maschmann, dopo la separazione dei genitori vive con la madre a Essen, Dortmund, Lipsia e Braunschweig. Nel 1937 si rec\u00f2 a Berlino, dove frequent\u00f2 lezioni di recitazione presso la Peter-Reimann-Akademie e nel frattempo inizi\u00f2 a lavorare come disegnatrice di moda. Nello stesso anno fece il suo debutto come attrice teatrale nello Schillertheater di Berlino nel lavoro di Pedro Calder\u00f3n de la Barca \"El alcalde de Zalamea\" nella traduzione tedesca, \"Der Richter von Zalamea\". In quell'occasione conobbe Carmine Gallone che la fece debuttare come attrice cinematografica per la Tobis Film in due pellicole. Dotata di una bellezza classica, dal 1939 inizi\u00f2 a recitare ruoli da protagonista in quattro gialli in cui ritrae personaggi di donne affascinanti, ma enigmatiche e sospettose. Nel film \"Der Vorhang F\u00e4llt\" del 1939 impersona una donna elegante che commette un omicidio per gelosia, mentre nel film di propaganda prodotto dalla Terra Film \"Blutsbr\u00fcderschaft\" del 1941 interpreta un'infermiera corteggiata da due amici per la pelle che si accapiglieranno per le sue grazie.\nNei primi tempi della seconda guerra mondiale venne invitata a recitare per le truppe tedesche sui fronti olandese, francese, polacco e russo. Nel 1942 tronc\u00f2 ogni rapporto con il Ministro della Propaganda Joseph Goebbels, cos\u00ec come far\u00e0 L\u00edda Baarov\u00e1 l'anno seguente, e si rec\u00f2 in Italia dove tra il 1942 e il 1943 partecip\u00f2 a cinque film: memorabile fu, in particolare, la sua interpretazione di Eleonora d'Este, donna gelosa dell'amore che Raffaello Sanzio prova per Margherita, la popolana detta \"La Fornarina\" e che lo fa rapire, in \"La fornarina\" diretto da Enrico Guazzoni e dove suscita discreto scandalo per una scena in cui si mostra il fondoschiena nudo, insieme alla Baarov\u00e1 che in un'altra scena si mostra a seno nudo. Dopo la caduta del regime fascista di Mussolini, il 25 luglio 1943, riesce a ricongiungersi alla madre e nel 1944 torna in Germania per continuare la sua carriera con film quali \"Der Majoratsherr\", \"Um neun kommt Harald\" e \"Solistin Anna Alt\". In quest'ultima pellicola in particolare, diretta da Werner Klinger, dimostr\u00f2 una performance da attrice consumata mettendo in scena un dramma matrimoniale nel mondo della musica classica. Dopo la fine della seconda guerra mondiale, a partire dal 1945, le apparizioni cinematografiche dell'attrice si diraderanno; reciter\u00e0 moltissimo in campo teatrale (dal 1950) e televisivo (dal 1970).\nNel dopoguerra inizi\u00f2 anche una seconda carriera quando fu avviato a Salisburgo lo US Special Service, per conto del quale produsse e diresse diversi film. Dal 1946 inizi\u00f2 anche l'attivit\u00e0 giornalistica, lavorando come corrispondente estera in Italia, Austria e negli Stati Uniti d'America, scrivendo articoli per diversi giornali e reportage radiofonici. Nel 1948 si sposa per la seconda volta (la prima fu con l'attore tedesco Kurt Waitzmann nel 1939 e si concluse con un divorzio) con il tenente e storico dell'arte americano Douglas Tucker e andarono a vivere insieme negli Stati Uniti d'America (dove in seguito ottenne la cittadinanza) dal quale ebbe un figlio. Entr\u00f2 nella redazione del quotidiano \"Alexandria Gazette\" di Alexandria, nello Stato della Virginia, e fu per un periodo corrispondente alla Casa Bianca di Washington. Dal 1960 al 1964 fu produttrice di spettacoli per il Teatro di Alexandria; dal 1963 al 1965 si trasfer\u00ec in Thailandia all'Universit\u00e0 Thammasat di Bangkok come docente del teatro tedesco; infine, nel 1967 concluse l'attivit\u00e0 di giornalista e si ritir\u00f2 a vita privata, eccettuate le apparizioni a teatro e in televisione. Nel 1981 scrisse il suo primo libro, \"Einladung nach Kalifornien\" (\"Invito alla California\"), pubblicato a Monaco di Baviera dalla casa editrice Langen-M\u00fcller, e nel 1984 pubblic\u00f2 la sua autobiografia, intitolata \"Rosenkavaliers Kind. Eine Frau und drei Karrieren\" (tradotto letteralmente: \"La bambina del Cavaliere della Rosa. Una donna e tre carriere\") pubblicato a Rastatt dalla casa editrice Pabel-Moevig; entrambi i titoli non hanno avuto una traduzione in italiano. Nel 1989 viene insignita di una delle pi\u00f9 alte onorificenze tedesche, la Decorazione di prima classe dell'Ordine al merito di Germania. Nel 1995 e nel 1998 compare come \"guest star\" in due film televisivi tratti dalle opere della popolarissima scrittrice Rosamunde Pilcher, mentre la sua ultima apparizione sullo schermo, del 2013, fu per il documentario \"George\" diretto da Joachim Lang e dedicato alla figura dello sfortunato attore teatrale e cinematografico Heinrich George.\nDoppiaggi.\nNei suoi film italiani l'attrice tedesca \u00e8 stata doppiata. Esattamente da:"}
{"id": "4848202", "revid": "2044019", "url": "https://it.wikipedia.org/wiki?curid=4848202", "title": "Holidaze - Il Ringraziamento con i miei", "text": "Holidaze - Il Ringraziamento con i miei \u00e8 un film per la televisione statunitense del 2013 diretto da Jerry Ciccoritti.\nTrama.\nMelody (Jennie Garth) \u00e8 una giovane donna in carriera che si vede costretta a rimandare le proprie vacanze con le amiche per assecondare il proprio capo, che ha deciso di spedirla nella sua citt\u00e0 natale per ottenere il permesso per costruire un nuovo negozio. \nMentre Melody \u00e8 riluttante nel compiere il proprio lavoro, la donna ha un piccolo incidente: dopo essersi svegliata da una caduta si ritrova in un universo alternativo, in cui non \u00e8 mai andata via di casa ed \u00e8 sposata con Carter (Cameron Mathison), il suo primo amore."}
{"id": "4848204", "revid": "298055", "url": "https://it.wikipedia.org/wiki?curid=4848204", "title": "Till the End of the Day/Where Have All the Good Times Gone", "text": "Till the End of the Day/Where Have All the Good Times Gone \u00e8 il nono singolo discografico del gruppo rock britannico The Kinks, scritto dal leader del gruppo Ray Davies e pubblicato nel Regno Unito nel 1965 e, successivamente, incluso nell'album \"The Kink Kontroversy\". Raggiunse l'ottava posizione in classifica nel Regno Unito e la n. 50 negli Stati Uniti, restando per pi\u00f9 di otto settimane in classifica.\nI brani.\n\"Where Have All the Good Times Gone\" \u00e8 stato scritto da Ray Davies e, oltre che come lato B del singolo venne pubblicato anche nell'album \"The Kink Kontroversy\".\nCover.\nCover del brano \"Till the End of the Day\" compare sulla ristampa in CD dell'album \"Third/Sister Lovers\" dei Big Star. Le Shonen Knife come una delle B-side sul CD single \"Brown Mushrooms and Other Delights\" estratto dal loro disco \"Rock Animals\" del 1993. Venne tradotto in italiano da \"Pantros\" (Armando Sciacia) ed inciso con il titolo: \"Nessuno potr\u00e0 ridere di lei\" dai Pooh nel 1966 ed inserita nell' album d'esordio \"Per quelli come noi\".\nCover del brano \"Where Have All the Good Times Gone\" compaiono sull'album \"Pin Ups\" di David Bowie, nell'album \"Diver Down\" di Van Halen. I Supergrass eseguirono il brano dal vivo nel 1995 al Glastonbury Festival. Mike L\u00e9cuyer ne fece una versione in lingua francese con il titolo \"O\u00f9 est donc le bon vieux temps\" nell'album \"A 7 plombes du mat' blues\" del 1978."}
{"id": "4848205", "revid": "973590", "url": "https://it.wikipedia.org/wiki?curid=4848205", "title": "Vazon", "text": ""}
{"id": "4848209", "revid": "110157", "url": "https://it.wikipedia.org/wiki?curid=4848209", "title": "UnipolSai", "text": "UnipolSai \u00e8 una compagnia assicurativa italiana operativa dal 2014 con sede a Bologna, in Via Stalingrado n. 45. Nel 2022 essa sar\u00e0 spostata a Milano, nella nuova torre UnipolSai di propriet\u00e0 del Gruppo Unipol.\nLeader in Italia nei rami Danni in particolare nell'R.C. Auto e Malattia e fortemente attiva anche nei rami Vita, UnipolSai, con oltre 10 milioni di clienti, occupa una posizione preminente nella graduatoria nazionale dei gruppi assicurativi con una raccolta diretta di 12,2 miliardi di euro (di cui 7,9 nei Danni e 4,3 nel Vita) al 31 dicembre 2020. La Compagnia opera attraverso la pi\u00f9 grande rete agenziale d'Italia, forte di 2.532 agenzie assicurative e 5.401 subagenzie distribuite sul territorio nazionale, ed \u00e8 attiva nell'assicurazione diretta attraverso Linear Assicurazioni e nel comparto delle assicurazioni sanitarie attraverso Unisalute.\nLa societ\u00e0 \u00e8 quotata nell'indice FTSE Italia Mid Cap della Borsa di Milano.\nStoria.\nDa Sai a Fondiaria-Sai.\nLa Societ\u00e0 Assicuratrice Industriale, meglio conosciuta come Sai, fondata a Torino nel 1921, nel 2002 si fuse per incorporazione in La Fondiaria S.p.A., fondata nel 1879 a Firenze, venendo rinominata Fondiaria-Sai S.p.A..\nNel dicembre 2013, venne approvata da parte delle rispettive assemblee, la fusione per incorporazione in Fondiaria-Sai di Milano Assicurazioni, Unipol Assicurazioni e Premafin, che venne rinominata UnipolSai.\nDal 2014 UnipolSai.\nUnipolSai, operativa dal 6 gennaio 2014 \u00e8 controllata al 63% da Unipol Gruppo S.p.A., anch'essa quotata e sotto la quale rimangono le partecipazioni in BPER Banca, Banca Sai, Linear Assicurazioni, UniSalute e gli asset bancassicurativi.\nDetiene inoltre il secondo posto nella graduatoria nazionale delle compagnie assicurative per raccolta complessiva, pari a fine 2012 a 15,5 miliardi di euro.\n\u00c8 presente in Serbia attraverso il controllo del terzo assicuratore locale, DDOR Novi Sad.\nNel settore bancassicurativo, UnipolSai opera attraverso Arca Vita, Arca Assicurazioni, Incontra Assicurazioni e BIM Vita.\nIl 30 giugno 2014 ha ceduto ad Allianz il ramo d'azienda facente parte dell'ex Milano Assicurazioni, comprendente anche la Sasa per un valore massimo di 440 milioni di euro.\nBilanci consolidati.\nNel 2013 UnipolSai Assicurazioni nel nuovo assetto post-fusione ha realizzato un utile netto di 694 milioni di \u20ac, al netto di 476 milioni di imposte di cui 56 milioni dovuti all'introduzione dell'addizionale IRES. Il risultato ante imposte \u00e8 pari a 1.172 milioni di euro comprensivo dei costi di integrazione per 204 milioni. A tale risultato contribuiscono in particolare il settore danni per 772 milioni di euro ed il settore vita per 514 milioni, mentre il settore immobiliare e le altre attivit\u00e0 hanno ottenuto una perdita rispettivamente di 49 e di 66 milioni di \u20ac.\nNel 2013 la raccolta diretta \u00e8 stata di 15,4 miliardi di \u20ac, rispetto ai 15,7 miliardi del 2012 a perimetro omogeneo (-1,9%).\nControversie.\nNel dicembre 2018 la Cassazione ha bocciato i ricorsi di Jonella Ligresti e UnipolSai contro le sanzioni per \"manipolazione del mercato\" irrogate dalla Consob il 30 marzo 2014. Confermata quindi la multa di 250.000 euro che la Consob aveva applicato alla Ligresti perch\u00e9, in qualit\u00e0 di presidente e amministratore delegato della Fondiaria Sai, aveva diffuso false informazioni sulla riserva sinistri Rc auto nel bilancio consolidato del 2010."}
{"id": "4848218", "revid": "31789", "url": "https://it.wikipedia.org/wiki?curid=4848218", "title": "Quadratino", "text": "Quadratino \u00e8 una serie a fumetti creata da Antonio Rubino.\nStoria.\n\"Quadratino\" \u00e8 stato pubblicato dal giornale per ragazzi \"Il Corriere dei Piccoli\" dal 1910 al 1911. Una prima versione del personaggio \u00e8 apparsa nel 1909, sul medesimo giornale, nella storia intitolata \"La tragica istoria del triangolo e del quadrato\".\nLa serie raccontava le surreali birichinate di Quadratino, dalla testa a forma di quadrato, da cui il nome. Lo attorniano mamma Geometria, nonna Matematica e la tutrice Trigonometria; in ogni episodio, l'omonimo protagonista della serie, in conseguenza delle sue monellerie, si ritrova la testa trasformata ora in un rettangolo, ora in un triangolo o in un'altra figura geometrica; alla fine della storia, la mamma, la nonna o la tutrice, riportano la testa di Quadratino alla sua forma normale."}
{"id": "4848225", "revid": "1718925", "url": "https://it.wikipedia.org/wiki?curid=4848225", "title": "Carlo D'Amico", "text": "Ricopr\u00ec il grado di generale. Sottotenente nel 1879, nel 1905 - da colonnello - gli furono affidati importanti incarichi nell'ambito del X e del VII Corpo d'Armata. Sempre da colonnello ebbe al suo comando il 45\u00ba reggimento fanteria della brigata \u201cReggio\u201d. Nel corso della Guerra Italo-Turca merit\u00f2 la croce di cavaliere dell'Ordine Militare di Savoia in qualit\u00e0 di maggior generale comandante della 3\u00aa brigata speciale di fanteria con la seguente motivazione: \"\u201cNel condurre una colonna delle tre armi contro Koefia occupata dal nemico asserragliato nei fabbricati dell'Oasi, diresse valorosamente per pi\u00f9 ore il combattimento in terreno scoperto, riuscendo a respingere le forze avversarie. Koefia 28 novembre 1911\u201d\". Rientrato in patria dopo aver comandato in Cirenaica il presidio di Tobruk, assunse il comando della brigata \u201cParma\u201d (49\u00ba e 50\u00ba Fanteria)."}
{"id": "4848226", "revid": "124982837", "url": "https://it.wikipedia.org/wiki?curid=4848226", "title": "Dan Quinn", "text": "Carriera da allenatore.\nQuinn in origine firm\u00f2 con Seattle il 12 gennaio 2009, dopo avere trascorso i sei anni precedenti ad allenare le linee difensive di San Francisco 49ers (2003-04), Miami Dolphins (2005-06) e New York Jets (2007-08). Fu anche il coordinatore difensivo dei Florida Gators nelle stagioni 2011 e 2012, prima di fare ritorno ai Seahawks il 17 gennaio 2013 per sostituire Gus Bradley, divenuto capo-allenatore dei Jacksonville Jaguars. Nella sua prima stagione come coordinatore difensivo, i Seattle Seahawks guidarono la lega in punti concessi, yard concesse e palloni rubati agli avversari, diventando la prima squadra dai Chicago Bears a compiere questa impresa. Nel Super Bowl XLVIII contro i Denver Broncos, Seattle domin\u00f2 dall'inizio alla fine, vincendo per 43-8, conquistando il primo titolo della sua storia. La difesa guidata da Quinn annull\u00f2 l'attacco avversario che nella stagione regolare aveva stabilito il record NFL per il maggior numero di punti segnati.\nIl 2 febbraio 2015, Quinn fu nominato capo-allenatore degli Atlanta Falcons. Dopo un record di 8 vittorie e 8 sconfitte nella sua prima stagione, nella successiva condusse i Falcons a disputare il Super Bowl LI, per la seconda volta nella storia dopo il Super Bowl XXXIII, da cui tuttavia i Falcons uscirono sconfitti per 34-28 ai tempi supplementari dopo un'improbabile rimonta da parte di New England, in svantaggio per 3-28 nel terzo quarto.\nLa stagione successiva, dopo essersi ritrovati 4-4 a met\u00e0 stagione, riusc\u00ec comunque a far terminare i Falcons 10-6 e qualificarsi ai playoff.\nQuinn fu licenziato l'11 ottobre 2020 dopo avere iniziato la stagione con un record di 0-5."}
{"id": "4848233", "revid": "767487", "url": "https://it.wikipedia.org/wiki?curid=4848233", "title": "Los Lonely Boys", "text": "I Los Lonely Boys sono un gruppo musicale statunitense originario di San Angelo (Texas) e attivo dal 1996. Praticano un rock influenzato da blues, country e soul tipico del loro Stato, appunto il Texas e chiamato power rock. Si tratta di un trio composto da tre fratelli. Hanno avuto successo soprattutto con i primi due album. Nell'ambito dei Grammy Awards 2005 hanno ricevuto una nomination come miglior artista esordiente."}
{"id": "4848234", "revid": "599013", "url": "https://it.wikipedia.org/wiki?curid=4848234", "title": "Pompili", "text": ""}
{"id": "4848235", "revid": "1543377", "url": "https://it.wikipedia.org/wiki?curid=4848235", "title": "I ragazzi della 56\u00aa strada (romanzo)", "text": "I ragazzi della 56\u00aa strada (\"The Outsiders\") \u00e8 un romanzo drammatico sul passaggio all'et\u00e0 adulta scritto da S. E. Hinton e pubblicato la prima volta nel 1967 dalla Viking Press.\nHinton aveva 15 anni quando inizi\u00f2 a scrivere il romanzo, ma la maggior parte dell'opera la scrisse all'et\u00e0 di 16 anni mentre frequentava il liceo. Hinton aveva 18 anni quando il libro venne pubblicato. Il romanzo racconta la storia di due bande rivali, i \"Greasers\" e i \"Socs\", che sono divisi dal loro status socioeconomico.\nLa storia si svolge a Tulsa, Oklahoma, nel 1965, ma questo fatto non \u00e8 mai indicato nel libro.\nNel 1983 dal romanzo \u00e8 stato tratto il film omonimo diretto da Francis Ford Coppola. Nel 1990 \u00e8 stata realizzata anche una serie televisiva, \"Brillantina\" che funge da seguito del film.\nTrama.\nPonyboy, un membro della gang dei \"Greasers\", uscito da un cinema viene picchiato da un gruppo di Socs. Lo salvano i suoi fratelli maggiori Darrel e Sodapop, insieme a diversi membri della loro gang. Il giorno dopo, Ponyboy e i suoi amici Dallas e Johnny incontrano Cherry Valance e Marcia in un cinema drive-in. Ponyboy si rende conto che Cherry non \u00e8 affatto come i Socs che ha incontrato prima. I Greasers accompagnano Cherry e Marcia a casa. I Socs Bob Sheldon e Randy Adderson li vedono e credono che i ragazzi stiano cercando di broccolare le loro fidanzate. Cherry e Marcia evitano che scoppi la rissa andandosene spontaneamente insieme Bob e Randy. Quando Ponyboy torna a casa molto tardi, Darrel si arrabbia e lo colpisce. Ponyboy fugge e si incontra con Johnny. Mentre si aggirano intorno al quartiere, Bob, Randy, e altri tre Socs ubriachi li affrontano. Dopo che i Socs hanno quasi affogato Ponyboy in una fontana, Johnny, terrorizzato, pugnala Bob accidentalmente, uccidendolo. Ponyboy e Johnny trovano Dallas, che d\u00e0 loro soldi e una pistola carica e dice loro di nascondersi in una chiesa abbandonata. Rimangono l\u00ec per qualche giorno, durante i quali Ponyboy legge a Johnny \"Via col vento\" e recita la poesia \"Nothing gold can stay\" (\"niente che sia d'oro resta\"), di Robert Frost.\nQuando Dallas si reca a trovarli, rivela loro che dopo la morte di Bob la guerra tra bande si \u00e8 intensificata. Johnny decide di costituirsi, ma mentre si avviano verso casa si accorgono che la chiesa ha preso fuoco e che un gruppo di bambini \u00e8 intrappolato al suo interno. Johnny e Ponyboy corrono a salvarli, ma una trave infuocata cade sopra Johnny, spezzandogli la schiena. Dallas salva Johnny. Ponyboy ne \u00e8 uscito relativamente indenne e trascorre solo un breve periodo in ospedale. Quando i suoi fratelli giungono a trovarlo, Darrel scoppia a piangere. Ponyboy si rende conto che Darrel ci tiene molto a lui e che \u00e8 stato duro con lui solo perch\u00e9 vuole per il fratello un futuro migliore.\nDue membri della banda, Steve e Two-Bit, informano Ponyboy che lui e Johnny sono stati dichiarati eroi per aver salvato i bambini, ma che Johnny sar\u00e0 accusato di omicidio colposo per la morte di Bob. Dicono anche che i \"Greasers\" e i \"Socs\" hanno deciso di risolvere la loro guerra con una grande rissa. I \"Greasers\" vincono la lotta. Dopo, Dallas e Ponyboy fanno visita a Johnny, il quale muore davanti ai loro occhi. Dallas corre fuori dall'ospedale e compie una rapina in un negozio. Quando egli punta una pistola scarica contro la polizia, essi gli sparano uccidendolo. Ponyboy per essere promosso dovr\u00e0 fare un tema sufficiente; mentre pensa prende in mano il libro \"Via col vento\" dove Johnny ha lasciato un foglio in cui dice di \"rimanere d'oro\"; Ponyboy allora inizia a raccontare quello che \u00e8 successo pi\u00f9 o meno cos\u00ec: \"Quando mi ritrovai nella luce accecante del sole avevo solo due cose nella testa: Paul Newman e un passaggio verso casa...\"\nControversie.\n\"I ragazzi della 56\u00aa strada\" \u00e8 stato ritenuto un libro controverso fin dalla sua pubblicazione e ancora oggi \u00e8 spesso oggetto di contestazioni. Si trova al 38\u00ba posto della classifica dell'American Library Association dei 100 libri pi\u00f9 contestati del 1990-1999. Questo libro \u00e8 stato vietato in alcune scuole e librerie a causa della rappresentazione della violenza tra bande, del linguaggio crudo e volgare e del fatto che rappresenta minori intenti a fumare e a bere. Tuttavia, al mondo di oggi, in molte scuole, il libro \u00e8 parte del programma di studi per la scuola media e/o superiore."}
{"id": "4848236", "revid": "767487", "url": "https://it.wikipedia.org/wiki?curid=4848236", "title": "Mount Savage (Maryland)", "text": "Mount Savage \u00e8 un census-designated place della Contea di Allegany, nello stato del Maryland, Stati Uniti d'America. Si trova ai piedi della \"Big Savage Mountain\", nella catena dei Monti Allegani, fra le cittadine di Frostburg e Cumberland."}
{"id": "4848237", "revid": "682118", "url": "https://it.wikipedia.org/wiki?curid=4848237", "title": "Teatro Carlo Goldoni di Livorno", "text": ""}
{"id": "4848239", "revid": "247222", "url": "https://it.wikipedia.org/wiki?curid=4848239", "title": "Remedy (Basement Jaxx)", "text": "Remedy \u00e8 il primo album discografico del gruppo musicale di musica house inglese Basement Jaxx, pubblicato nel 1999 dalla XL Recordings. Ha venduto 80000 copie nella sola Inghilterra nell'arco di pochi mesi e ottenuto, di conseguenza, il disco d'argento.\nIl disco.\nL'album si distingue per il suo stile ballabile ed eclettico, che spazia fra influenze ragga, funk, samba, soul e disco music, i ritmi \"scoppiettanti\" e la presenza di tracce cantate. I singoli in esso contenuto includono il flamenco dai vocalizzi indefiniti di \"Rendez-Vu\", la \"funkadelica\" \"Red Alert\" e la samba di \"Bingo Bango\".\nCritica.\n\"Remedy\" ha ricevuto soprattutto riscontri positivi da parte della stampa specializzata e della critica: venne definito \"una specie di carnevale su disco\" in un libro dedicato ai \"1001 album imperdibili\" e, secondo quanto riportato in un volume della rivista \"Billboard\", permise al gruppo di entrare nel \"novero degli artisti che hanno rinnovato la musica house quali i Daft Punk, Armand Van Helden e gli Underworld\". Il disco ha inoltre ottenuto 5/5 stelle da \"AllMusic\", che lo ha paragonato al celebre \"Homework\" dei Daft Punk, mentre ha ottenuto un voto pari a 9/10 da \"NME\". Al contrario, ha ricevuto pessimi giudizi da Pitchfork, che lo ha stroncato con un 3,5/10."}
{"id": "4848241", "revid": "1005847", "url": "https://it.wikipedia.org/wiki?curid=4848241", "title": "Baia Vitjaz'", "text": "La baia Vitjaz' () \u00e8 un'insenatura situata all'interno del golfo di Possiet, sulla costa occidentale del golfo di Pietro il Grande, in Russia. Si affaccia sul mar del Giappone e appartiene al Territorio del Litorale (Circondario federale dell'Estremo Oriente). Studiata in dettaglio nel 1888 dall'equipaggio della corvetta \"Vitjaz'\", ha preso il nome della nave (in italiano significa \"cavaliere\").\nGeografia.\nLa baia Vitjaz', \u00e8 situata sulla costa occidentale della penisola di Gamov ed \u00e8 compresa tra capo Taranceva (\u043c\u044b\u0441 \u0422\u0430\u0440\u0430\u043d\u0446\u0435\u0432\u0430) a nord e capo \u0160ul'ca (\u043c\u044b\u0441 \u0428\u0443\u043b\u044c\u0446\u0430) a sud. La baia \u00e8 lunga 2,5\u00a0km e larga 1,5\u00a0km all'ingresso, ha una profondit\u00e0 massima di 39\u00a0m. Al centro dell'insenatura ci sono gli scogli Klykova (\u043a\u0430\u043c\u043d\u0438 \u041a\u043b\u044b\u043a\u043e\u0432\u0430; ) e all'uscita le isole di Tarancev (\u043e\u0441\u0442\u0440\u043e\u0432\u0430 \u0422\u0430\u0440\u0430\u043d\u0446\u0435\u0432\u0430), a sud-ovest del capo omonimo. In fondo alla baia c'\u00e8 il villaggio di Vitjaz'."}
{"id": "4848246", "revid": "110157", "url": "https://it.wikipedia.org/wiki?curid=4848246", "title": "Rooty", "text": "Rooty \u00e8 il secondo album discografico del gruppo musicale di musica elettronica inglese Basement Jaxx, pubblicato nel 2001 dalla Astralwerks."}
{"id": "4848248", "revid": "1272592", "url": "https://it.wikipedia.org/wiki?curid=4848248", "title": "Ponzio", "text": ""}
{"id": "4848249", "revid": "181699", "url": "https://it.wikipedia.org/wiki?curid=4848249", "title": "Stagione di college football 1898", "text": "La Stagione di college football 1898 fu la trentesima stagione di college football negli Stati Uniti.\nLa stagione riporta l'esordio di 29 scuole statunitensi, in gran parte di secondaria importanza, tanto che molte di queste cessarono i loro programmi collegiali prima dell'inizio degli anni trenta e nessuna attualmente disputa campionati delle tre Division principali. Tuttavia aumenta il numero di gare disputate fino a 227.\nHarvard guidata per il secondo e ultimo anno da William Cameron Forbes compila una stagione immacolata, senza sconfitte e senza pareggi, in cui spiccano le vittorie sui due campioni uscenti di Penn e Yale, ed \u00e8 nominata retroattivamente campione nazionale da Billingsley, Helms Athletic Foundation, National Championship Foundation e Houlgate System; Harvard e Princeton (autore di una stagione da 11-0-1 e vittoria su Yale) vengono nominati co-campioni nazionali da Parke Davis. "}
{"id": "4848250", "revid": "74801", "url": "https://it.wikipedia.org/wiki?curid=4848250", "title": "Charles Alten", "text": "Era figlio del barone Alten, membro di un'antica famiglia di Hannover, e si arruol\u00f2 come paggio all'et\u00e0 di dodici anni. Guid\u00f2 la famosa divisione leggera durante gli ultimi due anni della guerra d'indipendenza spagnola. Nella battaglia di Waterloo comand\u00f2 una divisione di prima linea, e fu ferito. In seguito divenne maresciallo di campo dell'esercito di Hannover.\nInizio della carriera.\nNel 1781 gli fu assegnato il comando delle guardie di Hannover, e come capitano prese parte alle campagne del 1793-1795 nei Paesi Bassi distinguendosi sul Lys al comando della fanteria leggera. Nel 1803 l'esercito di Hannover fu sciolto, ed Alten si arruol\u00f2 nella King's German Legion (KGL) al soldo dei britannici. Al comando della fanteria leggera di questo famoso corpo partecip\u00f2 con Lord Cathcart alla spedizione di Hannover del 1805. Combatt\u00e9 anche la battaglia di Copenaghen (1807).\nGuerra d'indipendenza spagnola.\nAlten partecip\u00f2 con John Moore alle guerre in Svezia e Spagna. Comand\u00f2 la 2\u00aa brigata nella campagna di Moore, durante la quale perse la battaglia di La Coru\u00f1a. Partecip\u00f2 alla disastrosa spedizione Walcheren dell'estate 1809. Fu impiegato nuovamente nella penisola iberica dove nella battaglia di Albuera comand\u00f2 una brigata indipendente KGL. Un incidente occorso durante la battaglia evidenzi\u00f2 lati positivi e negativi di Alten.\nNell'aprile 1812 Arthur Wellesley lo mise alla testa della famosa divisione leggera, composta dal 1/43\u00b0 e dal 1/52\u00b0 di fanteria leggera, dalla 95\u00aa brigata fucilieri e dal 1\u00b0 e 3\u00b0 cacciatori portoghesi. Ricoprendo questo incaric\u00f2 partecip\u00f2 con Moore e Robert Craufurd alle battaglie di Salamanca, Vitoria, Pirenei, the Nivelle, Nive, Orthez e Tolosa. I suoi ufficiali gli offrirono una spada d'onore come segno di stima. Wellington defin\u00ec Alten \"il migliore di quelli di Hannoveri\". Paragonandolo a Craufurd, Charles Oman scrive un po' duramente:\nWaterloo e fine della carriera.\nNel 1815 Alten guid\u00f2 la 3\u00aa divisione di Wellington durante i cento giorni. Questo comando comprendeva la 5\u00aa brigata del maggior generale Colin Halkett, la 2\u00aa brigata KGL di Christian Ompteda e la 1\u00aa brigata di Hannover di Friedrich Kielmansegge. Parti della divisione furono utilizzate nella battaglia di Quatre-Bras. Nella battaglia di Waterloo la 3\u00aa divisione fu in prima linea per tutto il giorno e pat\u00ec dure perdite. Gravemente ferito in battaglia, Alten fu poi premiato col titolo di conte von Alten.\nQuando la King's German Legion fu sciolta,ad Alten fu assegnato il comando degli uomini di command of the Hannover in Francia. Nel 1818 torn\u00f2 ad Hannover, dove divenne ministro della guerra e degli esteri, venendo promosso al grado di maresciallo di campo. Nello stesso periodo fu tenuto nell'esercito britannico come maggior generale, e gli fu conferito l'Ordine del Bagno. Mor\u00ec nel 1840, e per lui fu eretto un memoriale ad Hannover. Fu sepolto nella chiesa di Neust\u00e4dter Kirche.\nIl fratello di Alten, Victor, comand\u00f2 una brigata di cavalleria dell'esercito di Wellington. A differenza del fratello Charles, Victor viene definito \"insoddisfacente\"."}
{"id": "4848253", "revid": "110157", "url": "https://it.wikipedia.org/wiki?curid=4848253", "title": "Kish Kash", "text": "Kish Kash \u00e8 il terzo album discografico del gruppo musicale di musica elettronica inglese Basement Jaxx, pubblicato nel 2003 dalla Astralwerks. Il disco ha vinto il Grammy Awards 2005 come miglior disco di musica dance/elettronica."}
{"id": "4848254", "revid": "709565", "url": "https://it.wikipedia.org/wiki?curid=4848254", "title": "San Diego Film Critics Society Awards 2001", "text": "I premi del 6\u00b0 San Diego Film Critics Society Awards sono stati annunciati il 18 dicembre 2001.\nPremi e nomination.\nMiglior attore.\nGuy Pearce \u2013 Memento\nMiglior attrice.\nThora Birch \u2013 Ghost World\nMiglior fotografia.\nL'uomo che non c'era \u2013 Roger Deakins\nMiglior regista.\nTerry Zwigoff \u2013 Ghost World\nMiglior film.\nGhost World\nMiglior film in lingua straniera.\nIl favoloso mondo di Am\u00e9lie \u2022 Francia / Germania\nMigliore scenografia.\nMoulin Rouge! \u2013 Catherine Martin\nMigliore sceneggiatura originale.\nDonnie Darko \u2013 Richard Kelly\nMigliore adattamento della sceneggiatura.\nGhost World \u2013 Daniel Clowes, Terry Zwigoff\nMiglior attore non protagonista.\nBen Kingsley \u2013 Sexy Beast - L'ultimo colpo della bestia\nMigliore attrice non protagonista.\nNaomi Watts \u2013 Mulholland Drive\nPremio speciale.\nSteve Buscemi "}
{"id": "4848255", "revid": "228587", "url": "https://it.wikipedia.org/wiki?curid=4848255", "title": "Biaquino da Camino", "text": ""}
{"id": "4848257", "revid": "767487", "url": "https://it.wikipedia.org/wiki?curid=4848257", "title": "Flashpoint (film 1997)", "text": "Flashpoint (\"My Brother's War\"), \u00e8 un film statunitense del 1997 diretto da James Brolin.\nVincitore all'Hollywood Film Festival, la trama \u00e8 incentrata su vicende mafiose che legano e separano due fratelli nella terra irlandese.\nTrama.\nIrlanda del Nord. Gerry e Liam appartengono al movimento paramilitare IRA, che lotta per l'indipendenza. Gerry vuole comunque seguire principi etici, mente Liam non conosce limiti, questo li porta a dividersi. Un agente della CIA e il supporto della bella Mary daranno forza a Gerry per fermare quel fratello a cui aveva insegnato ad uccidere, ma non a smettere."}
{"id": "4848258", "revid": "767487", "url": "https://it.wikipedia.org/wiki?curid=4848258", "title": "Power 98", "text": "Power 98 \u00e8 un film del 1996 diretto da Jaime Hellman.\nTrama.\nIl radiofonico Karlin Pickett (Eric Roberts) conduce una vita sregolata e libertina, arrivando perfino ad uccidere colposamente una donna e ad ideare un programma dove gli ascoltatori possono commentare nel pi\u00f9 completo anonimato i delitti commessi nella loro vita. Trasciner\u00e0 in questa pazzia il suo giovane collega Jon Price(Jason Gedrick), la cui fidanzata Sharon Penn (Jennie Garth) prover\u00e0 a salvarlo."}
{"id": "4848268", "revid": "1442080", "url": "https://it.wikipedia.org/wiki?curid=4848268", "title": "Dawkinsia", "text": "Dawkinsia \u00e8 genere di pesci d'acqua dolce appartenente alla famiglia Cyprinidae provenienti dall'Asia.\nTassonomia.\nIn questo genere sono riconosciute 9 specie:"}
{"id": "4848274", "revid": "109651", "url": "https://it.wikipedia.org/wiki?curid=4848274", "title": "My Brother's War", "text": ""}
{"id": "4848275", "revid": "838137", "url": "https://it.wikipedia.org/wiki?curid=4848275", "title": "Carlo Puoti", "text": "Biografia.\nNacque in Napoli da una illustre famiglia Patricia Romanorum (Padri degli Imperatori,fonte:Dei Regni d'Italia Epitome di Thesauro.Storia di Adelchi o Adalgiso a Costantinopoli)dell'alta aristocrazia napoletana, titolare del titolo e feudo di Duchi di Castelpuoti (o Castelpoto).Vedi Elenco vescovi di Telese dello storico. Rossi. Suo padre era magistrato nella Gran Corte della Vicaria. Un fratello del padre, Antonio Puoti, era arcivescovo di Amalfi e cur\u00f2 la \"educazione ecclesiastica e letteraria\" del nipote. Carlo era inoltre parente stretto di Basilio Puoti, noto esponente del purismo della lingua italiana.\nL'incontro avuto in giovane et\u00e0 ad Arienzo con sant'Alfonso Maria de Liguori favor\u00ec la sua vocazione e l'ingresso nella Congregazione del Santissimo Redentore. All'et\u00e0 di 23 anni ricev\u00e9 l'ordinazione sacerdotale. Dopo trentuno anni di modesta vita sacerdotale fu ordinato arcivescovo di Rossano in Calabria dove rimase dal 1818 al 1826. Durante il suo mandato govern\u00f2 l'arcidiocesi calabrese con \"sapienza, prudenza, carit\u00e0 e perizia\". Chiese ed ottenne da papa Pio VII regole meno rigide per l'adesione al capitolo della cattedrale.\nIl 3 giugno 1826 fu destinato alle sedi vescovili di Cerreto e Alife. Prese pieno possesso delle diocesi solo nel mese di marzo dell'anno successivo, a causa delle forti piogge invernali che avevano reso impraticabili le strade.\nDurante il suo episcopato il seminario diocesano di Cerreto Sannita raggiunse gli 80 alunni e fu interessato da diversi lavori (ampliamento e restauro della cappella, rifacimento di alcuni soffitti e pavimenti, abbellimento del cortile con la costruzione di una graziosa loggetta).\nFece ricostruire in modo del tutto conforme all'altra, la torre campanaria occidentale della cattedrale di Cerreto Sannita che era collassata a causa del terremoto del 26 luglio 1805. In segno di riconoscenza per questa decisione, dopo la sua morte il capitolo della cattedrale cerretese decise di celebrare in perpetuo una messa in suo suffragio.\nFu poco amato nella diocesi telesina \"perch\u00e9 vi risiedeva solo per qualche mese all'anno, in genere nel periodo pasquale\" e perch\u00e9, stando al racconto di Nicola Rotondi, storico coevo, \"pospose nei documenti alla Chiesa Alifana l'antichissima nostra\", privilegiando la pi\u00f9 giovane e pi\u00f9 piccola diocesi di Alife rispetto alla pi\u00f9 antica e pi\u00f9 grande diocesi di Telese. Questa predilezione per la diocesi alifana si percepiva anche dalle relazioni \"ad limina\" che descrivevano in maniera approfondita i comuni alifani e, sommariamente, quelli dell'area Telesina e Titernina. Anche per quanto riguarda le visite pastorali dall'esame dei documenti custoditi nell'archivio diocesano si sa solo che visit\u00f2 i comuni nei dintorni di Cerreto nel 1833 ma non si sa per quale tempo n\u00e9 quali furono le sue osservazioni.\nTuttavia lo stesso Nicola Rotondi afferma che il Puoti \u00abdavasi a vedere amorevole a tutti, gentile a chi il visitava, mansueto in prima, appresso corrucciato di botto, se, nel correggere, nell'ammonire, nel confortare al bene, nel ritrarre dal male trovava ritrosia o durezza. Avendo ai poveri, ed ai bisognosi un affetto del tutto singolare era talora stanco, non sazio di soccorrer quelli, sovvenir questi, ed in tutti i modi e secondo la condizion loro. Molto pi\u00f9 larga aveva per\u00f2 la mano quando infieriva nel popolo qualche malore, che rendeva pi\u00f9 stretti i bisogni, pi\u00f9 grosse le necessit\u00e0\u00bb. Particolari meriti ebbe nell'assistenza delle persone colpite dall'alluvione di Piedimonte Matese del 1841 e dall'epidemia di colera del 1837.\nMor\u00ec di apoplessia il 14 marzo 1848.\nAlcuni parametri sacri appartenuti al vescovo Carlo Puoti sono esposti nel museo civico di arte sacra di Cerreto Sannita.\nGenealogia episcopale.\nLa genealogia episcopale \u00e8:"}
{"id": "4848283", "revid": "72396", "url": "https://it.wikipedia.org/wiki?curid=4848283", "title": "Conferenza universitaria svizzera", "text": "La Conferenza universitaria svizzera (CUS) \u00e8 una istituzione della Svizzera che si occupa principalmente del coordinamento delle politiche universitarie tra i vari cantoni elvetici. \nCompiti.\nLa Conferenza universitaria svizzera funge come organismo di raccordo tra istituzioni a livello locale e a livello nazionale sia in ambito universitario che in ambito non universitario. Essa sovraintende al riconoscimento e all'accreditamento ufficiali dei piani di studio di ogni universit\u00e0 presente sul suolo svizzero e delle universit\u00e0 stesse, promuove la cooperazione universitaria sia tra atenei della Confederazione sia a livello internazionale e informa sulla propria attivit\u00e0.\nFacolt\u00e0 decisionali.\nI compiti della Conferenza universitaria svizzera sono:\nLa Conferenza universitaria svizzera emana altres\u00ec raccomandazioni sulla cooperazione, sulla pianificazione pluriennale e per una ripartizione equilibrata del lavoro nel settore universitario. Ogni attivit\u00e0 da essa intrapresa \u00e8 di dominio pubblico, cos\u00ec come pubblici sono i suoi atti e delibere. La previa consultazione degli ambienti interessati a ogni decisione \u00e8 prassi costante da parte della Conferenza universitaria svizzera. Il lavoro di essa \u00e8 svolto in collaborazione con la Conferenza dei rettori delle universit\u00e0 svizzere (CRUS), nella misura in cui quest'ultima si occupi di questioni di natura accademica.\nBasi giuridiche.\nLa Conferenza universitaria svizzera pone le proprie basi giuridiche nell'ambito della Legge sull'aiuto alle universit\u00e0 e nel Concordato intercantonale sulla coordinazione universitaria, ambedue promulgati nel 1999 ed \u00e8 stata formalmente istituita nel 2001 grazie alla Convenzione tra la Confederazione e i cantoni universitari sulla cooperazione nel settore universitario. "}
{"id": "4848287", "revid": "287204", "url": "https://it.wikipedia.org/wiki?curid=4848287", "title": "Flashpoint (film)", "text": ""}
{"id": "4848289", "revid": "1442080", "url": "https://it.wikipedia.org/wiki?curid=4848289", "title": "Pethia", "text": "Pethia \u00e8 un genere di pesci d'acqua dolce appartenente alla famiglia Cyprinidae.\nEtimologia.\nIl nome \"Pethia\" \u00e8 una parola cingalese usata nei luoghi d'origine per descrivere molte specie di piccoli ciprinidi .\nSpecie.\nIl genere comprende attualmente (2014) 30 specie "}
{"id": "4848291", "revid": "123135062", "url": "https://it.wikipedia.org/wiki?curid=4848291", "title": "Untouchable", "text": ""}
{"id": "4848292", "revid": "287204", "url": "https://it.wikipedia.org/wiki?curid=4848292", "title": "Antoine de Sartine", "text": "Fu Tenente Generale della Polizia di Parigi sotto il regno di Luigi XV, e segretario di Stato della Marina Reale sotto il regno di Luigi XVI. Andato in esilio in Spagna agli inizi della Rivoluzione francese, non rientr\u00f2 mai pi\u00f9 in Francia.\nBiografia.\nIl conte d'Alby nacque a Barcellona il 12 luglio 1729, figlio di Antoine Sartine, un finanziere francese la cui famiglia era originaria di Lione, arrivato in Spagna con le truppe del re Filippo V, e che serv\u00ec come Intendente (ossia governatore) della Catalogna tra il 1726 e il 1744. Sua madre era Caterine Wilts, contessa di Alby, damigella d'onore della Regina di Spagna.\nI primi anni in Francia.\nDopo la morte della madre suo padre lo invi\u00f2 in Francia, dove fu sotto la protezione di Charles Colabeau, un uomo d'affari amico di suo padre. Frequent\u00f2 la facolt\u00e0 di legge di Parigi, e nel 1752 gli fu concesso la lettera di naturalizzazione. Lo stesso anno divent\u00f2, all'et\u00e0 di 23 anni, Consigliere (cio\u00e8 giudice) presso lo \"Ch\u00e2telet\" di Parigi, cio\u00e8 il tribunale civile e penale della citt\u00e0. Nel 1755 acquist\u00f2 la carica di Tenente penale, vale a dire di giudice supremo del ramo criminale del tribunale di Parigi. Come risultato dell'acquisto di questo ufficio gli fu concesso il titolo di nobile, ed entr\u00f2 nella prestigiosa aristocrazia francese. Nel 1759 convol\u00f2 a nozze con Marie-Anne Hardy du Plessis, nipote di Colabeau.\nDa allora entr\u00f2 nelle grazie della corte di Versailles, e il 21 novembre dello stesso anno fu nominato Tenente generale della polizia di Parigi Nel mese di dicembre subentr\u00f2 ufficialmente al suo predecessore, Henri L\u00e9onard Jean Baptiste Bertin, dopo avergli versato la somma di 175.000 \"livres\" che il suo amico Guillaume-Chr\u00e9tien de Lamoignon de Malesherbes avanzava da lui.\nTenente generale della Polizia di Parigi.\nRicopr\u00ec per 15 anni la carica di tenente generale di polizia, ed in pratica fu il vero amministratore della capitale, investito di maggiori poteri rispetto al Prevosto dei mercanti. Come i suoi predecessori era responsabile, non solo dell'ordine pubblico, ma anche della pulizia e della manutenzione delle strade, dell'approvvigionamento alimentare e dell'igiene e della sanit\u00e0 pubblica. Si rivel\u00f2 subito un amministratore esperto, e l'approvvigionamento alimentare della citt\u00e0 miglior\u00f2 sensibilmente. Insieme con il prevosto dei mercanti Jean-Baptiste \u00c9lie Camus de Pontcarr\u00e9 de Viarmes, commission\u00f2 la costruzione di un nuovo mercato del grano, la \"Halle au bl\u00e9\", realizzata tra il 1765 e il 1768.\nDurante il suo mandato la pulizia delle strade e l'illuminazione pubblica migliorarono sensibilmente. Institu\u00ec una brigata di spazzini e fece installare nelle strade i primi bagni pubblici. Nel 1766, dopo aver lanciato un concorso per un'invenzione che migliorasse l'illuminazione stradale, fece installare le nuove lanterne R\u00e9verb\u00e8re, lampade ad olio dotate di riflettori che, appese sopra il centro delle strade, producevano una luce pi\u00f9 abbondante e stabile rispetto alle lanterne a candela utilizzate nei secoli precedenti.\nLo stesso anno fond\u00f2 la Reale Scuola di Disegno (ora Scuola Nazionale delle Arti Decorative), che insegnava l'arte del disegno e della pittura ai figli delle famiglie delle classi pi\u00f9 basse della societ\u00e0. L'obiettivo era sia quello di formare artigiani e artisti al fine di migliorare la qualit\u00e0 delle industrie di beni di lusso parigine, ma anche di insegnare un mestiere ai giovani poveri, cos\u00ec da impedire loro di vagabondare per le strade e disturbare dell'ordine pubblico. Per la prima volta nella storia di Parigi fece eseguire la mappatura delle cave esistenti sotto la citt\u00e0, molte delle quali minacciavano le fondamenta degli esistenti edifici, ed inoltre ordin\u00f2 il restauro di quattordici fontane pubbliche, organizzando anche un servizi di bagnini sulle rive della Senna.\nSotto di lui l'ordine pubblico della capitale fu sempre mantenuto, ad ogni costo, prendendosi molta cura del reclutamento dei commissari di polizia (commissares de police) destinati ad aiutarlo nel suo compito. Tra le altre misure prese, sottopose le guardie notturne alla disciplina militare, mise fine all'abuso della \"claque\" nei teatri, e viet\u00f2 i raduni dei suonatori di corno nelle locande. Al fine di sopprimere il gioco d'azzardo clandestino che si teneva nei sotterranei della citt\u00e0, autorizz\u00f2 l'apertura di case da gioco ufficiali, sorvegliate dai suoi agenti e tassate dal Ministero del Tesoro.\nLa polizia segreta.\nI suoi servizi di polizia, in particolare la polizia segreta (Minist\u00e8re de Surveillance S\u00e8crete) erano i pi\u00f9 informati d'Europa e servirono da modello a quelli di molti altri paesi. Aveva agenti e informatori ovunque, sia in citt\u00e0 che all'estero, tra cui anche in posti lontani come in America e in India. La sua fama era tale che i governi stranieri richiesero spesso il suo aiuto nella ricerca di latitanti. Una volta un ministro di Maria Teresa d'Austria gli scrisse chiedendogli di arrestare un famoso ladro austriaco che si pensava essere nascosto a Parigi. Sartine rispose al ministro che il ladro in realt\u00e0 si trovava a Vienna, e gli diede l'indirizzo in cui si nascondeva, nonch\u00e9 una descrizione del travestimento da lui adottato. Egli analizzava personalmente un enorme quantit\u00e0 di corrispondenza e riceveva i suoi subalterni e commissari di polizia in qualsiasi momento del giorno e della notte, usando anche i ladri pentiti e i condannati graziati come informatori ed agenti segreti. Si fece anche la fama di essere un uomo d'azione, dotato di grande presenza di spirito. In una occasione gli capit\u00f2 di dover sedare una rissa in Place Maubert, dove incontr\u00f2 la folla al comando di una compagnia di moschettieri. Togliendosi rispettosamente il cappello disse ai presenti: \"Signori, siamo venuti qui in nome del Re, ma i nostri ordini sono di sparare soltanto ai farabutti.\" La folla si sciolse spontaneamente, senza che fosse sparato un solo colpo di pistola.\nAnche se ammirato dai suoi contemporanei, fu anche molto criticato per l'utilizzo dei suoi altamente efficienti agenti della polizia segreta per spiare, non solo i criminali, ma anche i comuni cittadini. I suoi servizi aprivano lettere private inviate dalle famiglie attraverso la posta, il che al momento era una pratica frequente in Europa. Egli era dunque a conoscenza di tutti i tipi di scandali che avvenivano i citt\u00e0, in particolare di quelli sessuali, e mandava quotidiani rapporti a Luigi XV contenenti i dettagli pi\u00f9 osceni e intimi circa cortigiani, ecclesiastici e privati cittadini. Tali rapporti venivano successivamente catalogati e conservati, in volumi, presso un deposito segreto situato all'interno della fortezza della Bastiglia. La sua polizia politica era nota per l'efficienza nello scoprire agitatori, dissidenti, propagandisti anticlericali, e altre persone percepite come responsabili di creare problemi, che venivano imprigionate senza processo attraverso le \"Lettre de cachet\".\nL'Encyclopedia Britannica riporta che una volta egli si vant\u00f2 con il Re Luigi XV dicendogli che: \"Sire, quando tre persone parlano tra loro in strada, uno di loro \u00e8 al mio servizio.\"\nAltri incarichi.\nIn parallelo alla carriera come Luogotenente generale della polizia di Parigi, divenne \"Ma\u00eetre des requetes\" nel dicembre 1759 e consigliere di Stato nel 1767. Tra il 1763 e il 1774 fu direttore della Biblioteca, succedendo al suo amico Malesherbes. Come tale egli era non solo responsabile della gestione della Biblioteca Reale, ma era anche il Censore capo del Regno, responsabile del controllo del commercio librario e della stampa. Come il suo amico Malesherbes, era di idee liberali e sostenne i filosofi dell'Illuminismo, in particolare Denis Diderot e la sua Encyclop\u00e9die, che protesse dagli attacchi del partito ecclesiastico.\nFu anche molto vicino al partito del ministro Choiseul, che nel 1770 era stato allontanato dalla corte da Luigi XV con l'ordine di ritirarsi a vita privata nella sua tenuta. Dopo la morte del re, avvenuta nel maggio 1774, a Choiseul fu permesso di tornare a Parigi e il suo partito riguadagn\u00f2 il favore della corte. In seguito a ci\u00f2, il 24 agosto dello stesso anno, Sartine fu nominato Segretario di Stato per la Marina Reale, e dovette lasciare la sua carica di Luogotenente generale della polizia al suo protetto Jean Charles Pierre Lenoir.\nSegretario di Stato per la Marina Reale.\nNell'agosto 1774 eredit\u00f2 dal suo predecessore, Anne Robert Jacques Turgot, una marina forte, risollevata da Choiseul dopo i disastri della Guerra dei Sette Anni, in cui la Francia aveva perso le colonie del Canada, della Louisiana, e quelle in India. Appena assunto l'incarico si circond\u00f2 di uomini capaci, come il conte de Fleurieu, e incominci\u00f2 a modernizzare e razionalizzare la Marina Reale. Nel corso del 1775, dopo il tentativo fallito dal suo predecessore di creare una Scuola della Marina reale a Le Havre, ripristin\u00f2 le Compagnie delle Guardie di Marina, scuole navali responsabili della formazione, e il cui accesso era strettamente limitato ai figli della nobilt\u00e0.\nPrepar\u00f2 una serie di \"Grandi riforme\", e il 27 settembre 1776 eman\u00f2 sette ordinanze che davano la priorit\u00e0 agli ufficiali di marina nella gestione dei porti e dei cantieri navali francesi, a spese degli amministratori civili. Assegn\u00f2 a de Fleurieu la direzione generale dei porti e dei cantieri navali reali, prestando da subito molta attenzione alle fonderie, creando quella di Indret, vicino a Nantes. Riorganizz\u00f2 inoltre il corpo di artiglieria navale e quello della fanteria marina.\nMentre il conflitto con l'Inghilterra si profilava all'orizzonte, aument\u00f2 il bilancio delle costruzioni navali di quattro volte, il che consent\u00ec la costruzione di navi su larga scala quando la Francia entr\u00f2 nella guerra d'indipendenza americana all'inizio del 1778. Nel giro di un solo anno, nove vascelli di linea furono realizzati nei cantieri navali. Avvi\u00f2 inoltre la costruzione del lungo frangiflutti che protegge il porto di Cherbourg e commission\u00f2 la costruzione di bacini di carenaggio a Brest, Rochefort, Lorient e Tolone. Durante i tempi critici della guerra, combatt\u00e9 con successo contro l'insubordinazione nella Marina, in particolare pubblicando una ordinanza nel 1780 che regolamentava l'igiene a bordo delle navi della flotta e cercava di risolvere i problemi di salute degli equipaggi. Attingendo alla sua esperienza nella polizia, us\u00f2 anche la sua rete di spionaggio nella lotta contro l'Inghilterra. Favor\u00ec la creazione di una marina statunitense, operante nelle acque europee, accordando il suo favore al capitano statunitense John Paul Jones fornendogli la fregata \"Bon Homme Richards\".\nIl deficit nel bilancio dello stato, aggravato dalla partecipazione della Francia alla guerra, port\u00f2 ad un conflitto tra il Ministro delle finanze, Jacques Necker, che cercava di limitare le spese, e Sartine, che voleva ampliare ulteriormente la Marina. Necker accus\u00f2 apertamente Sartine di superare il budget assegnatogli di 20 milioni di \"livres\", e si lament\u00f2 duramente con il re Luigi XVI che tale superamento minacciava definitivamente di mandare lo stato in bancarotta. Alla fine il re cedette alle richieste di Necker, e destitu\u00ec Sartine dal suo incarico il 14 ottobre 1780, sostituendolo con il Marchese de Castries. Per i suoi servigi ricevette una ricompensa di 150.000 \"livres\", e gli fu assegnata una pensione annua di 70.000 \"livres\". Egli non prese bene la sua destituzione, e cerc\u00f2 di giustificare le sue azioni come Ministro della marina scrivendo un \"pamphlet\" al vetriolo contro Necker, accusandolo di essersi venduto agli inglesi. L'opinione pubblica non fu convinta del suo operato, e fioccarono contro di lui numerosi giochi di parole ed epigrammi.\nGli ultimi anni.\nFino allo scoppio della Rivoluzione francese condusse vita ritirata a Parigi. Odiato dalle folle rivoluzionarie per il suo precedente incarico di Luogotenente generale della polizia e l'uso delle \"lettres de cachet\" usate per imprigionare le persone senza processo, attaccato senza risparmio da Manuel nel suo libro \"La Police de Paris d\u00e9voil\u00e9e\", decise di lasciare Francia poco dopo la presa della Bastiglia, avvenuta il 14 luglio 1789, il che probabilmente gli salv\u00f2 la vita. Suo figlio Charles Marie Antoine de Sartine, nato nel 1760, che fu \"Ma\u00eetre des requetes\" a partire dall'et\u00e0 di 20 anni fino al 1791, scelse di rimanere in Francia, venendo arrestato nel 1794, condannato a morte dal tribunale rivoluzionario, e ghigliottinato il 17 giugno di quell'anno insieme alla sua giovane moglie Charlotte-Rose-\u00c9milie de Sainte-Amaranthe e a sua suocera la contessa de Sainte-Amaranthe.\nAntoine de Sartine si rifugi\u00f2 a Barcellona, dove aveva trascorso la sua infanzia, ed era attivo un circolo di emigrati. Intorno al 1797 si ritir\u00f2 definitivamente a Tarragona, dove divenne membro del circolo illuminato costituito dall'Arcivescovo Francisco Arma\u00f1a y Font Qui si spense il 7 settembre 1801, all'et\u00e0 di settantadue anni, senza essere mai ritornato in Francia."}
{"id": "4848295", "revid": "287204", "url": "https://it.wikipedia.org/wiki?curid=4848295", "title": "Warzone (singolo)", "text": ""}
{"id": "4848296", "revid": "767487", "url": "https://it.wikipedia.org/wiki?curid=4848296", "title": "Rome (gruppo musicale)", "text": "Rome \u00e8 un progetto musicale neofolk sperimentale e martial industrial del cantante e musicista lussemburghese J\u00e9r\u00f4me Reuter, creato nel novembre 2005. Reuter, principale membro del gruppo, si esibisce live assieme a vari musicisti con cui ha collaborato durante la registrazione dei dischi del progetto lussemburghese. Nel 2006 il gruppo firm\u00f2 un contratto con la label svedese Cold Meat Industry. Nel 2009 firm\u00f2 con la label tedesca Trisol Music Group. Rome \u00e8 considerato uno fra i pi\u00f9 importanti gruppi all'interno del genere neofolk."}
{"id": "4848297", "revid": "1305772", "url": "https://it.wikipedia.org/wiki?curid=4848297", "title": "Warzone", "text": ""}
{"id": "4848300", "revid": "72396", "url": "https://it.wikipedia.org/wiki?curid=4848300", "title": "Padiglione B della Fiera di Genova", "text": "Il Padiglione B, noto anche come Padiglione Blu o Padiglione Jean Nouvel, \u00e8 un edificio fieristico che sorge all'interno dell'area della Fiera di Genova.\nProgettato dall'architetto Jean Nouvel, sostituisce ingrandendo e modernizzando il preesistente padiglione omonimo risalente agli anni '60 del XX secolo. La nuova struttura, fra le principali dell'area insieme al Palasport, \u00e8 stata inaugurata nel 2009.\nStoria.\nIl primo edificio denominato padiglione B fu costruito nell'area della Fiera di Genova fra il 1960 e il 1962, ed era strutturato in due parti di uguali dimensioni: la parte B1 si affacciava - ed era collegata grazie a un sottopassaggio - sulla marina del quartiere fieristico e contava su due gallerie; la parte B2, di pi\u00f9 recente costruzione, portava la superficie complessiva a oltre diecimila metri quadrati. Insieme agli altri edifici dell'area, ospit\u00f2 per pi\u00f9 di un trentennio le principali fiere cittadine.\nIl progetto di un rinnovamento e ammodernamento ingegneristico della zona fieristica inizi\u00f2 a essere discusso alla fine degli anni '90. Al bando per un nuovo padiglione, promosso dalla giunta del sindaco Giuseppe Pericu con l'obiettivo di un rilancio dell'area, parteciparono noti architetti fra i quali Jean Nouvel, Nicholas Grimshaw e Michael Hopkins. Su avallo dell'amministrazione, nel 2005 vinse il progetto dell'architetto francese Jean Nouvel, gi\u00e0 noto per edifici come il Burj Qatar, la Copenhagen Concert Hall e la Torre Gl\u00f2ries di Barcellona. I lavori iniziarono alcuni mesi dopo e il precedente padiglione fu demolito nel 2007. Il 9 aprile 2008, durante la costruzione, si verific\u00f2 un importante crollo della struttura metallica - alta 18 metri e lunga 48 - che doveva sostenere la copertura del nuovo edificio, e coinvolse anche piloni in cemento e putrelle; i lavori erano momentaneamente sospesi per pioggia e non vi furono quindi feriti.\nL'inaugurazione del nuovo padiglione, inizialmente prevista per l'autunno del 2008, slitt\u00f2 alla primavera del 2009 e infine si tenne il 2 ottobre alla presenza del nuovo sindaco Marta Vincenzi.\nDopo l'inaugurazione, la struttura gener\u00f2 accese polemiche sia per gli elevati costi costruttivi, sia per l'estetica impattante sul litorale. Secondo il progetto che nel 2005 fece aggiudicare i lavori, il tetto avrebbe dovuto essere costituito da un \u00abimmenso specchio blu rettangolare\u00bb, successivamente, per\u00f2, si install\u00f2 un tetto provvisorio in lamiera verniciata blu che non fu pi\u00f9 sostituito. L'altezza della struttura, inoltre, oscur\u00f2 la visibilit\u00e0 della costa dal sovrastante corso Aurelio Saffi. Sandro Biasotti, ex presidente della regione, defin\u00ec l'edificio un \u00abdanno per la citt\u00e0\u00bb, e il presidente del consiglio genovese degli architetti parl\u00f2 di \u00abcapannone, cos\u00ec com\u2019\u00e8\u00bb, mentre la stampa lo ribattezz\u00f2 criticamente \"il padiglione degli sprechi\". Fu proposto di gestire il problema del tetto con l'installazione di moduli fotovoltaici, ma la proposta non si concretizz\u00f2.\nNegli anni successivi, con gli altri padiglioni della fiera, la struttura continu\u00f2 a ospitare le principali fiere cittadine, fra le quali il Salone nautico di Genova. \nNel febbraio 2015, un secondo crollo - pi\u00f9 contenuto - interess\u00f2 il controsoffitto esterno dell'edificio, danneggiando alcune barche e autovetture. Per rimettere in sicurezza la struttura furono stanziati dal comune 760.000 euro in regime di somma urgenza. Gli elevati costi di costruzione del padiglione, giunti a circa 43 milioni di euro, e di gestione, contribuirono alla crisi della societ\u00e0 che gestiva le attivit\u00e0 della fiera, che nel 2015 mise in mobilit\u00e0 i propri dipendenti e infine and\u00f2 in liquidazione. La vicenda caus\u00f2 contenziosi fra la societ\u00e0 costruttrice e quella amministratrice, quest'ultima annunci\u00f2 anche una causa verso il progettista Jean Nouvel il quale, a sua volta, diffid\u00f2 dall'utilizzare il proprio nome in associazione all'edificio poich\u00e9 non completato nel modo da lui previsto. Dopo le difficolt\u00e0 economiche, la gestione dell'area fiera e del padiglione passarono nel 2019 a Porto Antico Spa. \nIl 18 agosto 2018 si sono tenuti all'interno della struttura i funerali di stato per le vittime del crollo del Ponte Morandi, alla presenza del presidente della Repubblica Sergio Mattarella.\nCon gli imponenti lavori di riqualificazione dell'intera zona, iniziati con l'approvazione del progetto \"Waterfront di Levante\", il padiglione B e il Palasport sono sopravvissuti alla demolizione che ha invece interessato gli altri edifici dell'area della fiera.\nA partire dal 29 marzo 2021, il padiglione B \u00e8 stato utilizzato come centro per la vaccinazione anti COVID-19 in Liguria.\nDescrizione.\nL'edificio si sviluppa su tre piani: due a uso espositivo e uno intermedio (lato mare) per servizi e uffici; la superficie espositiva complessiva \u00e8 di ventimila metri quadrati (doppia rispetto al padiglione preesistente). La superficie totale \u00e8 di trentacinquemila metri quadrati, comprendendo il foyer, spazi comuni, spazi destinati ai servizi e ai locali tecnici. Si caratterizza per un ampio uso di superfici vetrate e di controsoffitti riflettenti.\nL'edificio, precedentemente edificato alla quota di 5,50 m sul livello del mare, sorge alla quota 0,90 in continuit\u00e0 con il mare sul quale si affaccia. L'accesso al primo piano avviene dalla parte opposta dov'\u00e8 stata mantenuta la quota di 5,50 m. Per mezzo di alcune rampe, \u00e8 possibile anche ai grandi articolati raggiungere l'interno dei due livelli espositivi.\nIl progetto dell'architetto Jean Nouvel \u00e8 stato edificato da Coopsette e i lavori diretti da D'Appolonia.\nI costi fra manutenzione e canone d'investimento per il padiglione, secondo quanto riferito dal consigliere Matteo Rosso, ammonterebbero a due milioni di euro all'anno.\nLa descrizione di Jean Nouvel.\nVengono citate si seguito le note descrittive dell'autore riferite al progetto originale del 2005:"}
{"id": "4848305", "revid": "287204", "url": "https://it.wikipedia.org/wiki?curid=4848305", "title": "Elena Belci", "text": "Biografia.\nSposata con Carlo Dal Farra, suo ex allenatore, vive a Balconi di Pescantina, Verona.\nCarriera.\nNei decenni '80 e '90 \u00e8 la migliore atleta italiana sulla lunga distanza.\nPer 15 volte infatti \u00e8 Campione italiano pista lunga (1979, 1984 e dal 1986 al 1998).\nNel 1983 prende parte per la prima volta agli Europei.\nNel 1990 \u00e8 medaglia d'argento nei 5.000 metri nella Coppa del Mondo di pattinaggio di velocit\u00e0 a Calgary in Canada.\nNel 1994 ai Giochi olimpici invernali di Lillehammer (Norvegia) giunge quarta nei 5.000 metri, mentre si classifica sesta, con il record italiano nei 3.000 metri, ma viene successivamente squalificata per aver intralciato un'atleta.\nNel 1996 \u00e8 medaglia di bronzo nei 5.000 metri ai mondiali di pattinaggio di velocit\u00e0 su distanza singola ad Hamar."}
{"id": "4848306", "revid": "281901", "url": "https://it.wikipedia.org/wiki?curid=4848306", "title": "Haludaria", "text": "Haludaria \u00e8 un genere di pesci d'acqua dolce appartenente alla famiglia Cyprinidae."}
{"id": "4848309", "revid": "1305772", "url": "https://it.wikipedia.org/wiki?curid=4848309", "title": "Was It Worth It?", "text": ""}
{"id": "4848312", "revid": "47767", "url": "https://it.wikipedia.org/wiki?curid=4848312", "title": "Guglielma", "text": "Origine e diffusione.\nSi tratta della forma femminile di Guglielmo, nome di origine germanica composto dai termini \"wil\" (\"volont\u00e0\", \"desiderio\") e \"helm\" (\"elmo\", \"protezione\").\nIl nome \u00e8 diffuso soprattutto nella forma diminutiva \"Guglielmina\", con relative varianti in altre lingue, nonch\u00e9 con una certa quantit\u00e0 di forme abbreviate capeggiate da Wilma e Mina.\nOnomastico.\nL'onomastico viene festeggiato generalmente lo stesso giorno del maschile Guglielmo; alcune sante hanno comunque portato questo nome: Emilia Maria Guglielma de Rodat, fondatrice delle Suore della Sacra Famiglia, ricordata il 19 settembre, e Guglielma o Guglielmina, una santa semi-leggendaria il cui culto \u00e8 accentrato a Brunate e a Morbegno."}
{"id": "4848313", "revid": "834", "url": "https://it.wikipedia.org/wiki?curid=4848313", "title": "Was It Worth It", "text": ""}
{"id": "4848314", "revid": "47767", "url": "https://it.wikipedia.org/wiki?curid=4848314", "title": "Wilhelmine", "text": ""}
{"id": "4848315", "revid": "36426", "url": "https://it.wikipedia.org/wiki?curid=4848315", "title": "Iberismo", "text": "L'Iberismo, federalismo iberico o pan-iberismo (in spagnolo, basco, portoghese e galiziano \"iberismo\", in catalano \"iberisme\") \u00e8 un'ideologia politica sviluppata all'inizio del XIX secolo che supporta l'unione politica di Spagna e Portogallo e la creazione di un'unica nazione della penisola iberica. Tale pensiero \u00e8 stato promosso soprattutto dai movimenti socialisti, federalisti, nazionalsindacalisti e repubblicani di entrambi i paesi.\nAntefatti.\nAspetti geografici e culturali.\nIl Portogallo e la Spagna occupano la quasi totalit\u00e0 del territorio della Penisola iberica e condividono quindi un'unit\u00e0 geografica che si manifesta nella larga frontiera comune (1.214\u00a0km) e nell'incrociarsi di importanti fiumi (Duero, Mi\u00f1o, Tago, Guadiana). Condividono inoltre il proprio flusso storico, a volte comune, a volte parallelo. Dalla dominazione romana, visigota, araba, fino alla formazione dei regni cristiani medievali, all'epoca delle grandi scoperte, al XIX secolo e all'ingresso di entrambi i Paesi nell'Unione europea.\nEccetto il basco, tutte le lingue parlate nella penisola discendono dal latino, fanno parte del gruppo ibero-romanzo, si sono formate allo stato moderno nell'epoca della Reconquista e sono state influenzate dalle lingue indigene; per esempio la parola \"izquierda\" (\"sinistra\"), derivata dal basco, si \u00e8 diffusa in tutti gli altri idiomi iberici.\nIl portoghese divenne una lingua indipendente dal medievale galiziano-portoghese quando la Contea del Portogallo si separ\u00f2 dal Regno di Galizia diventando Regno del Portogallo. D'altra parte la lingua galiziana fu sempre pi\u00f9 influenzata dalla lingua castigliana fino alla sua incorporazione sotto la Corona castigliana come un reame dipendente dal Regno di Le\u00f3n.\nAspetti storici.\nLe identit\u00e0 moderne di Spagna e Portogallo risalgono all'esperienza della Reconquista. Nel 1512 Ferdinando II d'Aragona conquist\u00f2 il Regno di Navarra, ponendo quasi tutta la Penisola iberica sotto un'unica autorit\u00e0 sovrana. Tuttavia il Portogallo rimase un regno indipendente, in competizione coloniale con quella che da quest'epoca si inizia a chiamare \"Spagna\" (ovvero l'unione delle corone di Aragona e Castiglia, mentre fino a quel periodo il termine \"Spagna\" era stato usato come sinonimo di \"Iberia\") e per evitare conflitti il Trattato di Tordesillas divise gli emisferi d'influenza castigliano-aragonese e portoghese.\nA seguito della scomparsa di Sebastiano I del Portogallo nella battaglia di Alc\u00e1cer Quibir, Filippo II di Spagna mobilit\u00f2 le truppe castigliane per far valere i suoi diritti dinastici sul pretendente rivale. Il poeta nazionale del Portogallo Lu\u00eds de Cam\u00f5es, oppositore a Filippo II, ne scrisse tuttavia alcuni sonetti in castigliano (il bilinguismo era allora comune).\nNel 1581 Filippo d'Asburgo divenne re del Portogallo col nome di Filippo I, unendo quella corona con l'impero pi\u00f9 esteso della Storia fino a quel momento. Gli Asburgo di Spagna stabilirono che l'unione delle varie corone della Penisola sarebbe stata chiamata Unione Iberica. Nel 1640 il duca di Braganza, sostenuto dal cardinale Richelieu ministro di Francia, guid\u00f2 una ribellione anti-asburgica che lo port\u00f2 a staccare nuovamente il regno dalla Corona castigliana e a proclamarsi Giovanni IV del Portogallo; la citt\u00e0 nordafricana di Ceuta decise di rimanere sotto la monarchia spagnola.\nGli spagnoli e i portoghesi mantennero uno stato di pace \"de facto\" fra il 1641 e il 1657. Quando Giovanni di Braganza mor\u00ec, gli spagnoli tentarono di lottare per il Portogallo contro suo figlio Alfonso IV del Portogallo, ma furono sconfitti nelle battaglie di Ameixial (1663) e di Montes Claros (1665); quindi la Spagna dovette riconoscere l'indipendenza portoghese nel 1668 con il Trattato di Lisbona.\nNel 1801 la citt\u00e0 portoghese di Oliven\u00e7a fu occupata dalla Spagna durante la guerra delle arance e pass\u00f2 sotto la sua sovranit\u00e0 con il nome di Olivenza; \u00e8 rivendicata da allora come territorio portoghese insieme a T\u00e1liga, abitato che allora faceva parte di Olivenza e divenne comune autonomo solo nel 1850.\nStoria.\nXIX secolo.\nPrima del 1800 vi furono alcune posizioni isolate volte a creare un'unione tra Spagna e Portogallo; fra di esse, risalta quella dell'abate Jos\u00e9 Marchena, il quale, alla fine del 1792, in una nota rivolta a Charles-Fran\u00e7ois Lebrun e finalizzata ad estendere la rivoluzione francese alla Spagna, prospettava la creazione di una Repubblica federale iberica. Ma le condizioni per la nascita dell'ideologia iberista si produssero durante la guerra d'indipendenza spagnola, durante la quale spagnoli e portoghesi si allearono per respingere i francesi.\nNelle Cortes di Cadice, riunitesi nel 1812, ultimo anno della guerra d'indipendenza, i sostenitori dell'unione proposero di concedere la reggenza spagnola a Carlotta Gioacchina di Borbone, figlia di Carlo IV e sposa del principe reggente portoghese Giovanni VI. Se fosse stato realizzato questo progetto, la reggenza dei due Stati sarebbe stata riposta nelle mani di entrambi i coniugi. Questa proposta si basava su interessi dinastici tradizionali e non su ideali nazionalisti, quindi non pot\u00e9 avere grande influenza, ma l'idea di un'unione iberica creata a partire da un'unione dinastica ebbe a quell'epoca un certo appoggio.\nAl ritorno dell'assolutismo del re Ferdinando VII, i liberali spagnoli, rifugiatisi a Londra, cercarono appoggio fra i compagni di esilio portoghesi, reclamando la loro solidariet\u00e0 e cooperazione. Nella stampa dell'epoca, nel giornale \"El Constitucional Espa\u00f1ol\", apparirono diversi articoli centrati sull'unit\u00e0 naturale dell'Iberia. Anche a Londra, \"O Campe\u00e3o Portugu\u00eas\" pubblic\u00f2 vari articoli a favore dell'unione iberica.\nDopo il trionfo della Rivoluzione liberale, in Spagna nel gennaio 1820 e in Portogallo nel settembre dello stesso anno, e durante l'instaurazione del triennio liberale (1820-1823), si ebbero sempre meno proclami per il raggiungimento dell'unione, al punto che tanto i liberali portoghesi quanto quelli spagnoli si preoccuparono solo di realizzare il sistema liberale nel proprio paese dimenticando ci\u00f2 che succedeva oltre la rispettiva frontiera. Al contrario invece alcune organizzazioni segrete liberali della penisola tentarono di propagandare l'iberismo per stabilire sette repubbliche federali, delle quali cinque in Spagna e due in Portogallo: la Lusitania Ulteriore e quella Citeriore.\nIn seguito alla Spedizione di Spagna, il cui obiettivo era stato ristabilire l'assolutismo monarchico di Ferdinando VII, nacque un movimento il cui scopo era l'integrazione politica dei paesi iberici. I liberali, non riponendo nessuna fiducia nel re, depositarono le loro speranze nel progetto di una monarchia costituzionale e liberale di tutta l'Iberia, guidata da Pietro I, imperatore del Brasile e figlio primogenito di Giovanni VI del Portogallo.\nNell'agosto del 1826 i liberali esiliati a Gibilterra inviarono una lettera a Pietro I in cui esprimevano i loro desideri: cio\u00e8 che un giorno egli avesse cinto \"le tre Corone\" (Spagna, Portogallo e Brasile) e l'Iberia fosse stata unificata sotto la dinastia dei Braganza, scacciando via i Borbone.\nSettori liberali sia spagnoli che portoghesi e personalit\u00e0 come Juan \u00c1lvarez Mendiz\u00e1bal o Mouzinho da Silveira proposero l'unione dei due paesi mediante la nomina di Pietro IV a reggente di Spagna, e addirittura il matrimonio tra il figlio di quest'ultimo, Pietro V, e Isabella II. Il problema era che il principe ereditario Pietro V era pressoch\u00e9 un beb\u00e8, essendo nato nel 1837, ed aveva sette anni meno di Isabella II, anch'essa una bambina. Andr\u00e9s Borrego propose il fidanzamento e il rinvio del matrimolio, ma il matrimionio di Isabella II con Francesco de As\u00eds di Borbone nel 1846 diede fine alle speculazioni.\nIn opposizione all'unione monarchico-dinastica, sorse un movimento alternativo, federalista e repubblicano. Influenzati dalla rivoluzione del 1848 francese, quaranta tra spagnoli e portoghesi fondarono a Parigi il \"Club Ib\u00e9rico\" e fecero una manifestazione di fronte al municipio nella quale esposero una bandiera con simboli iberici e acclamarono la loro alleanza.\nVerso la met\u00e0 del XIX secolo, l'iberismo in Spagna si divise in due correnti ben differenziate a causa dei conflitti socio-economici, via via pi\u00f9 intensi, provocati dalla crescente industrializzazione. La prima, appoggiata dai liberali progressisti, voleva un'unione monarchica liberale e costituzionale, con un sistema economico capitalista. Fu sostenuta principalmente dagli elementi pi\u00f9 significativi della media borghesia e delle professioni liberali. L'altra invece sosteneva una regime federale repubblicano con un ampio consenso democratico e vedeva la monarchia come fondamento del latifondismo e del regime oligarchico borghese; questa posizione fu accettata da settori urbani della popolazione e in parte da piccoli borghesi ed artigiani.\nFra le opere iberiste pubblicate all'epoca spicca \"La Iberia\", del diplomatico catalano Sinibaldo de Mas. Stampata per la prima volta a Lisbona nel 1851, venne ripubblicata varie volte nella stessa citt\u00e0 e a Madrid; tentava di dimostrare \"i vantaggi politici, economici e sociali dell'unione delle due monarchie peninsulari in una sola nazione\". Si pu\u00f2 considerare come manifestazione degli interessi economici della borghesia peninsulare, che, a causa della concorrenza con la Francia e l'Inghilterra, voleva ampliare il suo mercato. Lo stemma della nuova nazione era formato dall'unione di quelli di Spagna e Portogallo, e la bandiera da quattro colori: bianco, blu, rosso e giallo.\nNel tardo Sessennio il movimento raggiunse il suo apogeo. Dopo l'assassinio del generale Juan Prim nel 1870, sembr\u00f2 il momento giusto per avviare un'unione federale iberica.\nXX secolo.\nNel XX secolo, l'iberismo si diffuse in alcune ideologie e correnti di sinistra come nell'anarchica \"Federaci\u00f3n Anarquista Ib\u00e9rica\" e nella \"Federaci\u00f3n Ib\u00e9rica de Juventudes Libertarias.\"\nLe successive dittature nazionaliste del Portogallo di Salazar e della Spagna franchista condivisero molte analogie politiche e un certo sostegno reciproco, ma entrambi non promossero mai formalmente l'iberismo. Tuttavia i settori falangisti del regime nazionalista in Spagna hanno sempre abbracciato una visione marcatamente iberista. Negli anni '30 in Portogallo oper\u00f2 il Movimento Nazional-Sindacalista di Francisco Rol\u00e3o Preto che per alcuni anni fu l'unico partito legale insieme all'Uni\u00e3o Nacional. I nazionalsindacalisti portavano avanti visioni iberiste e si ritenevano una sorta di sezione portoghese della Falange. \nTemendo la possibilit\u00e0 di un golpe da parte del Movimento Nacional-Sindicalista, Salazar lo sciolse per legge nel 1934.\nIl colpo di stato fu effettivamente tentato dai nazionalsindacalisti il 10 settembre 1935, ma fall\u00ec e Rol\u00e3o Preto fu condannato all'esilio.\nNel 1970 nacque in Catalogna il Movimento Iberico di Liberazione, organizzazione armata antifranchista avente anche obiettivi iberisti. La condanna a morte per garrota di uno dei suoi membri, Salvador Puig Antich, nel 1974, fece aumentare il grado di violenza delle azioni del gruppo. Gi\u00e0 nell'anno successivo, per\u00f2, la morte del dittatore Francisco Franco diede il via alla transizione democratica. I componenti furono amnistiati dal re Juan Carlos di Borbone e il movimento dunque cess\u00f2 le proprie attivit\u00e0 nel 1977.\nXXI secolo.\nAttualmente nessun partito presente nei parlamenti dei due Stati ha come obiettivo la formazione di un'unione politica iberista, anche se entrambi hanno aderito alla Comunit\u00e0 Economica Europea nel 1986 e all'Eurozona nel 2002 e le frontiere tra i due paesi sono aperte da allora. Il partito spagnolo Sinistra Repubblicana, erede dell'omonimo partito storico e attualmente (2020) senza rappresentanza in parlamento, difende il federalismo iberico come alternativa politica.\nAlcuni gruppi ufficiali portoghesi e spagnoli difendono l'iberismo. Un sondaggio del 2006 mostr\u00f2 che solo il 28% dei portoghesi pensava che Spagna e Portogallo dovessero essere una sola nazione; il 42% di questi avrebbe scelto come capitale Madrid contro il 41% che avrebbe scelto Lisbona. Il 96,5% pensava che l'economia portoghese se la sarebbe cavata meglio in un'unione con la Spagna, e pi\u00f9 della met\u00e0 avrebbe accettato l'allora re Juan Carlos I di Spagna come capo di Stato. Un sondaggio simile in Spagna dimostr\u00f2 che il 45,7% degli spagnoli ritenne che Portogallo e Spagna avrebbero dovuto unirsi; questo sostegno risult\u00f2 particolarmente elevato tra i cittadini pi\u00f9 giovani (tra i 18 e i 24 anni) e nelle comunit\u00e0 di confine tra i due paesi. In Spagna solo il 3,3% avrebbe preferito Lisbona come capitale contro l'80% che avrebbe scelto Madrid. Il 43,4% ha pensato che un paese iberico unito dovrebbe essere conosciuto come \"Spagna\" contro il 39,4% che preferirebbe il nome \"Iberia\". Da un nuovo sondaggio condotto nel 2011 emerse che il 39,8% degli spagnoli e il 46,1% dei portoghesi sostenevano la creazione di una federazione dei due paesi.\nTra gli intellettuali contemporanei che hanno difeso posizioni iberiste, vi \u00e8 stato lo scrittore portoghese Jos\u00e9 Saramago, che nel romanzo \"La zattera di pietra\" ha immaginato un distacco della penisola dal resto dell'Europa. In una lunga intervista rilasciata nel 2007 al \"Di\u00e1rio de Not\u00edcias\" lo scrittore ribad\u00ec la sua posizione suscitando clamore anche al di fuori della penisola."}
{"id": "4848316", "revid": "1305772", "url": "https://it.wikipedia.org/wiki?curid=4848316", "title": "We Don't Care", "text": ""}
{"id": "4848317", "revid": "834", "url": "https://it.wikipedia.org/wiki?curid=4848317", "title": "We don't care", "text": ""}
{"id": "4848318", "revid": "287204", "url": "https://it.wikipedia.org/wiki?curid=4848318", "title": "Who's That Girl? (singolo)", "text": ""}
{"id": "4848324", "revid": "767487", "url": "https://it.wikipedia.org/wiki?curid=4848324", "title": "Austin Makacha", "text": "Carriera.\nInizi\u00f2 la sua carriera nella squadra di Nairobi dell'A.F.C. Leopards, da dove si trasferisce in Costa Rica, presso la squadra del Club Sport Herediano, ritornando per\u00f2 in patria a fine stagione, presso il Kangemi United. Dopo 2 anni va a giocare nel club di Mathare con il Mathare United dove nel 2008 vince il campionato keniota. Dopo 4 stagioni va a giocare in Svezia all'IK Sirius Fotboll dove esordisce contro il Falkenbergs Fotbollf\u00f6rening nella sconfitta per 3-1, in totale gioca 12 partite ma a fine stagione torna in Kenya a giocare di nuovo nel Mathare United sempre come capitano. Dal 2012 non risulta pi\u00f9 in attivit\u00e0.\nNazionale.\nHa giocato in nazionale tra il 2007 e il 2009, giocando 16 partite e segnando 1 gol."}
{"id": "4848325", "revid": "110157", "url": "https://it.wikipedia.org/wiki?curid=4848325", "title": "Il colpo di Stato di banche e governi", "text": "Il colpo di Stato di banche e governi. L'attacco alla democrazia in Europa \u00e8 un saggio del sociologo Luciano Gallino, pubblicato nell'ottobre 2013 dalla Giulio Einaudi Editore.\nIl volume esprime una dura critica all'interpretazione della grande recessione, considerata da Gallino il risultato delle distorsioni del sistema finanziario e monetario mondiale, di cui il sociologo accusa le banche centrali e il Fondo Monetario Internazionale.\nSecondo Gallino, i governi europei avrebbero camuffato le cause della crisi, attribuendola all'eccessivo debito pubblico degli Stati anzich\u00e9 al sistema bancario e alla sregolatezza della finanza, e avrebbero poi risposto alla crisi delegando alla finanza alcuni poteri fondamentali e imboccando la strada del cosiddetto \"autoritarismo emergenziale\"; lo studioso, nel descrivere gli effetti delle politiche di austerit\u00e0, arriva quindi a parlare di \"attacco alla democrazia\" e di \"colpo di stato\"."}
{"id": "4848326", "revid": "254059", "url": "https://it.wikipedia.org/wiki?curid=4848326", "title": "Biaquino VI da Camino", "text": " \nBiografia.\nSecondogenito di Guecellone VI e Beatrice Bonaparte, apparteneva per questo ai Caminesi, potentissima casata trevigiana che godeva di diritti feudali in Veneto settentrionale e orientale. Rimasto orfano del padre in tenera et\u00e0 (1272), Biaquino condusse la sua esistenza sempre all'ombra del fratello maggiore Tolberto III.\nQuest'ultimo era stato tra i fautori dell'instaurazione della signoria Caminese su Treviso, assunta dal cugino Gherardo III (1283). I due fratelli ne trassero subito vantaggio, in quanto nel 1285 venne loro confermata la signoria su Oderzo; in seguito, tuttavia, i rapporti fra le due parti si guastarono, poich\u00e9 sulla cittadina vantavano diritti sia il ramo familiare a cui appartenevano i due fratelli, sia il comune di Treviso.\nNel 1291 Biaquino partecip\u00f2 ad una congiura promossa dal fratello contro Gherardo. Fallito il colpo di mano, sempre assieme a Tolberto, si diede spontaneamente alla Repubblica di Venezia.\nNegli anni successivi le discordie si appianarono e venne ricomposta anche una questione con il patriarca di Aquileia che, alla fine, revoc\u00f2 l'interdetto sui domini dei due riconoscendone al contempo la sovranit\u00e0.\nIn seguito ai disordini scoppiati nella zona di Mestre dopo la congiura del Tiepolo, la Serenissima si rivolse a Biaquino perch\u00e9 proteggesse i Veneziani l\u00ec residenti.\nDurante la brevissima signoria di Guecellone VII su Treviso (1312), fu alla testa di un contingente di soldati in appoggio ai Padovani nella guerra contro Cangrande della Scala. Ma nel dicembre, assieme al fratello, fu probabilmente uno dei registi della rivolta che port\u00f2 alla fine della signoria Caminese sulla citt\u00e0.\nDopo la restaurazione del governo comunale, i due fratelli mantennero il diritto di risiedere in citt\u00e0 e di spostarvisi armati con la propria scorta. Negli anni successivi entrambi presero parte attiva alla vita pubblica di Treviso.\nMor\u00ec probabilmente prima del 1317 quando Tolberto, stilando il suo testamento, menzion\u00f2 solo l'unico figlio sopravvissuto di Biaquino, Guecellone VIII.\nDiscendenza.\nDal matrimonio con Aureola Grimaldi, Tolberto ebbe due figli:"}
{"id": "4848329", "revid": "287204", "url": "https://it.wikipedia.org/wiki?curid=4848329", "title": "Splendori e miserie delle cortigiane", "text": "Splendori e miserie delle cortigiane \u00e8 un romanzo di Honor\u00e9 de Balzac pubblicato in quattro parti per la prima volta tra il 1838-47. I quattro volumi pubblicati in tempi diversi sono, in lingua originale, \"Comment aiment les filles\", \"A combien l'amour revient aux vieillards\", \"O\u00f9 m\u00e8nent les mauvais chemins\", \"La derni\u00e8re incarnation de Vautrin\", che furono raggruppate con il nome di \"Splendeurs et mis\u00e8res des courtisanes\" dopo la morte di Balzac. \nContinua la storia di Lucien de Rubempr\u00e9, che era stato uno dei personaggi principali del precedente volume delle \"Illusioni perdute\".\nTrama.\nIl giovane Lucien, in compagnia del misterioso \"padre Herrera\", giungono a Parigi (siamo nel 1824) dopo aver stipulato un patto; il fantomatico prete aiuter\u00e0 il bel ragazzo a raggiungere il pieno successo e la fama nella capitale, se accetter\u00e0 di seguire alla lettera le istruzioni di Herrera su come arrivarci. Subito dopo il loro arrivo un'ex cortigiana (prostituta da salotti) di nome Esther van Gobseck scombina un po' i piani dei due in quanto Lucien, conosciutala durante un ballo in maschera all'Oper\u00e0, s'innamora di lei e lei lo ricambia affettuosamente.\nInvece di costringere Lucien ad abbandonarla, Herrera permette questa relazione segreta, trovando subito un modo per metterla a frutto e farne buon uso. La donna \u00e8 da oramai pi\u00f9 di quattro anni che rimane chiusa in casa di giorno, uscendo per fare brevi passeggiate solo di notte; in una di queste il barone Nucingen la vide rimanendone fortemente colpito ed affascinato. Quando Herrera, che in realt\u00e0 si chiama Vautrin, si rende conto che l'ossessione di Nucingen \u00e8 rivolta verso Esther, decide di utilizzare il fatto a favore del protetto Lucien.\nIl piano consiste nel far tirare fuori a Nucingen, tramite Esther, quanto pi\u00f9 denaro possibile: Lucien ha contratto gi\u00e0 da quando sono a Parigi debiti per pi\u00f9 di 60.000 franchi, a causa dello stile di vita che ha dovuto mantenere. Ha inoltre bisogno anche di un milione di franchi per riscattar la vecchia terra appartenuta un tempo ai Rubempr\u00e9, di modo che Lucien possa condurre a nozze Clotilde, la ricca ma brutta figlia dell'attuale proprietario Grandlieu, un personaggio molto influente; il che renderebbe Lucien un marchese che potrebbe benissimo anche essere nominato diplomatico. Siamo nel 1829.\nLe cose per\u00f2 non sembrano funzionare bene come Vautrin avrebbe voluto, perch\u00e9 Esther si suicida dopo essersi concessa per la prima ed unica volta a Nucingen, dopo averlo fatto attendere per mesi e mesi. Dal momento che la polizia ha gi\u00e0 qualche sospetto nei confronti di Vautrin e Lucien, li arrestano con la duplice accusa di truffa ed istigazione al suicidio: una tale svolta degli eventi \u00e8 particolarmente tragica perch\u00e9 si scopre che solo poche ore prima Esther aveva effettivamente ereditato una somma considerevole di denaro da un lontano familiare. Se solo lo avesse saputo Lucien avrebbe potuto sposarla tranquillamente.\nIn prigione Lucien cade nella disperazione; anche se Vautrin riesce effettivamente ad ingannare i suoi accusatori facendo credere di poter esser effettivamente Carlos Herrera, ossia un prete in missione segreta per il re di Spagna, il ragazzo soccombe invece alle insidie degli interrogatori. Fatta una piena confessione, tra cui la rivelazione dell'autentica identit\u00e0 di Vautrin, Lucien successivamente si rammarica di tutto quel che ha fatto e si impicca all'interno della sua cella.\nCome era gi\u00e0 successo per quello di Esther, anche il suicidio del giovane giunge al momento sbagliato; difatti in uno sforzo per non compromettere le signore dell'alta societ\u00e0 che erano state coinvolte con lui, i giudici avevano gi\u00e0 pensato ed organizzato di rimettere in libert\u00e0 Lucien. Dopo la sua morte tutto si fa invece pi\u00f9 complicato; si finisce con lo scoprire che Vautrin possiede lettere molto compromettenti inviate da queste donne al suo protetto, e non esita ad utilizzarle per negoziare il proprio rilascio.\nEgli riesce ad aiutare e salvare anche molti dei suoi complici, facendogli evitare una sicura condanna a morte o condizioni di vita d'estrema miseria. Al termine del romanzo vediamo Vautrin diventare un membro effettivo delle forze di polizia prima di ritirarsi in pensione nel 1845; i membri della nobilt\u00e0, che erano stati cos\u00ec timorosi nei riguardi della propria reputazione, tirano un sospiro di sollievo."}
{"id": "4848340", "revid": "1543377", "url": "https://it.wikipedia.org/wiki?curid=4848340", "title": "Grotta del Ninfeo", "text": "La grotta del Ninfeo \u00e8 una cavit\u00e0 artificiale scavata nella roccia del colle Temenite (dal greco \"Temenos\" ovvero \"recinto sacro\") sito presso il Parco archeologico della Neapolis di Siracusa.\nIl terrazzo del colle Temenite.\nLa grotta si trova vicino alla parte pi\u00f9 elevata del piccolo rilievo montuoso, su una terrazza rettangolare che costeggia il teatro greco e si apre al centro della parete rocciosa dove un tempo si trovava un porticato chiuso a forma di lettera \"L\". Al suo ingresso erano poste delle statue dedicate alle Muse, tre delle quali (datate II secolo a.C.) sono pervenute ai nostri giorni ed esposte al Museo archeologico regionale Paolo Orsi. La fontana si ispira al culto greco delle ninfe, divinit\u00e0 della natura. Da esse deriva il nome di Ninfeo, ovvero di fontana monumentale adornata di elementi decorativi.\nIl Ninfeo siracusano si pensa fosse l'antica sede del \"Mouseion\" (il santuario delle muse), sede della Corporazione degli artisti, dove gli attori siracusani si riunivano prima di scendere nel teatro per recitare le loro commedie o tragedie al tempo di Epicarmo e di Eschilo.\nRiguardo alla grotta del Ninfeo, scriveva, nell'Ottocento il siracusano Giuseppe Politi:\nLa grotta presenta un soffitto a volta e al suo interno vi \u00e8 una vasca di forma rettangolare nella quale si raccoglie l'acqua che scorre a cascata da una cavit\u00e0 posta nel fondo della parere rocciosa. Accanto alla parete d'ingresso si notano delle edicole votive che servivano per la pratica del culto degli eroi (\"P\u00ecnakes\"). Ad est della Grotta del Ninfeo \u00e8 visibile l'ultimo mulino ad acqua di epoca spagnola giunto fino ai nostri giorni. Esso riceveva l'acqua dalla grotta e la riversava verso il teatro dopo averla utilizzata per la macinazione del grano. Dal Ninfeo si giunge alla via dei Sepolcri e da l\u00ec alla cima del colle dove sorgono altri monumenti greco-romani.\nL'acqua che giunge all'interno della grotta proviene da due diversi acquedotti; uno \u00e8 detto \"acquedotto del Ninfeo\", di epoca greca, e prende il nome dalla grotta del terrazzo Temenite mentre l'altro \u00e8 l'acquedotto Galermi, anch'esso di epoca greca.\nLa rappresentazione di Jean Ho\u00fcel.\nNel corso di uno dei viaggi a Siracusa del pittore Jean-Pierre Ho\u00fcel nella seconda met\u00e0 del '700. Rappresent\u00f2 la grotta del ninfeo per come si trovava allora. Il guazzo mostra una grotta pi\u00f9 profonda di quella attuale e con l'acqua che scende attraversando il teatro su cui erano installati dei mulini. Nella grotta delle donne intente a lavare i panni."}
{"id": "4848341", "revid": "1573940", "url": "https://it.wikipedia.org/wiki?curid=4848341", "title": "Hypoplectrus", "text": "Hypoplectrus \u00e8 un genere di pesci di acqua salata appartenenti alla famiglia Serranidae.\nDistribuzione e habitat.\nProvengono dalle barriere coralline dell'oceano Atlantico e del mar dei Caraibi.\nDescrizione.\nPresentano un corpo non particolarmente allungato, compresso ai lati e con la testa dal profilo appuntito. La colorazione \u00e8 molto variabile. Le specie di dimensioni maggiori sono \"Hypoplectrus nigricans\" e \"Hypoplectrus puella\", che raggiungono i 15,2 cm.\nTassonomia.\nIn questo genere sono riconosciute 16 specie:"}
{"id": "4848346", "revid": "81195", "url": "https://it.wikipedia.org/wiki?curid=4848346", "title": "Pizzolato", "text": ""}
{"id": "4848348", "revid": "80598", "url": "https://it.wikipedia.org/wiki?curid=4848348", "title": "Mursia Editore", "text": ""}
{"id": "4848352", "revid": "322321", "url": "https://it.wikipedia.org/wiki?curid=4848352", "title": "Seminario Diocesano di Cerreto Sannita", "text": ""}
{"id": "4848353", "revid": "767487", "url": "https://it.wikipedia.org/wiki?curid=4848353", "title": "Singles &amp; Unreleased", "text": "Singles &amp; Unreleased \u00e8 una raccolta contenente brani non presenti negli album ufficiali del gruppo musicale italiano Randone, pubblicata in edizione digitale nel 2012 dalla etichetta discografica Il Mondo di Art Productions."}
{"id": "4848358", "revid": "671029", "url": "https://it.wikipedia.org/wiki?curid=4848358", "title": "Seattle Seahawks 2014", "text": "La stagione dei Seattle Seahawks \u00e8 stata la 39\u00aa della franchigia nella National Football League, la tredicesima giocata nel CenturyLink Field (precedentemente conosciuto come Qwest Field) e la quinta con come capo-allenatore Pete Carroll. I Seahawks iniziarono la stagione come campioni del Super Bowl in carica, vincendo per il secondo anno consecutivo la NFC West division e conquistando nuovamente il vantaggio del fattore campo nei playoff della NFC. Seattle divenne la prima squadra a guidare la NFL nel minor numero di punti subiti per tre anni consecutivi dai Minnesota Vikings nel periodo 1969-71.\nI Seahawks aprirono i playoff battendo i Carolina Panthers nel divisional round, diventando i primi campioni in carica a vincere una gara nella \"post-season\" dai Patriots del 2005. Nella finale della NFC batterono ai supplementari i Green Bay Packers dopo essere stati in svantaggio per 16-0 alla fine del primo tempo e 19-7 a tre minuti dal termine, qualificandosi per il Super Bowl XLIX, perso contro i New England Patriots per 28-24.\nPartite.\nPre-stagione.\nIl calendario della pre-stagione \u00e8 stato annunciato il 9 aprile 2014:\nRiassunti delle partite.\nStagione regolare.\nSettimana 1: Green Bay Packers.\nIn quanto campioni in carica, i Seahawks ebbero il diritto di aprire la stagione in casa nella partita del gioved\u00ec notte contro i Green Bay Packers, considerati una seria pretendente al titolo dagli analisti. Fu il primo incontro tra le due squadre dal controverso Fail Mary Game del 2012. A issare la bandiera del dodicesimo uomo prima dell'inizio della gara furono i tre Hall of Famer della storia della franchigia, Steve Largent, Cortez Kennedy e il neo-indotto Walter Jones. I 68.424 spettatori furono un nuovo record per il CenturyLink Field.\nI primi punti della gara furono segnati dopo otto minuti da Steven Hauschka con un field goal da 35 yard. Nel successivo possesso, Green Bay fu costretta a calciare un punt ma nel conseguente tentativo di ritorno, Earl Thomas, divenuto il punt returner della squadra dopo il passaggio di Golden Tate ai Detroit Lions, commise un fumble, recuperato dal rookie avversario Ha Ha Clinton-Dix. Nel successivo possesso, Aaron Rodgers trov\u00f2 Jordy Nelson con un passaggio da 16 yard che apr\u00ec la strada al touchdown su corsa del fullback John Kuhn. Green Bay chiuse cos\u00ec in vantaggio il primo quarto per 7-3.\nSubito dopo, i Seahawks orchestrarono un veloce \"drive\", conclusosi col passaggio da touchdown da Russell Wilson per Ricardo Lockette, riportandosi in vantaggio. Qualche minuto dopo, Seattle commise una costosa penalit\u00e0 in difesa che port\u00f2 i Packers in avanti di 44 yard, consentendo loro di segnare un field goal con Mason Crosby da 23 yard che riport\u00f2 il punteggio in parit\u00e0. Da quel momento per\u00f2, l'inerzia della partita si spost\u00f2 in favore di Seattle. Prima il tight end Zach Miller comp\u00ec una spettacolare ricezione a una mano, poi Marshawn Lynch corse per 21 yard avvicinandosi alla end zone avversaria. Lo stesso Lynch poco dopo, corse quasi indisturbato per 9 yard fino al touchdown. Il primo tempo dunque termin\u00f2 sul 17-10 per i padroni di casa.\nI Seahawks ebbero il primo possesso del secondo tempo, ma la loro azione si concluse con un nulla di fatto. Dopo avere costretto anche gli avverarsi al punt, Seattle torn\u00f2 a segnare da 20 yard con Hauschka, salendo a 20-10. Dopo otto minuti dall'inizio del terzo quarto, su una situazione di quarto down, Aaron Rodgers sub\u00ec un sack da parte di Cliff Avril. Tre minuti dopo, il quarterback di Green Bay sub\u00ec un altro sack, questa volta da parte di Michael Bennett, che forz\u00f2 un fumble. Questo fu recuperato nella end zone da Derek Sherrod che sub\u00ec un placcaggio da parte di Tony McDaniel, dando luogo a una safety e ad altri due punti per Seattle.\nPrima della fine del terzo quarto, un passaggio da 10 yard da Wilson a Percy Harvin e una lunga corsa sempre di Wilson, aprirono la strada al secondo touchdown di giornata di Lynch nella prima azione del quarto periodo (29-10). Cinque minuti dopo, Rodgers trov\u00f2 Randall Cobb con un passaggio da touchdown, ma la successiva conversione da punti non and\u00f2 a buon fine per Green Bay. Gli ultimi punti della partita furono segnati dal fullback Derrick Coleman, che segn\u00f2 il secondo touchdown in carriera su passaggio da 15 yard di Wilson. I Seahawks vinsero cos\u00ec per 36-16, in quello che fu il 18\u00ba successo negli ultimi 19 incontri disputati tra le mura amiche. Con la vittoria, divennero la prima squadra campione in carica a vincere la gara d'apertura dal 2011 (gli stessi Packers). Marshawn Lynch concluse con 110 yard corse in 20 tentativi e 2 touchdown. Percy Harvin guid\u00f2 i suoi con 160 yard yard totali, 59 ricevute, 41 corse e 60 su ritorni di kickoff.\nQuesta fu la prima partita della storia della NFL a terminare con un punteggio di 36-16. In tutti i primi cinque anni che Pete Carroll allen\u00f2 i Seahawks, vi fu almeno una partita con un punteggio mai fatto registrare in precedenza.\nSettimana 2: @ San Diego Chargers.\nLe marcature si aprirono con un field goal segnato da Nick Novak dei Chargers da 50 yard. Fu la prima volta dalla gara della settimana 12 del 2012 contro i Chicago Bears che Seattle sub\u00ec dei punti nel primo \"drive\" degli avversari. Seattle rispose per\u00f2 quasi subito con un touchdown su corsa da 51 yard di Percy Harvin, un nuovo primato personale per il ricevitore ex Vikings. I replay televisivi mostrarono tuttavia chiaramente che Harvin era uscito con un piede dalla linea linea laterale, perci\u00f2 la marcatura avrebbe dovuto essere annullata.\nSan Diego apr\u00ec il secondo quarto col possesso del pallone e nel giro di tre minuti, il quarterback Philip Rivers pass\u00f2 da 8 yard un touchdown per il tight end Antonio Gates, tornando in vantaggio per 10-7. Dopo avere costretto Seattle al punt, San Diego segn\u00f2 nuovamente con Novak da 43 yard. Tornati in possesso del pallone, i Seahawks commisero con Harvin un fumble nel successivo ritorno di kickoff. Questo fu recuperato dai Chargers che tre minuti e mezzo dopo si portarono in vantaggio 20-7 ancora sull'asse Rivers-Gates. A minuto dal termine del primo tempo, Russell Wilson guid\u00f2 un rapido drive di 5 giocate e 52 secondi che si concluse col primo touchdown in carriera di Robert Turbin, su ricezione da 3 yard. A met\u00e0 partita il risultato fu dunque di 20-14 in favore dei padroni di casa, con la difesa di Seattle che sub\u00ec insolitamente il gioco sui passaggi degli avversari.\nIl secondo tempo si apr\u00ec col possesso di San Diego, che si concluse con un nulla di fatto. Un paio di penalit\u00e0 nel drive successivo fecero percorrere poca strada ai Seahawks, cos\u00ec il possesso torn\u00f2 in mano ai Chargers, che allungarono sul 27-14 col terzo touchdown di giornata di Antonio Gates, una cosa che non gli capitava dal 2007. In quel drive Earl Thomas si infortun\u00f2, venendo costretto a uscire dal campo ma tornandovi nel quarto periodo. Nell'ultima azione del terzo quarto, Wilson trov\u00f2 Lynch, poco coinvolto fino a quel momento, con un touchdown da 14 yard, tornando sul 21-27.\nNell'ultimo quarto di gioco, Seattle tent\u00f2 senza successo di segnare il touchdown del vantaggio, ma tutte le sue azioni furono zavorrate da penalit\u00e0 dei propri giocatori e da una cattiva vena della difesa, incapace di fermare i Chargers in diverse situazioni di terzo down. Nell'ultima azione della partita, dopo una conversione di quarto down fallita da Seattle, i Chargers si trovarono a sole cinque yard dalla end zone avversaria. La difesa riusc\u00ec a non subire touchdown e San Diego si accontent\u00f2 del field goal del definitivo 30-21.\nSettimana 3: Denver Broncos.\nA sollevare la bandiera del dodicesimo uomo fu Nate Robinson, giocatore dei Denver Nuggets, nativo di Seattle. Questa fu la prima rivincita del Super Bowl nella stagione successiva all'evento dal 1997. Nella secondo drive della loro partita, il quarterback Russell Wilson pass\u00f2 un pallone lateralmente a Jermaine Kearse che a sua volta lo ripass\u00f2 in avanti allo stesso Wilson che fece cos\u00ec registrare la prima ricezione in carriera. Tre giocate dopo, i Seahawks aprirono le marcature da 21 yard con Hauschka. Denver rispose con un lungo drive da sette minuti, pareggiando la gara con un field goal da 24 yard.\nDopo uno scambio di punt nel secondo quarto, in soli due minuti Wilson guid\u00f2 i suoi al primo touchdown della partita, passando d 39 yard a Lockette la sua seconda marcatura stagionale. La difesa dei Seahawks ferm\u00f2 poi Denver in 27 secondi, cos\u00ec Seattle ritorn\u00f2 in possesso del pallone a 2:38 dal termine del primo tempo. Un paio di corti passaggi ricevuti da Lynch e uno da 16 yard ricevuto da Baldwin avvicinarono velocemente i padroni di casa alla end zone, segnando il touchdown da 17-3 su passaggio da Wilson a Lynch da 5 yard.\nForte del vantaggio di 14 punti, l'attacco di Seattle adott\u00f2 uno stile molto pi\u00f9 conservativo nel secondo tempo e nel terzo quarto nessuna delle due squadre riusc\u00ec a segnare alcun punto. I primi punti del secondo tempo li segn\u00f2 Denver mettendo a segno un tackle su Lynch nella end zone, propiziato pochi secondi prima da un sack di DeMarcus Ware su Wilson per una perdita di 7 yard. Dopo un punt dei Broncos, Wilson sub\u00ec il primo intercetto stagionale ad opera di Chris Harris. Tre giocate dopo, Peyton Manning pass\u00f2 al tight end Julius Thomas il primo touchdown della sua partita, accorciando il punteggio sul 17-12. Seattle combin\u00f2 poco nel drive successivo e il pallone torn\u00f2 in mano ai Broncos. Mentre l'attacco guidato da Manning si stava avvicinando pericolosamente alla end zone dei campioni in carica, Kam Chancellor intercett\u00f2 un passaggio diretto a Wes Welker, ritornandolo per 52 yard fino alle 35 yard di Denver, sembrando mettere in cassaforte la partita per Seattle. Per giungere al pareggio, con 2 minuti al termine, Denver avrebbe dovuto impedire a Seattle di segnare un touchdown, segnare un touchdown e la successiva conversione da 2 punti. Fu proprio ci\u00f2 che accadde: prima Seattle si accontent\u00f2 di segnare il field goal del 20-12, poi Manning in soli 35 secondi pass\u00f2 a Jacob Tamme un touchdown e infine pass\u00f2 con successo il pallone a Demaryius Thomas il pallone della conversione da 2 punti. I tempi regolamentari terminarono cos\u00ec sul 20-20.\nSeattle vinse il lancio della monetina ed ebbe il primo possesso dei supplementari. Con una serie di brevi e precisi passaggi, oltre che con le sue corse, Wilson guid\u00f2 i Seahawks a percorrere 80 yard di campo, concludendo il drive col touchdown della vittoria su corsa di Lynch da 6 yard che si tuff\u00f2 nella end zone. I campioni in carica vinsero cos\u00ec per 26-20. Per i Broncos si tratt\u00f2 della prima sconfitta stagionale. Wilson sal\u00ec a un record di 19-1 in casa, inclusi i playoff. Kam Chancellor mise a segno nove tackle, un intercetto, un fumble forzato e due passaggi deviati venendo premiato come miglior difensore della NFC della settimana.\nSettimana 5: @ Washington Redskins.\nDopo la settimana di pausa, Seattle affront\u00f2 nel Monday Night Football i Washington Redskins, ultimi nella NFC East con un record di 1-3. Nel primo drive della partita, caratterizzato da due lunghe corse di Wilson da 16 e 29 yard, Seattle and\u00f2 subito a segno con il primo touchdown stagionale di Jermaine Kearse su passaggio di 15 yard. Dopo diversi punt da ambo le parti, i Seahawks tornarono a segnare nel secondo quarto con Hauschka da 40 yard, quando poco prima era stato annullato ad Harvin un touchdown su corsa per una trattenuta. Dopo un punt dei Redskins, Seattle segn\u00f2 altri 7 punti col primo touchdown su corsa stagionale di Wilson. Mentre sul 17-0 gli ospiti sembravano saldamente in controllo, nell'azione successiva il quarterback Kirk Cousins trov\u00f2 DeSean Jackson con un touchdown da 60 yard che riport\u00f2 Washington in partita e fece in qualche modo cambiare l'inerzia della gara. Il primo tempo si chiuse cos\u00ec sul 17-7.\nDopo avere guadagnato 13 primi down nella prima frazione di gioco, Seattle non ne conquist\u00f2 nemmeno uno nel terzo quarto, mentre i Redskins segnarono un field goal con Kai Forbath da 27 yard nel primo drive della ripresa. Furono gli unici punti del terzo quarto, mentre il quarto si apr\u00ec dopo un minuto col terzo touchdown di giornata annullato da Harvin. Nel prosieguo dell'azione, Seattle riusc\u00ec comunque a segnare regolarmente con un passaggio da Wilson a Lynch che, col terzo touchdown su ricezione della sua stagione stabil\u00ec un nuovo primato personale. Quest'ultimo drive consum\u00f2 oltre met\u00e0 dell'ultimo quarto. Ad esso seguirono un passaggio da touchdown da Cousins ad Andre Roberts e un field goal di Hauschka per il definitivo 27-17. La contemporanea sconfitta dei Cardinals riport\u00f2 i Seahawks in testa alla division a pari merito. Le 122 yard corse da Wilson furono un nuovo record per un quarterback nel Monday Night Football, inoltre il numero 3 di Seattle divenne solamente il terzo giocatore della storia (dopo Randall Cunningham e Michael Vick) a passare oltre 200 yard e correrne 120 nella stessa gara. Per questa prestazione fu premiato per la terza volta in carriera come miglior giocatore offensivo della NFC della settimana.\nSettimana 6: Dallas Cowboys.\nNella settimana 6 Seattle affront\u00f2 i Dallas Cowboys, in possesso di un record di 4-1 ed una delle squadre pi\u00f9 in forma della lega. Ad innalzare la bandiera del 12\u00ba uomo prima dell'inizio della sfida fu Jordan Babineaux, il giocatore che placc\u00f2 Tony Romo dopo il suo famoso fumble nei playoff del 2006. I Cowboys vinsero 30-23 e i Seahawks subirono solamente la seconda sconfitta casalinga Russell Wilson divenne il loro quarterback titolare all'inizio della stagione 2012. Dopo le lodi della gara precedente, Wilson fatic\u00f2 molto, passando con 14/28 per 126 yard, un touchdown su corsa e l'intercetto che pose fine alla gara. La difesa concesse diverse grandi giocate agli avversari, in particolare una conversione di una situazione di \"terzo down\" e venti nel quarto periodo, da Romo a Terrance Williams. Tale conversione port\u00f2 poi DeMarco Murray a segnare il touchdown del vantaggio dei Cowboys per 27-23. I 30 punti subiti furono il massimo subito in casa nell'era Wilson. Con la sconfitta e le contemporanee vittorie di Arizona e San Francisco, Seattle scese al terzo posto nella division.\nSettimana 7: @ St. Louis Rams.\nNella settimana 7, i Seahawks persero la seconda gara consecutiva con i Rams in quel momento ultimi nella division con una sola vittoria a fronte di quattro sconfitte. Due giorni prima, i campioni in carica avevano ceduto Percy Harvin, la pi\u00f9 costosa acquisizione della stagione precedente ai New York Jets. Trovatasi in svantaggio per 21-6 alla fine del primo tempo, Seattle riusc\u00ec a riportarsi a meno due punti di svantaggio a meno di quattro minuti dal termine col primo touchdown su ricezione dell'anno di Doug Baldwin ma i Rams riuscirono a fare scorrere il tempo rimanente, anche a grazie a un lungo passaggio del punter Johnny Hekker, andando a vincere. Seattle domin\u00f2 nel computo delle yard totali guadagnate per 463 a 272, ma i Rams sfruttarono le giocate del loro special team per uscire vittoriosi.\nIn questa gara, Russell Wilson divenne il primo quarteback della storia a lanciare 300 yard e correrne 100 nella stessa partita, oltre che stabilire il nuovo record di franchigia per un quarterback con una singola corsa da 52 yard che super\u00f2 il primato di 41 yard di Jim Zorn nel .\nSettimana 8: @ Carolina Panthers.\nNell'ottavo turno, Seattle affront\u00f2 un'altra squadra particolarmente bisognosa di una vittoria, i Carolina Panthers, fermi su un record di 3-3-1. In una partita tesa e dominata dalle difese, i Seahawks chiusero in svantaggio il primo tempo sul 6-3. Dopo avere impattato la gara nel terzo quarto, i Panthers si portarono nuovamente avanti con un field goal da 49 yard di Graham Gano. Nell'ultimo periodo di gioco, Russell Wilson pass\u00f2 il touchdown del sorpasso da 23 yard al tight end Luke Willson a 49 secondi dal termine e la squadra torn\u00f2 alla vittoria e un record positivo (4-3). Fu il terzo anno consecutivo in cui Wilson port\u00f2 i Seahawks a ribaltare il risultato nel secondo tempo contro Carolina. Nelle due sfide precedenti aveva passato i touchdown della vittoria nella seconda frazione a Jermaine Kearse e Golden Tate, in gare altrettanto tirate dal punto di vista difensivo.\nSettimana 9: Oakland Raiders.\nA sollevare la bandiera del dodicesimo uomo fu la linea offensiva del 2005, composta da Steve Hutchinson, Robbie Tobeck, Chris Gray e Sean Locklear, in onore dell'Hall of Famer Walter Jones, indotto quello stesso giorno nel Seattle Seahawks Ring of Honor. Seattle, dopo un mese tumultuoso, si trov\u00f2 ad affrontare i Raiders ancora senza vittorie. I primi ad andare in vantaggio furono gli ospiti con un field goal da 48 yard di Sebastian Janikowski ma furono i loro unici punti del primo tempo, dopo di che Seattle ne segn\u00f2 24 consecutivi. I primi sette furono su un touchdown su corsa da 3 yard di Lynch, dopo di che, allo scadere del primo quarto, Bruce Irvin ritorn\u00f2 un intercetto sul quarterback avversario Derek Carr per 35 yard in touchdown. Nel secondo quarto segnarono Hauschka da 34 yard e di nuovo Lynch con una corsa da 5 yard.\nNel secondo tempo i Raiders tentarono la rimonta, dapprima bloccando un punt a Jon Ryan e recuperando il pallone con Brice Butler nella end zone avversaria, che valse loro sette punti. Poi Mychal Rivera segn\u00f2 l'unico TD di giornata dei suoi, con un passaggio da touchdown da una yard di Carr, accorciando sul 17-24. I Sehawks per\u00f2 chiusero la pratica segnando due field goal nel quarto periodo, per il 30-17 finale. Fu la seconda vittoria consecutiva, malgrado una delle peggiori gare dell'anno nel gioco sui passaggi, con Wilson che ne complet\u00f2 17 su 35 tentativi.\nSettimana 12: Arizona Cardinals.\nNella settimana 12, Seattle affront\u00f2 il secondo avversario di division stagionale, gli Arizona Cardinals, in possesso del miglior record della NFL (9-1) e alla loro migliore partenza dal , anno del loro ultimo titolo. A sollevare la bandiera del dodicesimo uomo fu Lawyer Milloy, ex giocatore dei Seahawks e dei Washington Huskies. Dopo un'assenza di cinque partite per infortunio, Bobby Wagner fece ritorno in campo. Nel primo tempo i Seahawks trasformarono tre field goal con Hauschka mentre uno gli fu bloccato. La squadra si trov\u00f2 spesso a partire in ottime posizioni di campo, anche grazie al secondo intercetto stagionale di Byron Maxwell e di un punt bloccato da DeShawn Shead, ma la difesa dei Cardinals, una delle migliori della lega, non concesse alcun touchdown. Anche quella di Seattle per\u00f2 fece il suo dovere tornando sui livelli dell'anno precedente e concedendo ad Arizona di calciare solamente due field goal con Chandler Catanzaro, di cui uno uscito dai pali. Il primo tempo si chiuse cos\u00ec sul risultato di 9-3 per i padroni di casa.\nNel secondo tempo, i Seahawks soffocarono tutti i tentativi di attacco dei Cardinals che non segnarono pi\u00f9 alcun punto. Seattle invece segn\u00f2 un altro field goal e Russell Wilson pass\u00f2 il suo unico touchdown per il tight end Helfet. I campioni in carica vinsero cos\u00ec 19-3, infliggendo agli avversari solamente la seconda sconfitta stagionale e accorciando il loro vantaggio in testa alla division a due partite. I tre punti subiti furono il minimo stagionale per la difesa di Seattle. Con otto tackle messi a segno, Kam Chancellor fu premiato per la seconda volta in stagione come miglior difensore della NFC della settimana.\nSettimana 13: @ San Francisco 49ers.\nNella gara del Giorno del Ringraziamento, Seattle affront\u00f2 in prima serata i maggiori avversari degli ultimi anni, i San Francisco 49ers, per la prima volta nel nuovo Levi's Stadium. Entrambe le squadre arrivarono alla partita con un record di 7-4, giocandosi una buona fetta di speranza per la partecipazione ai playoff del mese successivo. Nel primo quarto, Richard Sherman intercett\u00f2 subito Colin Kaepernick e sei giocate dopo, Wilson pass\u00f2 a Robert Turbin l'unico touchdown della partita da parte di entrambe le squadre. Nel secondo quarto, Hauschka trasform\u00f2 un paio di field goal mentre la difesa tenne a bada l'attacco di San Francisco, terminando il primo tempo sul risultato di 13-0.\nNel terzo quarto, i Niners segnarono gli unici tre punti della loro partita, grazie in particolar modo alle molte penalit\u00e0 difensive subite da Seattle in quel drive. Nella stessa frazione, anche gli ospiti segnarono un field goal. Nell'ultimo periodo di gioco, Sherman mise a segno il secondo intercetto di giornata (oltre a due passaggi deviati), mentre i Sehawks segnarono un ultimo field goal per il definitivo 19-3 esterno. Fu la prima vittoria in casa di San Francisco dopo cinque sconfitte consecutive. L'ultima era stata nella stagione 2010. Come nella settimana precedente, fu la difesa a salire in cattedra, terminando con quattro sack su Kaepernick oltre ai due intercetti, diventando la prima squadra della lega quell'anno a non concedere un touchdown per due gare consecutive (in seguito ci riuscirono solo i Rams). Wilson termin\u00f2 con 15/22 nei passaggi per 236 yard e un touchdown, Lynch corse 104 yard su 20 tentativi. Sherman fu premiato come miglior difensore della NFC della settimana, l'unico giocatore ad essersi aggiudicato tale premio in ognuna delle ultime tre stagioni. Con la contemporanea sconfitta di Arizona contro i Falcons, i Seahawks ridussero a una sola gara il distacco dai Cardinals, primi nella NFC West.\nSettimana 14: @ Philadelphia Eagles.\nNella quattordicesimo turno, Seattle affront\u00f2 in trasferta i Philadelphia Eagles, primi nella propria division con un record di 9-3, che venivano da un rotondo successo sui Cowboys nel Giorno nel Ringraziamento. Questi stavano viaggiando a una media di 35 punti e 420 yard a partita da quando l'infortunato quarterback Nick Foles era stato sostituito da Mark Sanchez, il quale era stato il titolare ad USC sotto la gestione di Pete Carroll. Ad aprire le marcature furono gli Eagles, trovatisi in posizione di campo molto favorevole dopo che il punter di Seattle Jon Ryan perse un fumble mentre stava tentando di calciare il pallone dalla parte opposta del campo. Poche giocate dopo Sanchez trov\u00f2 Jeremy Maclin con un TD da una yard, dopo che l'allenatore Chip Kelly aveva deciso di proseguire l'azione in una situazione di quarto down. I Seahawks impattarono nel secondo quarto con un touchdown su corsa di Wilson, il suo quinto stagionale, un nuovo record personale. Per tutto il primo tempo, la difesa di Seattle soffoc\u00f2 l'attacco degli Eagles. Gli ospiti riuscirono a chiudere in vantaggio la prima frazione di gioco con un field goal di Hauschka da 44 yard. Philadelphia guadagn\u00f2 in attacco solamente 67 yard, il minimo stagionale.\nGli Eagles ebbero il possesso del pallone all'inizio del secondo tempo ma persero un fumble sul ritorno di kickoff con LeSean McCoy e Seattle ne approfitt\u00f2 per segnare dopo soli 47 secondi il touchdown del 17-7 su passaggio da 15 yard da Wilson a Lynch. Grazie a un lungo ritorno, gli Eagles partirono nella successiva azione da oltre met\u00e0 campo, dopo di che Sanchez fece la miglior cosa della sua partita, quando trov\u00f2 il tight end Zach Ertz con un passaggio da touchdown da 44 yard. I Seahawks impiegarono per\u00f2 solamente tre minuti per ristabilire le distanze, quando Wilson trov\u00f2 Baldwin da 23 yard, che segn\u00f2 il suo secondo TD stagionale. Successivamente, il primo intercetto in carriera di Tharold Simon ai danni di Sanchez chiuse la partita e nessuna delle due squadre segn\u00f2 alcun punto nell'ultimo quarto. Nel finale di gara, fu il running back al secondo anno Christine Michael a trovare un po' di spazio, terminando con 32 yard corse su 6 tentativi.\nI Seahawks salirono cos\u00ec a un record di 9-4, la loro terza stagione consecutiva con un bilancio positivo, stabilendo un record di franchigia con 41 minuti e 56 secondi di possesso del pallone, quasi il 70%, pareggiando quello per il maggior numero di giocate offensive, 85, in una partita conclusasi nei tempi regolamentari. Gli Eagles dal canto loro subirono la loro prima sconfitta in casa stagionale e stabilirono il minimo di yard guadagnate nei due anni della gestione di Chip Kelly, ben 63 in meno del precedente risultato. Per lo stesso Kelly fu invece il peggior numero di yard guadagnate in carriera, inclusi gli anni come capo-allenatore di Oregon.\nSettimana 15: San Francisco 49ers.\nIl 14 dicembre giunsero al CenturyLink Field i San Francisco 49ers nella rivincita della gara di due settimane prima. Seattle necessitava di una vittoria poich\u00e9 i Cardinals, primi nella division, avevano battuto i Rams nella gara del gioved\u00ec notte, mentre San Francisco veniva da una clamorosa sconfitta coi Raiders e si giocava le ultime speranze di accesso ai playoff. I primi ad andare a segno furono i padroni di casa che con Hauschka da 38 yard segnarono gli unici punti della prima frazione di gioco. Dopo meno di due minuti del secondo quarto invece, fu San Francisco a segnare un touchdown col running back veterano Frank Gore su corsa da 10 yard. Poco dopo per\u00f2, il giocatore sub\u00ec una commozione cerebrale e non fece pi\u00f9 ritorno in campo. Fu uno dei diversi infortuni importanti subiti dai 49ers in questa gara, oltre a quelli di Chris Borland e di Carlos Hyde tra gli altri. Negli ultimi istanti del primo tempo, i Seahawks si spinsero nel territorio di San Francisco ma, su una situazione di terzo down e dieci, Wilson sub\u00ec il sesto intercetto stagionale ad opera di Eric Reid che comp\u00ec un lungo ritorno. Lo scadere del tempo di gioco salv\u00f2 la difesa di Seattle dal trovarsi in posizione sfavorevole.\nDopo non essersi messo in luce nel primo tempo, Marshawn Lynch impose il suo gioco nelle corse nel secondo, segnando a due minuti dalla fine del terzo quarto il touchdown su corsa del sorpasso. Da quel momento, i Sehawks apparvero in controllo della partita. Dopo che San Francisco calci\u00f2 un punt, i campioni in carica marciarono ancora in profondit\u00e0 del territorio avversario. A quel punto, su una situazione di terzo down, avvenne una chiamata arbitrale controversa: ai 49ers fu fischiata una penalit\u00e0 per eccesso di violenza sul quarterback. Wilson aveva sbagliato il passaggio cos\u00ec i Seahawks avrebbero dovuto accontentarsi di calciare un field goal. La penalit\u00e0 diede invece loro la possibilit\u00e0 di continuare l'azione e poco dopo, il quarterback pass\u00f2 al rookie Paul Richardson il primo touchdown su ricezione della carriera. Furono gli ultimi punti segnati nella gara, conclusasi sul 17-7. Con questa vittoria Seattle sal\u00ec a un record di 10-4, per il terzo anno consecutivo in doppia cifra. La sconfitta a sorpresa dei Green Bay Packers contro i Buffalo Bills apr\u00ec inoltre le loro speranze di potere guadagnare il vantaggio del fattore campo nei playoff della NFC. Wilson arriv\u00f2 a 34 vittorie nelle sue prime tre annate di stagione regolare, battendo il record di 33 per un quarterback titolare condiviso da Dan Marino e Matt Ryan. Per Seattle inoltre vi fu la soddisfazione di eliminare matematicamente dalla corsa ai playoff i rivali di division.\nSettimana 16: @ Arizona Cardinals.\nIl 21 dicembre, Seattle fece visita ad Arizona (11-3), in testa alla division per tutta la stagione fino a quel momento, con una gara da recuperare sugli avversari. Se i Cardinals avessero vinto si sarebbero aggiudicati la vittoria della NFC West e il primo posto nel tabellone della NFC. Con Carson Palmer e Drew Stanton infortunati, l'allenatore Bruce Arians dovette schierare il terzo quarterback, Ryan Lindley, in possesso del primato NFL negativo per passaggi lanciati senza avere mai passato un touchdown.\nDopo un primo quarto senza marcature, a sbloccare il punteggio furono i padroni di casa a met\u00e0 del con un field goal da 27 yard di Chandler Catanzaro in un drive caratterizzato da diverse penalit\u00e0 difensive subite da Seattle. I Sehawks impiegarono solamente 52 secondi per\u00f2 a rispondere, quando Russell Wilson trov\u00f2 Luke Willson col passaggio pi\u00f9 lungo della carriera, 80 yard, fino al touchdown del 7-3. Cinque minuti dopo fu la volta di Marshawn Lynch che, dopo avere saltato l'intero primo quarto per un problema allo stomaco, segn\u00f2 un touchdown dopo una corsa di 6 yard. Fu il suo quindicesimo complessivo in stagione, un nuovo record personale. La prima met\u00e0 della partita si chiuse cos\u00ec con i Seahawks in controllo agevole per 14-3, mentre l'attacco di Arizona non fu mai pericoloso.\nGli unici punti segnati nel terzo quarto vennero da un field goal di Catanzaro da 32 yard, gli ultimi segnati dai Cardinals. Seattle dal canto suo dilag\u00f2 nel quarto periodo, facendo registrare un parziale di 21-0. Prima Luke Willson segn\u00f2 il suo secondo su un altro lungo passaggio di Russell Wilson. Poi fu Marshawn a prendersi tutte le luci della ribalta con una spettacolare corsa da 79 yard (la pi\u00f9 lunga della carriera) conclusasi con un touchdown in cui sfugg\u00ec a diversi tentativi di placcaggio, in maniera simile al suo celebre touchdown segnato nei playoff del 2010 contro i Saints. Tale corsa fu infatti soprannominata \"Beast Quake 2.0\" e lo stesso running back esult\u00f2 alla stessa maniera precedente tuffandosi nella end zone. L'ultimo TD fu segnato da Wilson con una corsa da 5 yard in cui stopp\u00f2 con un braccio il difensore avversario Alex Okafor, un atleta ben pi\u00f9 pesante del quarterback di Seattle (118\u00a0kg contro 93). I campioni chiusero la partita con un record di franchigia di 596 yard guadagnate in attacco. Wilson stabil\u00ec un primato personale nella stagione regolare con 339 yard passate, venendo premiato per la seconda volta in stagione come giocatore offensivo della NFC della settimana. Lynch guadagn\u00f2 113 yard in soli dieci tentativi e fu premiato per la seconda volta in stagione come running back della settimana. Con la vittoria i Seattle Seahawks (11-4) passarono in testa alla division in virt\u00f9 del fatto di avere battuto i Cardinals in entrambe le sfide stagionali, ottenendo la terza qualificazione ai playoff consecutiva. Furono i primi campioni in carica a qualificarvisi dal 2011.\nSettimana 17: St. Louis Rams.\nSeattle giunse all'ultima partita in controllo del proprio destino, bastando una vittoria coi Rams per ottenere la vittoria della propria division. A sollevare la bandiera del dodicesimo uomo fu George Karl, ex allenatore dei Seattle SuperSonics. Nel primo tempo i Seahawks persero due palloni e per la prima volta nell'era Wilson non riuscirono a segnare alcun punto. Gli avversari per\u00f2 non riuscirono a capitalizzare gli errori dei padroni di casa, segnando solamente due field goal con Greg Zuerlein.\nI primi tre punti, Seattle li segn\u00f2 dopo 3 minuti e 47 secondi dall'inizio del secondo tempo con Hauschka, ripetendosi dopo sette minuti e impattando il risultato sul sei pari. Nell'ultimo periodo, Lynch segn\u00f2 il suo tredicesimo touchdown su corsa stagionale (un nuovo record personale) e il diciassettesimo complessivo, concludendo come leader della NFL a pari merito in entrambe le categorie. Mentre i Rams tentavano il recupero, Bruce Irvin intercett\u00f2 Shaun Hill ritornando il pallone per 49 yard nel suo secondo touchdown stagionale. Furono gli ultimi punti della gara conclusasi con la vittoria per 20-6. Seattle cos\u00ec si aggiudic\u00f2 per il secondo anno consecutivo la NFC West division, il miglior record della NFC e la possibilit\u00e0 di accedere direttamente al secondo turno di playoff.\nPlayoff.\nDivisional round: Carolina Panthers.\nI Seahawks aprirono i loro playoff contro i Carolina Panthers che la settimana precedente avevano battuto gli Arizona Cardinals nel turno delle wild card. A sollevare la bandiera del dodicesimo uomo fu Kenny Easley, safety di Seattle negli anni ottanta e difensore dell'anno nel 1983.\nDopo che entrambe le squadre calciarono un punt nei loro primi due possessi, Seattle forz\u00f2 la prima palla persa della partita quando Richard Sherman intercett\u00f2 Cam Newton sulla propria linea delle 38 yard. Dopo un altro punt dei Seahawks, Carolina perse di nuovo il pallone quando Newton commise un fumble che fu recuperato da Tony McDaniel di Seattle sulla linea delle 28 yard dei Panthers. Nel successivo possesso, Wilson apr\u00ec le marcature trovando Doug Baldwin con un passaggio da touchdown da 16 yard. Carolina rispose con un drive da 14 giocate e 79 yard che dur\u00f2 quasi otto minuti che si concluse con un passaggio da touchdown da Newton a Kelvin Benjamin pareggiando i conti. Seattle si riport\u00f2 in vantaggio quando, su una situazione di terzo down e sette, Wilson complet\u00f2 un passaggio per Jermaine Kearse che lo ricevette con una sola mano e corse per 63 yard in touchdown. Fu il pi\u00f9 lungo TD su ricezione nella storia dei playoff per i Seahawks. Carolina inizi\u00f2 poi un altro da 13 giocate nel territorio di Seattle mentre andava esaurendosi nel primo tempo. Arrivati sulla linea delle 24 yard di Seattle, Earl Thomas sembr\u00f2 avere intercettato Newton sulla linea delle 2 yard, ma la giocata fu annullata dagli arbitri. Durante un tentativo di field goal da 40 yard, Graham Gano sbagli\u00f2 col pallone che usc\u00ec a sinistra ma a Kam Chancellor fu fischiata una penalit\u00e0 per violenza sul kicker. Gano allora calci\u00f2 nuovamente da 35 yard segnando e il primo tempo si chiuse sul 14-10 per Seattle.\nNel primo drive del secondo tempo, Seattle entr\u00f2 in profondit\u00e0 nel territorio di Carolina prima che Wilson subisse un sack su una situazione di terzo down da Mario Addison, costringendo la squadra al punt. Dopo che anche Carolina ne calci\u00f2 uno, Seattle inizi\u00f2 un drive da 12 giocate e 69 yard che incluse una corsa da 25 yard di Marshawn Lynch. I padroni di casa giunsero a 7 yard dalla end zone ma si dovettero accontentare di un field goal da 37 yard di Hauschka quando Wilson sub\u00ec un sack di Thomas Davis. Seattle forz\u00f2 un altro punt di Carolina dopo di che Wilson trov\u00f2 Luke Willson prima con un passaggio da 29 yard e poi con uno da 25 in touchdown, salendo sul 24-10. Nell'azione dei Panthers che ne segu\u00ec, Newton fu intercettato per la seconda volta Chancellor, che ritorn\u00f2 il pallone per 90 yard in touchdown. Fu la pi\u00f9 lunga giocata della storia della franchigia nei playoff e anche gli ultimi punti della partita.\nWilson termin\u00f2 la sfida con 15/22 nei passaggi per 268 yard e 3 touchdown. Kearse ricevette 3 passaggi per 129 yard e un touchdown. I Seahawks divennero la prima squadra campione in carica a vincere una gara di playoff dal 2005 e raggiunsero la finale di conference per la seconda volta consecutiva, un fatto mai capitato alla franchigia.\nNFC Championship: Green Bay Packers.\nIl 18 gennaio 2015, i Seahawks alla loro seconda finale della NFC consecutiva, affrontarono i Packers, che nel turno precedente avevano eliminato i Dallas Cowboys. Ad issare la bandiera del dodicesimo uomo fu il proprietario Paul Allen. Green Bay ebbe il primo possesso della partita e giunse fino alla linea delle 29 yard di Seattle, finch\u00e9 Richard Sherman intercett\u00f2 un passaggio di Aaron Rodgers nella end zone. Seattle per\u00f2 non fece meglio, con Wilson che fu intercettato poche giocate dopo dalla safety rookie Ha Ha Clinton-Dix, che ritorn\u00f2 il per 26 yard fino alla linea delle 4 yard dei Seahawks, prima che una penalit\u00e0 riportasse il pallone sulle 19. Green Bay riusc\u00ec ad arrivare a una yard dalla end zone ma non riuscirono a penetrare nella difesa di Seattle, dovendosi accontentare di segnare un field goal con Mason Crosby da 19 yard. Poi il linebacker dei Packers Brad Jones forz\u00f2 un fumble del kick returner Doug Baldwin, recuperato dalla safety Morgan Burnett sulla linea delle 23 yard dei padroni di casa. Di nuovo, i Packers giunsero a una sola yard dal touchdown, ma si dovettero accontentare di un field goal di Crosby per il 6-0. Dopo un punt dei Seahawks, Green Bay sal\u00ec sul 13-0 con un drive da 56 yard che Rodgers concluse con un passaggio da touchdown da 13 yard per Randall Cobb nell'ultima giocata del primo quarto.\nAll'inizio del secondo quarto, il defensive back dei Packers Micah Hyde ritorn\u00f2 un punt per 29 yard fino alla linea delle 33 yard di Seattle, spianando la strada al terzo field goal di Crosby, con Green Bay che salirono sul 16-0. In questo mancavano ancora 9 minuti e 37 secondi alla fine del quarto, ma nessuna delle due squadre segn\u00f2 pi\u00f9. Nella prima giocata del successivo kickoff, Clinton-Dix intercett\u00f2 nuovamente un passaggio di Wilson. Rodgers per\u00f2 poco dopo fu intercettato a sua volta da Byron Maxwell. Seattle giunse alla linea delle 18 yard degli avversari, ma Wilson fu intercettato per la terza volta, questa volta da parte di Sam Shields nella end zone.\nDopo uno scambio di punt all'inizio del secondo tempo, Seattle riusc\u00ec a orchestrare un drive da 11 giocate e 78 yard, che incluse un passaggio da 29 yard da Wilson a Baldwin. Su una situazione di quarto down e 10, sulla linea delle 19 yard di Green Bay, i Seahawks trovarono una delle giocate chiave della partita. L'allenatore Pete Carroll mand\u00f2 in campo l'unit\u00e0 per calciare i field goal ma la squadra lo fint\u00f2 solamente, con il punter/holder Jon Ryan che ricevuto lo snap correndo sulla sinistra e passando il pallone in avanti all'offensive tackle Garry Gilliam che, schierato come ricevitore eleggibile, si trov\u00f2 completamente libero, segnando un touchdown. I Seahawks portarono cos\u00ec il deficit a 16-7.\nAll'inizio del quarto periodo, uno scatto da 32 yard del running back James Starks apr\u00ec la via a un nuovo field goal di Crosby, con Green Bay che sal\u00ec sul 19-7. In quel momento la squadra del Wisconsin sembr\u00f2 in controllo della gara, in particolar modo quando WIlson lanci\u00f2 il suo quarto intercetto, questa volta ad opera di Burnett, dando il pallone ai Packers sulla loro linea delle 43 con soli cinque minuti al termine. Ad ogni modo, la difesa di Seattle resistette, forzando un punt. L'azione dei Seahawks part\u00ec dalle loro 31 yard, con Marshawn Lynch che inizi\u00f2 con una corsa da 14 yard. Dopo di che, Wilson trov\u00f2 Baldwin con un passaggio da 20 yard e poi Lynch con uno da 26. Due giocate dopo, Wilson segn\u00f2 un TD con una corsa da una yard, accorciando il vantaggio di Green Bay a 19-14.\nCon due minuti e nove secondi sul cronometro e un solo time out rimanente, Seattle tent\u00f2 un onside kick. Il pallone calciato da Steven Hauschka vol\u00f2 in aria tra le mani del tight end dei Packers Brandon Bostick. Tuttavia, Bostick non riusc\u00ec a trattenerlo, rimbalzando sul suo casco e finendo tra le mani del ricevitore dei Seattle Chris Matthews, dando ai Seahawks un primo down a met\u00e0 campo. Da l\u00ec, ci vollero solo quattro giocate per concludere il drive con un touchdown su una corsa da 24 yard di Lynch, con 85 secondi al termine. Nella successiva conversione da due punti, Wilson lanci\u00f2 un alto passaggio che fu ricevuto da Luke Willson, portando per la prima volta i Seahawks in vantaggio per 22-19. Dopo il kickoff, Rodgers complet\u00f2 due passaggi da 15 yard per Cobb e Jordy Nelson, dopo di che corse per 12 yard, arrivando alla linea delle 36 yard avversarie. Dopo un paio di passaggi incompleti diretti a Nelson, Crosby segn\u00f2 il quinto field goal della sua gara (il secondo da 48 yard), pareggiando la gara sul 22-22 e spedendola ai tempi supplementari.\nSeattle vinse il lancio della monetina e part\u00ec dalla sua linea delle 13 yard. Dopo essere arrivati alle proprie 30, si trovarono ad affrontare una situazione di terzo down e 6. Wilson ricevette lo snap e pass\u00f2 a Baldwin, che corse per 35 yard fino alla linea delle 35 yard dei Packers. Nella giocata che ne segu\u00ec, Wilson lanci\u00f2 un passaggio quasi identico a Jermaine Kearse, che stava correndo nel mezzo del campo. Kearse era marcato strettamente da Tramon Williams, ma riusc\u00ec a sfuggirgli e a guadagnare abbastanza velocit\u00e0 da segnare un touchdown da 35 yard, mandando i Seahawks al terzo Super Bowl della loro storia.\nWilson concluse la partita completando 14 passaggi su 29 per 209 yard, un touchdown su corsa e uno passato, con 4 intercetti (peggiore risultato in carriera). Baldwin fu il miglior ricevitore della partita con 6 ricezioni per 106 yard. Lynch corse 25 volte per 157 yard (record personale e di franchigia nei playoff) e un touchdown. Con la sua ventiseiesima vittoria casalinga nell'arco di tre stagioni, Wilson pareggi\u00f2 il record NFL per un quarterback di Brett Favre (1996-1998) e John Elway (1995-1997). In 41 volte che Aaron Rodgers era stato in vantaggio di 16 o pi\u00f9 punti, per 40 volte in quarterback di Green Bay aveva vinto. Infine, i Seahawks stabilirono un record per il maggior numero di punti di svantaggio rimontati nel secondo tempo (16), battendo i 15 rimontati dagli Indianapolis Colts contro i Patriots nel .\nPremi individuali.\nPro Bowler.\nPer terza stagione consecutiva, almeno cinque giocatori dei Seahawks furono convocati per il Pro Bowl:\nCinque giocatori sono stati nominati riserve:\nAll-Pro.\nCinque giocatori dei Seattle Seahawks sono stati inseriti nelle formazioni ideali della stagione All-Pro:\nFirst-team\nSecond-team"}
{"id": "4848364", "revid": "110157", "url": "https://it.wikipedia.org/wiki?curid=4848364", "title": "The Singles (Basement Jaxx)", "text": "The Singles \u00e8 un album discografico di raccolta del gruppo musicale di musica elettronica inglese Basement Jaxx, pubblicato nel 2005."}
{"id": "4848366", "revid": "80598", "url": "https://it.wikipedia.org/wiki?curid=4848366", "title": "Stefano Bicocchi", "text": ""}
{"id": "4848372", "revid": "1305772", "url": "https://it.wikipedia.org/wiki?curid=4848372", "title": "Franco Cittadino", "text": "Carriera.\nGiocatore.\nInizia nel settore giovanile del Catanzaro (squadra della sua citt\u00e0 natale), della cui prima squadra rimane in rosa per una stagione (la 1969-1970), in Serie B; successivamente ha giocato con la (in Promozione dalla stagione 1970-1971 alla stagione 1972-1973, in Serie D nella stagione 1973-1974, con 15 presenze totali). Nelle stagioni 1974-1975 e 1975-1976 ha poi giocato nel campionato calabrese di Promozione col Tropea.\nAllenatore.\nNella stagione 1994-1995 \u00e8 vice allenatore di Fausto Silipo all', in Serie B; negli anni seguenti ha continuato da vice di Silipo (suo ex compagno di squadra alle giovanili del Catanzaro), con (Serie B), (Serie B), (Serie C1), (Serie C1).\nNel finale della stagione 1999-2000 \u00e8 preparatore atletico alla , in Serie C1, ancora con Silipo allenatore, retrocedendo con la squadra in Serie C2. Dal 2002 al 2006 ha allenato le giovanili del Catanzaro; nelle ultime 5 gare della stagione 2005-2006 \u00e8 stato allenatore della squadra, ottenendo 5 sconfitte, arrivando ultimo in classifica in Serie B. L'anno seguente ha vinto il campionato calabrese di Promozione col Cutro; nella stagione 2007-2008 \u00e8 vice di Silipo al Catanzaro in Serie C2; dopo un mese, in attesa d'individuare il sostituto dell'esonerato Silipo, gli \u00e8 affidata temporaneamente la 1\u00aa squadra; il 22 gennaio 2008 dopo la sconfitta casalinga col \u00e8 esonerato e sostituito da Agatino Cuttone. Nella stagione 2009-2010 \u00e8 allenatore della Berretti del Catanzaro, con cui conclude il campionato al quart'ultimo posto in classifica.\nNel 2012 \u00e8 diventato allenatore del Montepaone, in Promozione calabrese; si \u00e8 dimesso prima d'inizio campionato per alcune divergenze con la dirigenza sul modo in cui era stato gestito il mercato estivo. Nella stagione 2012-2013 \u00e8 stato per 2 mesi e mezzo preparatore atletico del , in Serie D, venendo esonerato insieme all'allenatore Fausto Silipo.\nIl 22 gennaio 2014 \u00e8 tornato sulla panchina del Cutro, nel campionato calabrese di Promozione, subentrando in una squadra che si trovava al secondo posto in classifica; chiude la stagione con la vittoria del campionato, con conseguente promozione in Eccellenza. A fine campionato lascia il Cutro.\nNella stagione 2017-2018 \u00e8 responsabile dell'area scouting del Catanzaro, insieme a Federico Camerino."}
{"id": "4848374", "revid": "110157", "url": "https://it.wikipedia.org/wiki?curid=4848374", "title": "Crazy Itch Radio", "text": "Crazy Itch Radio \u00e8 il quarto album discografico in studio del gruppo musicale di musica elettronica inglese Basement Jaxx, pubblicato nel 2006."}
{"id": "4848377", "revid": "110147207", "url": "https://it.wikipedia.org/wiki?curid=4848377", "title": "Claude (Texas)", "text": "Claude \u00e8 una citt\u00e0 ed \u00e8 il capoluogo della contea di Armstrong, Texas, Stati Uniti. La popolazione era di 1.196 abitanti al censimento del 2010. Si trova ad est di Amarillo nel sud del Texas Panhandle. Claude fa parte dell'area metropolitana di Amarillo, ma si trova a circa trenta miglia ad est di Amarillo.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 1.196 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,6% di bianchi, lo 0,3% di afroamericani, lo 0,8% di nativi americani, lo 0,0% di asiatici, lo 0,0% di oceanici, il 5,1% di altre razze, e l'1,1% di due o pi\u00f9 etnie. Ispanici o latinos di qualunque razza erano il 7,6% della popolazione."}
{"id": "4848378", "revid": "599013", "url": "https://it.wikipedia.org/wiki?curid=4848378", "title": "Claude", "text": ""}
{"id": "4848380", "revid": "110157", "url": "https://it.wikipedia.org/wiki?curid=4848380", "title": "Scars (Basement Jaxx)", "text": "Scars \u00e8 il quinto album discografico in studio del gruppo musicale di musica elettronica inglese Basement Jaxx, pubblicato nel settembre 2009."}
{"id": "4848384", "revid": "247222", "url": "https://it.wikipedia.org/wiki?curid=4848384", "title": "Zephyr (Basement Jaxx)", "text": "Zephyr \u00e8 il sesto album discografico in studio del gruppo musicale di musica elettronica inglese Basement Jaxx, pubblicato nel dicembre 2009."}
{"id": "4848391", "revid": "15756", "url": "https://it.wikipedia.org/wiki?curid=4848391", "title": "Charlotte (Texas)", "text": "Charlotte \u00e8 un centro abitato degli Stati Uniti d'America, situato nella contea di Atascosa dello Stato del Texas. Secondo il censimento effettuato nel 2010 abitavano nella citt\u00e0 1,715 persone. Fa parte della San Antonio Metropolitan Statistical Area. Il suo nome deriva da Charlotte Simmons, la figlia del Dr. Charles Simmons, che aiut\u00f2 lo sviluppo di Atascosa County.\nGeografia fisica.\nTerritorio.\nCharlotte \u00e8 situata a (28.860624, -98.707571). Dista 52 miglia (84\u00a0km) a sud dal centro di San Antonio. Secondo l'Ufficio del censimento degli Stati Uniti d'America la citt\u00e0 ha un'area totale di 2.0 miglia quadrate (5.2\u00a0km\u00b2). \u00c8 attraversata dalla State Highway 97 e dalla Farm Roads 140, 1548, e 1333.\nClima.\nIl clima in questa zona \u00e8 caratterizzato da estati calde e umide e inverni generalmente non troppo rigidi. Secondo la Classificazione dei climi di K\u00f6ppen, Charlotte ha un clima subtropicale umido, abbreviato in \"TUF\" nelle mappe climatiche.\nStoria.\nNel 1910 venne aperto il primo negozio. In seguito vennero costruiti una farmacia, un albergo, una ferramenta, e un fabbro.\nLa First Baptist Church \u00e8 stata organizzata il 21 gennaio 1914.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 1,637 persone, 514 nuclei familiari e 401 famiglie residenti nella citt\u00e0. La densit\u00e0 di popolazione era di 823.4 persone per miglio quadrato (317.6/km\u00b2). C'erano 585 unit\u00e0 abitative a una densit\u00e0 media di 294.3 per miglio quadrato (113.5/km\u00b2). La composizione etnica della citt\u00e0 era formata dal 64.94% di bianchi, lo 0.06% di afroamericani, l'1.65% di nativi americani, il 29.93% di altre razze, il 3.42% di due o pi\u00f9 etnie. Ispanici o latinos di qualunque razza erano l'81.19% della popolazione.\nC'erano 514 nuclei familiari di cui il 45.1% aveva figli di et\u00e0 inferiore ai 18 anni, il 54.3% erano coppie sposate conviventi, il 17.1% aveva un capofamiglia femmina senza marito, e il 21.8% erano non-famiglie. Il 18.7% di tutti i nuclei familiari erano individuali e il 10.5% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 3.18 e quello di una famiglia era di 3.61.\nLa popolazione era composta dal 34.8% di persone sotto i 18 anni, il 10.2% di persone dai 18 ai 24 anni, il 27.4% di persone dai 25 ai 44 anni, il 18.0% di persone dai 45 ai 64 anni, e il 9.7% di persone di 65 anni o pi\u00f9. L'et\u00e0 media era di 30 anni. Per ogni 100 femmine c'erano 98.9 maschi. Per ogni 100 femmine dai 18 anni in su, c'erano 92.1 maschi.\nIl reddito medio di un nucleo familiare era di 24,792 dollari, e quello di una famiglia era di 27,976 dollari. I maschi avevano un reddito medio di 24,375 dollari contro i 15,313 dollari delle femmine. Il reddito pro capite era di 9,769 dollari. Circa il 24.9% delle famiglie e il 30.0% della popolazione erano sotto la soglia di povert\u00e0, incluso il 35.1% di persone sotto i 18 anni e il 25.0% di persone di 65 anni o pi\u00f9.\nCultura.\nIstruzione.\nCharlotte \u00e8 servita dalla Charlotte Independent School District, ed \u00e8 sede dei Charlotte High School Trojans."}
{"id": "4848394", "revid": "2044019", "url": "https://it.wikipedia.org/wiki?curid=4848394", "title": "Il mistero di Hamden", "text": " Il mistero di Hamden (\"Secret Santa\") \u00e8 un film per la televisione statunitense del 2003 diretto da Ian Barry.\nTrama.\nRachel \u00e8 una giornalista che si ritrova nella cittadina di Hamden ad indagare su un misterioso \"Babbo Natale\" che ad ogni vigilia porta regali agli abitanti."}
{"id": "4848398", "revid": "64010397", "url": "https://it.wikipedia.org/wiki?curid=4848398", "title": "Abramis brama brama", "text": ""}
{"id": "4848400", "revid": "484362", "url": "https://it.wikipedia.org/wiki?curid=4848400", "title": "Quartiere dormitorio", "text": ""}
{"id": "4848403", "revid": "767487", "url": "https://it.wikipedia.org/wiki?curid=4848403", "title": "Ascoli Calcio 1898 1976-1977", "text": "Questa pagina raccoglie le informazioni riguardanti l'Ascoli Calcio 1898 nelle competizioni ufficiali della stagione 1976-1977.\nStagione.\nL'Ascoli di Enzo Riccomini in questa stagione \u00e8 una squadra a due facce, travolgente e imbattuto al Del Duca, dove raccoglie 31 dei 37 punti messi insieme in tutta la stagione, debole e remissivo in trasferta, dove subisce 13 sconfitte. La somma di tutto questo \u00e8 un torneo di centro classifica. \nDopo una partenza altalenante, prima di Natale con la sconfitta di Avellino (2-0), Costantino Rozzi ha tentato il cambio del tecnico, con Giovanni Mialich in sella, per\u00f2 senza risultati apprezzabili, per poi ritornare dopo un paio di mesi a Enzo Riccomini che porta a termine la stagione. Il campionato \u00e8 stato vinto dal L.R. Vicenza con 51 punti, con i veneti salgono in Serie A il Pescara e l'Atalanta. Retrocedono la Spal. il Catania ed il Novara. Segnano 27 reti la coppia del goal formata da Silvano Villa e Flaviano Zandoli, di cui 15 il primo e 12 il secondo.\nNella Coppa Italia i bianconeri prima del campionato disputano il quinto girone di qualificazione, vinto a sorpresa dal Lecce davanti al Torino.\nRisultati.\nCoppa Italia.\nQuinto Girone.\nClassifica finale del quinto girone di qualificazione: Lecce punti 7, Torino punti 5, Foggia punti 4, Taranto e Ascoli punti 2."}
{"id": "4848405", "revid": "287204", "url": "https://it.wikipedia.org/wiki?curid=4848405", "title": "Lytle", "text": "Lytle \u00e8 un comune (\"city\") degli Stati Uniti d'America situato tra le contee di Atascosa, Bexar e Medina nello Stato del Texas. La popolazione era di 2.492 abitanti al censimento del 2010.\nGeografia fisica.\nLytle \u00e8 situata a (29.233066, -98.799877).\nSecondo lo United States Census Bureau, la citt\u00e0 ha una superficie totale di 10,5 km\u00b2, dei quali 10,39\u00a0km\u00b2 di territorio e 0,11\u00a0km\u00b2 di acque interne (1,08% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 2.492 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'84,35% di bianchi, lo 0,28% di afroamericani, l'1,65% di nativi americani, lo 0,16% di asiatici, lo 0,04% di oceanici, l'11,8% di altre razze, e l'1,73% di due o pi\u00f9 etnie. Ispanici o latinos di qualunque razza erano il 65,61% della popolazione."}
{"id": "4848406", "revid": "827882", "url": "https://it.wikipedia.org/wiki?curid=4848406", "title": "I dannati di Meadowbrook", "text": "I dannati di Meadowbrook (\"Without Consent\") \u00e8 un film per la televisione statunitense del 1994 diretto da Ian Barry.\nOltre che con \"Without Consent\", in lingua originale il film \u00e8 anche noto con il titolo \"Trapped and Deceived\".\nTrama.\nLaura Mills (Jennie Garth) \u00e8 una ragazza ribelle e piena di rabbia repressa, che reagisce ai drammi dell'adolescenza e ai pessimi esempi famigliari con comportamenti autodistruttivi quali l'abuso di alcol; il suo rendimento a scuola peggiora fino a compromettere l'ammissione al college, alla quale sua madre tiene ossessivamente, e le sue frequentazioni la mettono spesso nei guai. Una sera, fuggita di casa dopo l'ennesima discussione, ha un incidente d'auto dovuto allo stato di ubriachezza; i genitori, non sapendo pi\u00f9 come aiutarla (anche perch\u00e9 assorbiti dalla loro crisi coniugale e dal turbolento rapporto con David, il primogenito che hanno da tempo cacciato di casa), consigliati dal referente scolastico di Laura decidono di farla internare a Meadowbrook, uno dei tanti istituti psichiatrici americani specializzati nel recupero di giovani affetti da problemi comportamentali o di dipendenza.\nNello sbrigativo colloquio per la sua accettazione, Meadowbrook appare come il luogo ideale per una piena riabilitazione sociale e psicologica, bench\u00e9 ai signori Mills non venga neppure mostrata la struttura e la stessa Laura non venga neanche visitata. Gi\u00e0 dai suoi primi momenti trascorsi nell'istituto, la ragazza si rende conto che al suo interno, pi\u00f9 che un regime di disciplina, vige un'atmosfera di continuo sospetto e sopruso; le giornate sono scandite da vessazioni corporali, sfruttamento e negligenze senz'alcuna giustificazione logica o etica. Facendo conoscenza con altri ragazzi ricoverati, si accorge che alcuni di questi, pur all'apparenza tranquilli, sono affetti da seri scompensi emotivi o psichici, e che l'esposizione all'ambiente di Meadowbrook, oltre a non aiutarli, rischia di aggravare il loro stato. La stessa Laura \u00e8 inizialmente poco incline a piegarsi alle discutibili regole della clinica, i cui terapeuti, ligi ai criteri \"rieducativi\" del suo cinico e sadico direttore, il dottor Winslow (Paul Sorvino), trattano i ragazzi non come giovani malati, ma come criminali, punendo ogni banale o presunta mancanza con privazioni del cibo, camicie di forza o lunghi turni di lavoro forzato.\nIstigata dalla compagna di stanza, una sorta di \"kap\u00f2\" tra le ragazze, Laura tenta una rocambolesca fuga, e in questo riceve l'inaspettato aiuto di uno dei pazienti dell'istituto, che la fa uscire dall'edificio dopo averle raccomandato di rivolgersi a Nora Fields (Helen Shaver), dell'Ufficio legale dei minori, e raccontarle tutto ci\u00f2 che ha visto nell'ospedale. Tornata a casa dai genitori, per\u00f2, Laura non viene creduta, e trova ad attenderla proprio Winslow che, minacciando di farla rinchiudere in un vero e proprio riformatorio, la riporta a Meadowbrook. Una volta rientrata in clinica la giovane, allo scopo di piegare in modo definitivo la sua volont\u00e0, viene legata ad un letto in una stanza isolata e le vengono somministrate pesanti dosi di fenotiazine: cos\u00ec sottomessa, Laura \u00e8 ormai sul punto di mollare la presa.\nProprio mentre sta per raggiungere una pericolosa \"zona di comfort\", viene sconvolta dalla notizia del suicidio di Marty (Johnny Galecki), il suo unico amico dell'istituto, affetto da una grave forma di bipolarismo e da poco tempo dimesso con una diagnosi di guarigione. Nel frattempo \u00e8 insospettita dagli strani movimenti notturni di Jason, il ragazzo che l'aveva aiutata a fuggire da Meadowbrook, e seguendolo di notte nell'archivio dell'ospedale riesce a farsi dire la verit\u00e0: in realt\u00e0 un adulto dall'aspetto molto giovanile, Jason lavora per Nora Fields, e si \u00e8 infiltrato nella clinica allo scopo di ottenere prove sufficienti a inchiodare Winslow e l'intero personale, denunciando non tanto, o non solo, gli abusi perpetrati sui ragazzi, quanto piuttosto la sistematica frode ai danni delle assicurazioni (paradossalmente considerata pi\u00f9 grave ai fini penali), le quali sono spremute il pi\u00f9 possibile fino all'improvvisa \"guarigione\" del paziente, che viene poi lasciato a se stesso.\nScoperto da Winslow a frugare tra gli scaffali, Jason viene messo in isolamento e sottoposto alla solita tortura a base di tiazina perch\u00e9 riveli dove ha nascosto alcune importanti pratiche utili a far incriminare il direttore; Laura, rimasta sola e non vista nell'archivio, mette le pratiche al sicuro e trova il modo di farle arrivare all'Ufficio legale minori, al quale suo padre, Robert Mills, si \u00e8 nel frattempo gi\u00e0 rivolto per avere delucidazioni sulla reale natura degli istituti psichiatrici come Meadowbrook. Mentre l'intera clinica viene messa a soqquadro e tutti i ragazzi sottoposti a un'umiliante perquisizione personale, Nora Fields \u00e8 allertata con un'astuzia riguardo alle condizioni in cui viene tenuto Jason, ed \u00e8 pronta a intervenire con un mandato d'arresto: ma deve riuscire a farlo prima che Winslow scopra il coinvolgimento di Laura, alla quale sarebbe ormai capace di fare qualsiasi cosa pur di metterla a tacere."}
{"id": "4848413", "revid": "124656426", "url": "https://it.wikipedia.org/wiki?curid=4848413", "title": "Pleasanton (Texas)", "text": "Pleasanton \u00e8 un centro abitato degli Stati Uniti d'America, situato nella contea di Atascosa dello Stato del Texas. Il motto ufficiale della citt\u00e0 \u00e8 \"The City of Live Oaks and Friendly Folks\". \nFa parte della San Antonio-New Braunfels Metropolitan Statistical Area, nota anche come Greater San Antonio.\nSecondo il censimento effettuato nel 2010, abitavano nella citt\u00e0 8,934 persone.\nGeografia.\nLa citt\u00e0 \u00e8 situata a (28.966953, -98.484937), a 35 miglia (56\u00a0km) a sud dal centro di San Antonio, e 5 miglia a nord-est di Jourdanton.\nPleasanton \u00e8 attraversata da diverse strade:Farm Roads 476, 5350, 1334, U.S. Highway 281, e Texas State Highway 97. Secondo l'Ufficio del censimento degli Stati Uniti d'America la citt\u00e0 ha un'area totale di 7.8 miglia quadrate (20.3\u00a0km\u00b2), costituiti completamente dalla terra ferma. La temperatura media annuale di Pleasanton \u00e8 di 70\u00a0\u00b0F (21\u00a0\u00b0C). Le precipitazioni medie annuali sono di 26,1 pollici (660\u00a0mm).\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 8,266 persone, 2,941 nuclei familiari e 2,135 famiglie residenti nella citt\u00e0. La densit\u00e0 di popolazione era di 1,293.5 persone per miglio quadrato (499.5/km\u00b2). C'erano 3,212 unit\u00e0 abitative a una densit\u00e0 media di 502.6 per miglio quadrato (194.1/km\u00b2). La composizione etnica della citt\u00e0 era formata dal 79.13% di bianchi, lo 0.98% di afroamericani, lo 0.97% di nativi americani, lo 0.50% di asiatici, il 15.34% di altre razze, e il 2.92% di due o pi\u00f9 etnie. Ispanici o latinos di qualunque razza erano il 51.15% della popolazione.\nC'erano 2,941 nuclei familiari di cui il 39.0% aveva figli di et\u00e0 inferiore ai 18 anni, il 52.8% erano coppie sposate conviventi, il 15.0% aveva un capofamiglia femmina senza marito, e il 27.4% erano non-famiglie. Il 23.7% di tutti i nuclei familiari erano individuali e l'11.7% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.77 e quello di una famiglia era di 3.28.\nLa popolazione era composta dal 30.4% di persone sotto i 18 anni, il 9.0% di persone dai 18 ai 24 anni, il 27.1% di persone dai 25 ai 44 anni, il 19.9% di persone dai 45 ai 64 anni, e il 13.6% di persone di 65 anni o pi\u00f9. L'et\u00e0 media era di 33 anni. Per ogni 100 femmine c'erano 90.7 maschi. Per ogni 100 femmine dai 18 anni in su, c'erano 87.2 maschi.\nIl reddito medio di un nucleo familiare era di 29,644 dollari, e quello di una famiglia era di 34,718 dollari. I maschi avevano un reddito medio di 28,849 dollari contro i 20,144 dollari delle femmine. Il reddito pro capite era di 14,878 dollari. Circa il 16.8% delle famiglie e il 22.2% della popolazione erano sotto la soglia di povert\u00e0, incluso il 30.9% di persone sotto i 18 anni e il 21.8% di persone di 65 anni o pi\u00f9.\nCultura.\nSulla Texas State Highway 97, nella parte orientale della citt\u00e0, \u00e8 situato un museo, il Longhorn Museum.\nIstruzione.\nQuasi tutti gli studenti di Pleasanton frequentano il Pleasanton Independent School District. La citt\u00e0 \u00e8 inoltre sede dei Pleasanton High School Eagles. La Jourdanton Independent School District serve invece una piccolissima parte della comunit\u00e0. Il Coastal Bend College di Beeville gestisce un campus di due anni a Pleasanton.\nAmministrazione.\nL'amministratore della citt\u00e0 dal maggio 2008 \u00e8 Clinton J. Powell; ricoprir\u00e0 la carica fino al maggio 2018. Il Consiglio comunale \u00e8 formato da Douglas Best, Abraham Saenz, Jr., Diana K. Prasifka, Eliseo Flores, Robert Earl Wood, e Travis Hall. Il City manager \u00e8 Bruce E. Pearson.\n Il giudice \u00e8 Judge Elsie Guerra, il procuratore Roberto (Bobby) Maldonado."}
{"id": "4848415", "revid": "729019", "url": "https://it.wikipedia.org/wiki?curid=4848415", "title": "Poteet", "text": "Poteet \u00e8 un centro abitato degli Stati Uniti d'America, situato nella contea di Atascosa dello Stato del Texas. Secondo il censimento effettuato nel 2010 abitavano nella citt\u00e0 3260 persone. Fa parte della San Antonio Metropolitan Statistical Area. Il suo nome deriva dal primo gestore dell'ufficio postale della citt\u00e0, Francis Marion Poteet, che ricopr\u00ec questa mansione dal 1886. Poteet ha dato i natali al cantante George Strait, soprannominato \"il Re del country\". \u00c8 inoltre sede della fiera della fragola, il \"Poteet Strawberry Festival\".\nGeografia.\nPoteet \u00e8 situato a (29.0398, -98.5743), a 30 miglia (48\u00a0km) a sud dal centro di San Antonio, nel nord della contea di Atascosa. Viene attraversata dalla Farm Road 476 e dalla State Highway 16.\nSecondo l'Ufficio del censimento degli Stati Uniti d'America la citt\u00e0 ha un'area totale di 1,5 miglia quadrate (3,9\u00a0km\u00b2), costituiti completamente dalla terra ferma.\nCultura.\nIstruzione.\nPoteet fa parte del Poteet Independent School District, che include il Poteet High School.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano persone, nuclei familiari e 810 famiglie residenti nella citt\u00e0. La densit\u00e0 di popolazione era di persone per miglio quadrato (856,4/km\u00b2). C'erano unit\u00e0 abitative a una densit\u00e0 media di 808,2 per miglio quadrato (311,2/km\u00b2). La composizione etnica della citt\u00e0 era formata dal 64,99% di bianchi, lo 0,36% di afroamericani, lo 0,27% di nativi americani, il 30,11% di altre razze, e il 4,27% di due o pi\u00f9 etnie. Ispanici o latinos di qualunque razza erano l'88,84% della popolazione.\nC'erano nuclei familiari di cui il 44,3% aveva figli di et\u00e0 inferiore ai 18 anni, il 47,1% erano coppie sposate conviventi, il 23,7% aveva un capofamiglia femmina senza marito, e il 23% erano non-famiglie. Il 21% di tutti i nuclei familiari erano individuali e l'11,8% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 3,11 e quello di una famiglia era di 3,60.\nLa popolazione era composta dal 34,6% di persone sotto i 18 anni, il 10,2% di persone dai 18 ai 24 anni, il 25,6% di persone dai 25 ai 44 anni, il 17,7% di persone dai 45 ai 64 anni, e il 12% di persone di 65 anni o pi\u00f9. L'et\u00e0 media era di 29 anni. Per ogni 100 femmine c'erano 90,8 maschi. Per ogni 100 femmine dai 18 anni in su, c'erano 83,5 maschi.\nIl reddito medio di un nucleo familiare era di dollari, e quello di una famiglia era di dollari. I maschi avevano un reddito medio di dollari contro i dollari delle femmine. Il reddito pro capite era di dollari. Circa il 23,6% delle famiglie e il 28% della popolazione erano sotto la soglia di povert\u00e0, incluso il 33,1% di persone sotto i 18 anni e il 29,7% di persone di 65 anni o pi\u00f9."}
{"id": "4848416", "revid": "729019", "url": "https://it.wikipedia.org/wiki?curid=4848416", "title": "Christine (Texas)", "text": "Christine \u00e8 un centro abitato degli Stati Uniti d'America, situato nella contea di Atascosa dello Stato del Texas. Secondo il censimento effettuato nel 2010 abitavano nella citt\u00e0 390 persone. Fa parte della San Antonio Metropolitan Statistical Area.\nGeografia.\nChristine \u00e8 situato a (28.789626, -98.497018), 10 miglia (16\u00a0km) a sud di Jourdanton, il capoluogo di contea. Secondo l'Ufficio del censimento degli Stati Uniti d'America la citt\u00e0 ha un'area totale di 1.8 miglia quadrate (4.7\u00a0km\u00b2), costituiti completamente dalla terra ferma. \u00c8 attraversato dalla Farm Road 140.\nCultura.\nIstruzione.\nChristine \u00e8 servita dal Jourdanton Independent School District.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 436 persone, 140 nuclei familiari e 116 famiglie residenti nella citt\u00e0. La densit\u00e0 di popolazione era di 248.0 persone per miglio quadrato (95.6/km\u00b2). C'erano 160 unit\u00e0 abitative a una densit\u00e0 media di 91.0 per miglio quadrato (35.1/km\u00b2). La composizione etnica della citt\u00e0 era formata dal 78.90% di bianchi, lo 0.23% di asiatici, il 14.91% di altre razze, e il 5.96% di due o pi\u00f9 etnie. Ispanici o latinos di qualunque razza erano il 74.54% della popolazione.\nC'erano 140 nuclei familiari di cui il 48.6% aveva figli di et\u00e0 inferiore ai 18 anni, il 65.0% erano coppie sposate conviventi, il 12.9% aveva un capofamiglia femmina senza marito, e il 17.1% erano non-famiglie. Il 17.1% di tutti i nuclei familiari erano individuali e l'8.6% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 3.11 e quello di una famiglia era di 3.50.\nLa popolazione era composta dal 37.6% di persone sotto i 18 anni, il 6.9% di persone dai 18 ai 24 anni, il 29.6% di persone dai 25 ai 44 anni, il 15.8% di persone dai 45 ai 64 anni, e il 10.1% di persone di 65 anni o pi\u00f9. L'et\u00e0 media era di 30 anni. Per ogni 100 femmine c'erano 96.4 maschi. Per ogni 100 femmine dai 18 anni in su, c'erano 92.9 maschi.\nIl reddito medio di un nucleo familiare era di 23,333 dollari, e quello di una famiglia era di 25,375 dollari. I maschi avevano un reddito medio di 23,333 dollari contro i 13,281 dollari delle femmine. Il reddito pro capite era di 10,465 dollari. Circa il 34.5% delle famiglie e il 38.3% della popolazione erano sotto la soglia di povert\u00e0, incluso il 47.4% di persone sotto i 18 anni e il 36.2% di persone di 65 anni o pi\u00f9."}
{"id": "4848420", "revid": "287204", "url": "https://it.wikipedia.org/wiki?curid=4848420", "title": "Confederazione brasiliana scherma", "text": "La Confederazione Brasiliana Scherma (portoghese, \"Confedera\u00e7\u00e3o Brasileira de Esgrima\" - \"CBE\") \u00e8 l'organismo nazionale di scherma in Brasile. La sede si trova a Rio de Janeiro. Il presidente \u00e8 Gerli dos Santos e il vicepresidente Ricardo Pacheco Machado.\nLa Confederazione Brasiliana Scherma organizza annualmente un \"circuito nazionale di scherma\".\nL'organismo brasiliano \u00e8 affiliato alla Federazione internazionale della scherma."}
{"id": "4848422", "revid": "729019", "url": "https://it.wikipedia.org/wiki?curid=4848422", "title": "Bellville (Texas)", "text": "Bellville \u00e8 un centro abitato degli Stati Uniti d'America, situato nella contea di Austin dello Stato del Texas. Secondo il censimento effettuato nel 2010 abitavano nella citt\u00e0 4,097 persone. Il suo nome deriva da Thomas B. Bell.\nGeografia fisica.\nTerritorio.\nBellville \u00e8 situata a (29.947225, -96.258657). Sealy, lungo la Interstate 10, si trova 10 miglia (16\u00a0km) a sud, Hempstead a 15 miglia (24\u00a0km) a nord-est, Brenham 18 miglia (29\u00a0km) a nord-ovest, il centro di Houston 64 miglia (103\u00a0km) a sud-est (raggiungibile attraverso la Interstate 10, utilizzata appunto anche per raggiungere Sealy).\nSecondo l'Ufficio del censimento degli Stati Uniti d'America la citt\u00e0 ha un'area totale di 2.7 miglia quadrate (6.9\u00a0km\u00b2), costituiti completamente dalla terra ferma.\nClima.\nIl clima in questa zona \u00e8 caratterizzato da temperature relativamente elevate e precipitazione distribuite uniformemente durante tutto l'anno. Il Classificazione dei climi di K\u00f6ppen descrive il suo clima come subtropicale umido, abbreviato nelle mappe climatiche con \"Cfa\".\nIstruzione.\nBellville Independent School District serve Bellville.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 3,794 persone, 1,425 nuclei familiari e 966 famiglie residenti nella citt\u00e0. La densit\u00e0 di popolazione era di 1,452.0 persone per miglio quadrato (561.3/km\u00b2). C'erano 1,566 unit\u00e0 abitative a una densit\u00e0 media di 599.3 per miglio quadrato (231.7/km\u00b2). La composizione etnica della citt\u00e0 era formata dall'81.89% di bianchi, l'11.68% di afroamericani, lo 0.40% di nativi americani, lo 0.34% di asiatici, il 3.95% di altre razze, e l'1.74% di due o pi\u00f9 etnie. Ispanici o latinos di qualunque razza erano il 11.97% della popolazione.\nC'erano 1,425 nuclei familiari di cui il 34.7% aveva figli di et\u00e0 inferiore ai 18 anni, il 52.6% erano coppie sposate conviventi, l'11.6% aveva un capofamiglia femmina senza marito, e il 32.2% erano non-famiglie. Il 27.9% di tutti i nuclei familiari erano individuali e il 15.3% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.52 e quello di una famiglia era di 3.11.\nLa popolazione era composta dal 26.4% di persone sotto i 18 anni, l'8.3% di persone dai 18 ai 24 anni, il 25.3% di persone dai 25 ai 44 anni, il 20.2% di persone dai 45 ai 64 anni, e il 19.7% di persone di 65 anni o pi\u00f9. L'et\u00e0 media era di 38 anni. Per ogni 100 femmine c'erano 90.9 maschi. Per ogni 100 femmine dai 18 anni in su, c'erano 85.1 maschi.\nIl reddito medio di un nucleo familiare era di 40,806 dollari, e quello di una famiglia era di 49,730 dollari. I maschi avevano un reddito medio di 36,719 dollari contro i 21,685 dollari delle femmine. Il reddito pro capite era di 17,671 dollari. Circa il 4.5% delle famiglie e l'8.0% della popolazione erano sotto la soglia di povert\u00e0, incluso il 7.9% di persone sotto i 18 anni e il 8.1% di persone di 65 anni o pi\u00f9.\nAmministrazione.\nAree ricreative.\nI seguenti sono le zone verdi presenti nella citt\u00e0:\nDipartimento di polizia.\nIl capo della polizia \u00e8 Larry Matthews, il tenente Jason Smalley, mentre il ruolo di sergente \u00e8 affidato a Corey Hood."}
{"id": "4848431", "revid": "486946", "url": "https://it.wikipedia.org/wiki?curid=4848431", "title": "Grande Mazinga", "text": ""}
{"id": "4848436", "revid": "729019", "url": "https://it.wikipedia.org/wiki?curid=4848436", "title": "Brazos Country", "text": "Brazos Country \u00e8 un centro abitato degli Stati Uniti d'America, situato nella contea di Austin dello Stato del Texas. Secondo il censimento effettuato nel 2010, abitavano nella citt\u00e0 469 persone.\nStoria.\nLo sviluppo della citt\u00e0 cominci\u00f2 a verificarsi a partire dagli anni '70, anche se venne costituita solo nel maggio 2000. Nel 2000 abitavano nella citt\u00e0 450 persone, nel 2010 469, mentre secondo una stima effettuata nel 2015 i residenti ammontavano a 484.\nGeografia.\nBrazos Country \u00e8 situata a , a sud della Interstate 10, 7 miglia (11\u00a0km) a sud-est di Sealy. Il centro di Houston \u00e8 distante 43 miglia (69\u00a0km) ad est della citt\u00e0. Il confine orientale della comunit\u00e0 \u00e8 segnato dal fiume Brazos.\nAmministrazione.\nIl procuratore della citt\u00e0 \u00e8 Rod Anderson. Lo sceriffo \u00e8 Christopher C. Kirk.\nIstruzione.\nGli studenti frequentano il Sealy Independent School District."}
{"id": "4848437", "revid": "1429175", "url": "https://it.wikipedia.org/wiki?curid=4848437", "title": "La mia piccola donna", "text": "La mia piccola donna (\"Lies of the Heart: The Story of Laurie Kellogg\") \u00e8 un film per la televisione statunitense del 1994 diretto da Michael Toshiyuki Uno, ispirato ad un vero caso di cronaca nera accaduto negli USA.\nTrama.\nJennie Garth interpreta Laurie Kellog, accusata di aver istigato quattro suoi amici ad uccidere il marito, Bruce Kellogg, un uomo violento che la seviziava, esercitando su di lei violenze fisiche, sessuali e psicologiche. Nonostante tutto, Laurie si dichiara ancora innamorata di Bruce, si professa innocente e il suo avvocato cercher\u00e0 di dimostrare che la notte in cui lei e i suoi amici andarono al cottage del marito, dopo una scioccante rivelazione di Nicole e Alicia (due adolescenti alle quali Laurie aveva fatto da baby sitter anni prima), non aveva idea di cosa sarebbe successo, non aveva idea che avrebbero sparato a Bruce. Tratto da una storia vera, un film intenso, recitato magistralmente dalla Garth, emblema della violenza domestica e delle relazioni malate, dove la vittima giustifica, ricerca ed accetta il proprio carnefice."}
{"id": "4848438", "revid": "22475", "url": "https://it.wikipedia.org/wiki?curid=4848438", "title": "Industry (Texas)", "text": "Industry \u00e8 un centro abitato degli Stati Uniti d'America, situato nella contea di Austin dello Stato del Texas. Secondo il censimento effettuato nel 2010 abitavano nella citt\u00e0 304 persone.\nGeografia.\nIndustry \u00e8 situato a \u00e8 situata a (29.9726, \u221296.5025), nella parte nord-occidentale della contea, all'intersezione tra la State Highway 159 (SH 159) e la Farm to Market Road 109 (FM 109). Dista 15.6 miles (25.1\u00a0km) da Bellville, 12.6 miglia (20.3\u00a0km) da Fayetteville, 5.8 miglia (9.3\u00a0km) da New Ulm.\nSecondo l'Ufficio del censimento degli Stati Uniti d'America la citt\u00e0 ha un'area totale di 1.08 miglia quadrate (2.80\u00a0km\u00b2), di cui 1.07 miglia quadrate (2.76\u00a0km\u00b2) sono terra, mentre 0.015 miglia quadrate (0.04\u00a0km\u00b2, corrispondenti all'1.33% del territorio) sono costituiti dall'acqua.\nCultura.\nIstruzione.\nLa maggior parte degli studenti frequenta la Bellville Independent School District, divisi in: West End Elementary School, Bellville Junior High School, e Bellville High School.\nSociet\u00e0.\nEvoluzione demografica.\nCensimento del 2000.\nSecondo il censimento del 2000, c'erano 304 persone, 142 nuclei familiari e 84 famiglie residenti nella citt\u00e0. La densit\u00e0 di popolazione era di 291.0 persone per miglio quadrato (112.9/km\u00b2). C'erano 142 unit\u00e0 abitative a una densit\u00e0 media di 135.9 per miglio quadrato (52.7/km\u00b2). La composizione etnica della citt\u00e0 era formata dal 69.41% di bianchi, il 19.74% di afroamericani, il 9.21% di altre razze, e l'1.64% di due o pi\u00f9 etnie. Ispanici o latinos di qualunque razza erano il 10.53% della popolazione.\nC'erano 119 nuclei familiari di cui il 32.8% aveva figli di et\u00e0 inferiore ai 18 anni, il 56.3% erano coppie sposate conviventi, il 9.2% aveva un capofamiglia femmina senza marito, e il 29.4% erano non-famiglie. Il 26.9% di tutti i nuclei familiari erano individuali e il 16.0% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.55 e quello di una famiglia era di 3.11.\nLa popolazione era composta dal 26.0% di persone sotto i 18 anni, il 9.5% di persone dai 18 ai 24 anni, il 23.7% di persone dai 25 ai 44 anni, il 24.0% di persone dai 45 ai 64 anni, e il 16.8% di persone di 65 anni o pi\u00f9. L'et\u00e0 media era di 38 anni. Per ogni 100 femmine c'erano 101.3 maschi. Per ogni 100 femmine dai 18 anni in su, c'erano 94.0 maschi.\nIl reddito medio di un nucleo familiare era di 30,625 dollari, e quello di una famiglia era di 38,750 dollari. I maschi avevano un reddito medio di 25,500 dollari contro i 23,542 dollari delle femmine. Il reddito pro capite era di 13,294 dollari. Circa il 15.8% delle famiglie e il 22.4% della popolazione erano sotto la soglia di povert\u00e0, incluso il 31.6% di persone sotto i 18 anni e il 28.6% di persone di 65 anni o pi\u00f9."}
{"id": "4848439", "revid": "2043251", "url": "https://it.wikipedia.org/wiki?curid=4848439", "title": "Alessandro Carafa", "text": "Biografia.\nAlessandro era un fratello minore del potente cardinale Oliviero Carafa, arcivescovo di Napoli dal 1458. Proveniva dalla famiglia Carafa della Stadera era figlio di Francesco e di Maria Origlia. Fu canonico e protonotario apostolico. \nNel 1484 egli decise di rinunciare alla carica arcivescovile a vantaggio di Alessandro, che fu alla testa della chiesa napoletana per quasi vent'anni durante i quali presidi\u00f2 alla traslazione delle ossa di San Gennaro dal monastero di Montevergine di Avellino, di cui era abate commendatario, verso il duomo di Napoli. Il 17 maggio 1487, il famoso e potente Diomede Carafa, suo zio, prossimo alla morte, lo nomin\u00f2 come depositario del proprio testamento. \nFu sepolto nella cappella del \"succorpo\" nella cattedrale di Napoli, fatta erigere dal fratello Oliviero."}
{"id": "4848440", "revid": "1941276", "url": "https://it.wikipedia.org/wiki?curid=4848440", "title": "Grammy Awards 2004", "text": "La 46\u00aa edizione dei Grammy Award si \u00e8 svolta l'8 febbraio 2004 allo Staples Center di Los Angeles.\nLa cerimonia \u00e8 stata trasmessa in diretta televisiva negli Stati Uniti dall'emittente CBS.\nI plurivincitori nelle principali categorie sono stati il gruppo OutKast, che si sono aggiudicati tre premi tra cui quello di \"album dell'anno\", e la cantante Beyonc\u00e9, vincitrice di sei riconoscimenti.\nVincitori e candidati.\nI vincitori sono scritti in grassetto."}
{"id": "4848443", "revid": "729019", "url": "https://it.wikipedia.org/wiki?curid=4848443", "title": "Sealy", "text": "Sealy \u00e8 un centro abitato degli Stati Uniti d'America, situato nella contea di Austin dello Stato del Texas. Secondo il censimento effettuato nel 2010, abitavano nella citt\u00e0 6,019 persone.\nGeografia.\nSealy \u00e8 situato a (29.774182, -96.157570).\nSecondo l'Ufficio del censimento degli Stati Uniti d'America la citt\u00e0 ha un'area totale di 10.2 miglia quadrate (26.3\u00a0km\u00b2), di cui 10.0 miglia quadrate (25.9\u00a0km\u00b2) sono terra, mentre 0.15 miglia quadrate (0.4\u00a0km\u00b2, corrispondenti all'1.52 del territorio) sono costituiti dall'acqua.\n\u00c8 incluso nell'area metropolitana di Houston\u2013The Woodlands\u2013Sugar Land. Inoltre \u00e8 attraversata dalla Interstate 10 e dalla Texas State Highway 36. Dista 50 miglia (80\u00a0km) ad ovest dal centro di Houston, 25 miglia ad ovest di Columbus, 14 miglia a nord di Bellville, e 15 miglia ad est di Brookshire.\nAmministrazione.\nIl capo della polizia \u00e8 Chris Noble, il suo assistente \u00e8 Jay Reeves, il capitano Scott Riske, mentre Chris Hudson \u00e8 il tenente.\nAree verdi.\nSono presenti cinque parchi nella comunit\u00e0: il Sealy Business &amp; Professional Women's (B&amp;PW) Park (a 1008 Main Street, nella fascia nord-occidentale della citt\u00e0), l'Abe &amp; Irene Levine Family Park (406 Main Street, in centro, di fronte al municipio) il Jacqueline A. Cryan Memorial Park (1500 Miller Road), il Joe Scranton Jr. Park (96 Daniels Street, fascia est), e il Mark Frederick Park (131 Brookside Lane, parte sud-occidentale).\nEvoluzione demografica.\nCensimento del 2000.\nSecondo il censimento del 2000, c'erano 5,248 persone, 1,882 nuclei familiari e 1,349 famiglie residenti nella citt\u00e0. La densit\u00e0 di popolazione era di 759.3 persone per miglio quadrato (293.2/km\u00b2). C'erano 2,077 unit\u00e0 abitative a una densit\u00e0 media di 300.5 per miglio quadrato (116.1/km\u00b2). La composizione etnica della citt\u00e0 era formata dal 75.1% di bianchi, il 12.3% di afroamericani, lo 0.30% di nativi americani, lo 0.55% di asiatici, il 12.88% di altre razze, e l'1.92% di due o pi\u00f9 etnie. Ispanici o latinos di qualunque razza erano il 30.43% della popolazione.\nC'erano 1,882 nuclei familiari di cui il 38.4% aveva figli di et\u00e0 inferiore ai 18 anni, il 52.6% erano coppie sposate conviventi, il 13.7% aveva un capofamiglia femmina senza marito, e il 28.3% erano non-famiglie. Il 24.5% di tutti i nuclei familiari erano individuali e l'11.7% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.75 e quello di una famiglia era di 3.30.\nLa popolazione era composta dal 30.2% di persone sotto i 18 anni, il 9.3% di persone dai 18 ai 24 anni, il 28.9% di persone dai 25 ai 44 anni, il 19.2% di persone dai 45 ai 64 anni, e il 12.5% di persone di 65 anni o pi\u00f9. L'et\u00e0 media era di 33 anni. Per ogni 100 femmine c'erano 91.3 maschi. Per ogni 100 femmine dai 18 anni in su, c'erano 87.8 maschi.\nIl reddito medio di un nucleo familiare era di 34,277 dollari, e quello di una famiglia era di 40,348 dollari. I maschi avevano un reddito medio di 28,720 dollari contro i 20,793 dollari delle femmine. Il reddito pro capite era di 15,986 dollari. Circa l'11.2% delle famiglie e il 15.6% della popolazione erano sotto la soglia di povert\u00e0, incluso il 18.9% di persone sotto i 18 anni e il 13.5% di persone di 65 anni o pi\u00f9.\nCultura.\nIstruzione.\nGli studenti frequentano il Sealy Independent School District. Le scuole che formano questo complesso sono: il Selman Elementary School, il Selman Intermediate School (4-5), il Sealy Junior High School (6-8), e il Sealy High School (9-12). Tutti gli istituti sono presenti geograficamente nella zona di Sealy. Il Blinn College, a Sealy Mall, serve gli studenti di Sealy."}
{"id": "4848445", "revid": "767487", "url": "https://it.wikipedia.org/wiki?curid=4848445", "title": "Frances Partridge", "text": "Biografia.\nNacque nel 1900 a Londra dall'architetto William Marsha e da una suffragetta. Nel 1933 si spos\u00f2 con lo scrittore Robert Partridge quando aveva comunque avuto un figlio, Burgo, otto anni prima. Entr\u00f2 a far parte del Bloomsbury Group e fra i suoi libri pi\u00f9 conosciuti ci sono due dei sei volumi dei diari del Bloomsbury Group, \"Everything to Lose\" e \"Friends in Focus\". Mori a 103 anni a Londra nel 2004."}
{"id": "4848446", "revid": "1305772", "url": "https://it.wikipedia.org/wiki?curid=4848446", "title": "Guglielmo (disambigua)", "text": ""}
{"id": "4848447", "revid": "798702", "url": "https://it.wikipedia.org/wiki?curid=4848447", "title": "Bionda e pericolosa", "text": "Bionda e pericolosa (\"An Unfinished Affair\") \u00e8 un film per la televisione statunitense del 1996 diretto da Rod Hardy.\nTrama.\nLa bionda e pericolosa Sheila si innamora di un uomo molto pi\u00f9 grande di lei, Blaine Connor. Ma dopo che l'uomo decide di rompere la relazione, Sheila non si rassegna e seduce il figlio, Rick, facendolo innamorare. Blaine si ritrova cos\u00ec l'ex amante nella propria casa e capisce che sta tramando qualcosa."}
{"id": "4848449", "revid": "1924342", "url": "https://it.wikipedia.org/wiki?curid=4848449", "title": "Addicted to You (Avicii)", "text": "Addicted to You \u00e8 un singolo del DJ svedese Avicii, pubblicato il 27 novembre 2013 come quarto estratto dal primo album in studio \"True\".\nPubblicato inizialmente per le stazioni radiofoniche australiane, dal 7 aprile 2014 \u00e8 stato pubblicato a livello mondiale.\nIl brano \u00e8 stato scritto da Tim Bergling, Ash Pournouri, Mac Davis e Josh Krajcik ed \u00e8 cantato da Audra Mae.\nVideo musicale.\nIl video musicale \u00e8 ambientato negli anni trenta, e trae ispirazione dalla storia di Bonnie e Clyde, rivisitandola e trasformando il duo di criminali in una coppia lesbica. Il video \u00e8 stato girato a G\u00e4llivare, nella Lapponia svedese e le protagoniste sono le attrici Madeleine Martin Minou (la donna bruna) e Hedda Stiernstedt (la bionda), entrambe svedesi."}
{"id": "4848453", "revid": "729019", "url": "https://it.wikipedia.org/wiki?curid=4848453", "title": "Wallis (Texas)", "text": "Wallis \u00e8 un centro abitato degli Stati Uniti d'America, situato nella contea di Austin dello Stato del Texas. Secondo il censimento effettuato nel 2010 abitavano nella citt\u00e0 1,252 persone. La citt\u00e0 \u00e8 attraversata, tra le altre, dalla State Highway 36 (SH 36) e la BNSF Railway tra Rosenberg e Sealy.\nGeografia.\nWallis \u00e8 situato a (29.630649, -96.062751). \u00c8 attraversata dalla State Highway 60 (SH 60), Farm to Market Road 1093, State Highway 36 (SH 36), BNSF Railway, e Farm to Market Road 1952. Si trova 10 miglia a sud-est di Sealy.\nSecondo l'Ufficio del censimento degli Stati Uniti d'America la contea ha un'area totale di 1.5 miglia quadrate (3.9\u00a0km\u00b2), di cui 0.015 miglia quadrate (0.04\u00a0km\u00b2, corrispondenti allo 0.92% del territorio) sono costituiti dall'acqua.\nAmministrazione.\nIl giudice della citt\u00e0 \u00e8 Jodie A. Szymanski, che ricopre il suo ruolo dal 20 giugno 1995, componente attivo della Texas Municipal Courts Association. Il sindaco dal 12 maggio 2012 \u00e8 Jerry Delso dopo aver sconfitto la sfidante Carolyn Kennedy per 171-57.\nMedia.\nWallis \u00e8 una delle citt\u00e0 chiavi presenti nel documentario del 2009 da Dan Patrick \"The Heart of Texas\". La scena iniziale del film Urban Cowboy \u00e8 stata girata in una fattoria alle porte di Wallis sulla FM 1952.\nSociet\u00e0.\nEvoluzione demografica.\nSecondo il censimento del 2000, c'erano 1,172 persone, 422 nuclei familiari e 314 famiglie residenti nella citt\u00e0. La densit\u00e0 di popolazione era di 767.7 persone per miglio quadrato (295.8/km\u00b2). C'erano 455 unit\u00e0 abitative a una densit\u00e0 media di 298.0 per miglio quadrato (114.8/km\u00b2). La composizione etnica della citt\u00e0 era formata dal 71.50% di bianchi, il 13.74% di afroamericani, lo 0.43% di nativi americani, il 10.92% di altre razze, e il 3.33% di due o pi\u00f9 etnie. Ispanici o latinos di qualunque razza erano il 23.38% della popolazione.\nC'erano 422 nuclei familiari di cui il 35.5% aveva figli di et\u00e0 inferiore ai 18 anni, il 58.8% erano coppie sposate conviventi, l'11.8% aveva un capofamiglia femmina senza marito, e il 25.4% erano non-famiglie. Il 21.3% di tutti i nuclei familiari erano individuali e il 12.1% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.77 e quello di una famiglia era di 3.23.\nLa popolazione era composta dal 28.1% di persone sotto i 18 anni, il 9.2% di persone dai 18 ai 24 anni, il 27.6% di persone dai 25 ai 44 anni, il 21.8% di persone dai 45 ai 64 anni, e il 13.2% di persone di 65 anni o pi\u00f9. L'et\u00e0 media era di 35 anni. Per ogni 100 femmine c'erano 95.7 maschi. Per ogni 100 femmine dai 18 anni in su, c'erano 84.5 maschi.\nIl reddito medio di un nucleo familiare era di 36,328 dollari, e quello di una famiglia era di 40,000 dollari. I maschi avevano un reddito medio di 30,481 dollari contro i 20,664 dollari delle femmine. Il reddito pro capite era di 16,877 dollari. Circa il 6.4% delle famiglie e il 10.8% della popolazione erano sotto la soglia di povert\u00e0, incluso il 13.3% di persone sotto i 18 anni e il 15.6% di persone di 65 anni o pi\u00f9.\nIstruzione.\nA Wallis \u00e8 presente la Brazos Independent School District, ed \u00e8 inoltre sede dei puma della Brazos High School."}
{"id": "4848459", "revid": "110157", "url": "https://it.wikipedia.org/wiki?curid=4848459", "title": "Garrett Hardin", "text": ""}
{"id": "4848464", "revid": "1543377", "url": "https://it.wikipedia.org/wiki?curid=4848464", "title": "Carla Badiali", "text": "Biografia.\nNata a Novedrate, frequenta le scuole in Francia dove la famiglia si trasferisce per lavoro. Qui studia anche pittura e musica. Rientrata in Italia, a Como, frequenta l'Istituto tecnico-industriale per la lavorazione della seta.\nConosce Manlio Rho suo professore di disegno che la introduce nel gruppo degli astrattisti comaschi. La partecipazione a questo gruppo rappresenta l'esperienza artistica fondamentale della sua formazione che la orienta alla pittura astratta. Per tutta la vita Carla Badiali opera in due ambiti di attivit\u00e0: il design di stoffe e tessuti, prevalentemente per le aziende e i setifici comaschi, e la pittura ad olio. Espone per la prima volta con gli astrattisti comaschi nel 1936 alla Mostra della pittura moderna italiana alla Villa Olmo di Como.\nNel 1940 sottoscrive il \"Manifesto del gruppo primordiali futuristi Sant'Elia\" e a partire da questa presa di posizione partecipa a numerose mostre ed esposizioni con questo gruppo di artisti.\nNei successivi anni di guerra, accantona l'attivit\u00e0 artistica per l'attivit\u00e0 antifascista. Oltre ad attivit\u00e0 organizzative \u00e8 impegnata nella falsificazione di documenti d'identit\u00e0 per favorire la copertura e l'espatrio di attivisti. \nViene arrestata nel 1945 e rinchiusa nel carcere di San Vittore di Milano per un breve periodo.\nDopo la Liberazione riprende a lavorare nel campo del design del tessuto progettando tessuti per numerose case di moda italiane e straniere (Chanel, Dior, Givenchy) e producendo disegni per tessuti per la casa e per l'arredo. A partire dal 1951 riprende anche la sua partecipazione a mostre d'arte ed esposizioni.\nNel 2007, nel centenario della nascita dell'artista, la Fondazione Antonio Ratti di Como, ha realizzato una mostra retrospettiva dell'attivit\u00e0 nel campo del design di tessuti, esponendo disegni originali, prove di stampa e tessuti, prevalentemente sete, realizzati dagli anni 20 agli anni 50 dall'artista per le industrie comasche."}
{"id": "4848469", "revid": "729019", "url": "https://it.wikipedia.org/wiki?curid=4848469", "title": "21 cm M\u00f6rser 18", "text": "Il 21\u00a0cm M\u00f6rser M. 18, abbreviato in 21 Mrs 18, era un obice pesante tedesco da 210\u00a0mm sviluppato dalla Krupp ed impiegato nella seconda guerra mondiale.\nStoria.\nQuesto potente obice fu sviluppato dalla Krupp nel 1933 per sostituire gli obsoleti 21 cm M\u00f6rser 16 della Grande Guerra. Entr\u00f2 in produzione a basso ritmo nel 1939. La produzione fu interrotta nel 1942 in favore del 17 cm Kanone 18 in M\u00f6rserlafette, pi\u00f9 piccolo ma con gittata doppia; la produzione ripart\u00ec per\u00f2 nel 1943 fino alla fine della guerra.\nGli oltre 700 pezzi prodotti furono assegnati alle unit\u00e0 di artiglieria pesante da assedio e da costa. Queste armi furono utilizzate per esempio contro le difese costiere di Sebastopoli e furono tra le armi pi\u00f9 utilizzate dall'artiglieria costiera tedesca, dalla quale fu schierato sul Vallo Atlantico ed in Norvegia.\nL'innovativo affusto a doppio rinculo era impiegato per il 17 cm Kanone 18 in M\u00f6rserlafette e nel corso della guerra ad esso furono adattate alcune bocche da fuoco da 15 cm K 16 e da 15 cm SK C/28, ottenendo rispettivamente i 15\u00a0cm Kanone M. 16 in M\u00f6rserlafette ed i 15 cm Schiffskanone C/28 in M\u00f6rserlafette.\nTecnica.\nLa bocca da fuoco, lunga 30 calibri, era del tutto tradizionale, con un otturatore a cuneo orizzontale. L'affusto invece era molto innovativo: l'obice era infatti una delle prime armi (la prima prodotta in grandi numeri) ad impiegare un sistema a doppio rinculo. La canna rinculava normalmente sulla sua culla, munita di un grosso freno di sparo superiore; l'affustino, sul quale era incavalcata la culla, rinculava a sua volta sulle lisce laterali del sottoaffusto, cui era collegato da altri due cilindri idraulici. Questo sistema dissipava le notevoli forze di rinculo in gioco e forniva una piattaforma di tiro molto stabile.\nL'enorme obice per il traino meccanico veniva scomposto in due vetture: la canna veniva infatti smontata e trasportata su un apposito carrello mentre all'affusto ruotato veniva agganciato un avantreno. Alla messa in batteria del pezzo, una piattaforma, integrata con l'affusto, veniva abbassata al suolo e le due grandi ruote venivano sollevate. Tutto il pezzo poggiava cos\u00ec stabilmente sulla piattaforma e sul vomero della coda dell'affusto ed era pronto per il fuoco. La piattaforma era ancorata al suolo tramite due tiranti collegati a portavomeri con quattro picchetti ciascuno. Se settore orizzontale di 16\u00b0 consentito dal solo affusto non era sufficiente, il vomero posteriore veniva sollevato ed un ruotino permetteva di brandeggiare tutto il pezzo, imperniato sulla piattaforma, su 360\u00b0."}
{"id": "4848470", "revid": "767487", "url": "https://it.wikipedia.org/wiki?curid=4848470", "title": "Calcio Catania 1976-1977", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 1976-1977.\nStagione.\nNella Stagione 1976-1977 nonostante il positivo finale del campionato scorso, il presidente Angelo Massimino non conferma Guido Mazzetti, ma richiama in panchina Carmelo Di Bella, un'epopea la sua che era iniziata quasi quarant'anni prima da calciatore nel Catania prebellico, culminata nei successi sulla panca etnea degli anni sessanta. Anche la rosa porta a molti cambiamenti, se ne vanno Guido Biondi e Claudio Ciceri, i difensori Guido Battilana , Roberto Benincasa e Antonio Ceccarini. In entrata arrivano la mezzala Lorenzo Barlassina, il roccioso stopper Giovanni Bertini, le estrose ali Nicola Fusaro e Desiderio Marchesi, in avanti il giovane attaccante Pierantonio Bortot ed il trentaduenne Gaetano Troja palermitano acquistato dal Bari e richiesto espressamente dal tecnico rossazzurro, dall'Inter Bortolo Mutti che far\u00e0 otto centri nel torneo cadetto. Il Catania in campionato ottiene diciannove pareggi su trentotto partite, poi sei vittorie e tredici sconfitte, come spesso accade tutto si decide nell'ultima di campionato, a novanta minuti dal termine la compagine etnea vanta un punto di vantaggio sulle terz'ultime, ma lo aspetta lo scontro diretto con il Brescia, finisce (4-1) per i lombardi che si salvano, il Catania scende in Serie C con Novara e Spal.\nRisultati.\nCoppa Italia.\nGirone Primo.\nClassifica finale del Primo Girone di qualificazione: Milan e Atalanta punti 7, Lazio punti 4, Catania punti 2, Novara punti 0."}
{"id": "4848483", "revid": "119005377", "url": "https://it.wikipedia.org/wiki?curid=4848483", "title": "Bleiblerville", "text": "Bleiblerville \u00e8 una comunit\u00e0 non incorporata degli Stati Uniti situata nella contea di Austin dello stato del Texas.\nGeografia.\nLa comunit\u00e0 \u00e8 situata a (nella parte nord-occidentale della contea), ed \u00e8 attraversata dalla FM 2502 ad una distanza di 3,4 miglia (5,5 km) a nord-ovest di Nelsonville, 12,1 miglia (19,5 km) a nord-ovest di Bellville, e 4 miglia (6 km) a nord-est di Industry."}
{"id": "4848485", "revid": "205197", "url": "https://it.wikipedia.org/wiki?curid=4848485", "title": "Coppa di Norvegia 2013", "text": ""}
{"id": "4848490", "revid": "287204", "url": "https://it.wikipedia.org/wiki?curid=4848490", "title": "Futbol'nyj Klub Dinamo Kirov", "text": "La Dinamo Kirov, ufficialmente Futbol'nyj Klub Dinamo Kirov (; translitterazione anglosassone: Dynamo Kirov), \u00e8 una societ\u00e0 di calcio russa con sede a Kirov.\nStoria.\nFondata nel 1923 e inizialmente chiamata \"Dinamo Vjatka\", dato che Vjatka era il nome della citt\u00e0 di Kirov; nel 1934 la citt\u00e0 prese la denominazione attuale e cos\u00ec anche il club si trasform\u00f2 \"Dinamo kirov\". A livello nazionale partecip\u00f2 inizialmente solo alla Coppa; dal 1957 fece la sua prima apparizione nei campionati nazionali sovietici, partendo dalla Klass B, nome con cui era identificata all'epoca la seconda serie del campionato sovietico di calcio. Mantenne la categoria fino al 1963, sfiorando la promozione nella massima serie nel 1961 quando vinse il Girone due della Repubblica russa, ma giunse terzo nel girone finale russo; con la riforma dei campionati rimase in Klass B che nel frattempo era per\u00f2 divenuta la terza serie, scendendo di fatto di categoria.\nAl termine della stagione 1969 and\u00f2 incontro ad una nuova retrocessione dovuta alla riforma dei campionati: la Klass B divenne quarta serie del campionato sovietico; con la soppressione di tale categoria alla fine della stagione 1970, il club recuper\u00f2 la terza serie. Dopo dieci anni di permanenza la squadra nel 1981 vinse prima il Girone 2 e poi il Girone 2 di finale, raggiungendo la seconda serie. L'avventura in questa categoria dur\u00f2 solo due stagioni: il 22\u00ba posto del 1983 significarono la retrocessione in Vtoraja Liga.\nRimase nella terza serie sovietica fino al 1989: alla fine di questa stagione, con la riforma dei campionati, fu retrocesso nella neonata Vtoraja Niz\u0161aja Liga (quarta serie del campionato).\nCon la scomparsa dell'Unione Sovietica, ebbe la possibilit\u00e0 di debuttare direttamente nella neonata seconda serie: fin\u00ec per\u00f2 ultimo e retrocesse immediatamente in terza serie. Cambi\u00f2 nome in \"Vjatka\" e, dopo solo due stagioni, dichiar\u00f2 bancarotta alla fine del 1994. Torn\u00f2 al professionismo col nome di \"Dinamo-Ma\u0161inostroitel\"' solo nel 1999, in terza serie.\nNel 2003 riacquis\u00ec la denominazione storica di \"Dinamo Kirov\"; la sua migliore stagione in terza serie \u00e8 stata quella del 2006 quando raggiunge il terzo posto finale in campionato e i sedicesimi in Coppa."}
{"id": "4848492", "revid": "125117418", "url": "https://it.wikipedia.org/wiki?curid=4848492", "title": "St\u00e5le Sandbech", "text": "Biografia.\nSpecialista di big air, halfpipe e slopestyle, ha esordito in Coppa del Mondo il 7 settembre 2008 a Cardrona, in Nuova Zelanda, giungendo 40\u00ba in halfpipe. Conquista il primo podio nel big air tenutosi a Londra nel 2010, mentre il primo successo lo ottiene a Copper Mountain in slopestyle tre anni dopo. Nel 2010 vince la medaglia d'oro ai Mondiali juniores di Snow Park 2010.\nHa partecipato a due edizioni dei Giochi olimpici: a si \u00e8 piazzato al 30\u00ba posto in halfpipe ed a ha vinto la medaglia d'argento nello slopestyle."}
{"id": "4848493", "revid": "110147182", "url": "https://it.wikipedia.org/wiki?curid=4848493", "title": "Burleigh", "text": "Burleigh \u00e8 una comunit\u00e0 non incorporata degli Stati Uniti d'America, situata nella contea di Austin dello Stato del Texas.\nGeografia.\nBurleigh \u00e8 situata a , nella parte orientale della contea. \u00c8 situata a 6,7 miglia (10,8 km) a sud-est di Bellville, lunga la riva occidentale del fiume Brazos."}
{"id": "4848495", "revid": "120938308", "url": "https://it.wikipedia.org/wiki?curid=4848495", "title": "La ragazza dagli occhi d'oro", "text": "La ragazza dagli occhi d'oro (titolo orig. \"La Fille aux yeux d'or\") \u00e8 una novella di Honor\u00e9 de Balzac apparsa nel 1835, terza parte della \"Storia dei tredici\", che raggruppa anche Ferragus, La duchessa di Langeais. L'insieme fa parte delle \"Scene della vita parigina. Studi di costume\" de La Commedia umana. Nel 1841, l'autore dedic\u00f2 quest'opera a Eug\u00e8ne Delacroix; secondo l'interpretazione di Albert B\u00e9guin, Balzac voleva competere con lui, ossia esprimere attraverso il linguaggio ci\u00f2 che i pittori dicono col colore.\nTrama.\nLa novella inizia con una lunga descrizione della citt\u00e0 di Parigi e dei costumi dei parigini.\nIl conte \"Henry de Marsay\", figlio naturale di Lord Dudley ed educato dall'abate de Maronis, \u00e8 un dandy agguerrito il quale con la sua forza e capacit\u00e0 innate sembra riuscir a piegare chiunque al proprio volere. La storia ha inizio quando Marsay incontra per la prima volta \"Paquita Valdes\", una \"ragazza dagli occhi dorati\", durante una passeggiata. Questa creatura misteriosa e d'una bellezza realmente eccezionale attira subitaneamente l'attenzione del conte.\nLa ragazza vive sotto il costante controllo della governante ed \u00e8 pressoch\u00e9 rinchiusa nel suo palazzo; infatti non esce mai sola e non riceve nessuno. Per l'annoiato conte, la conquista della fanciulla \u00e8 una sorta di sfida e quindi da allora in poi cercher\u00e0 di far di tutto per riuscire a conquistarla; con l'aiuto di Ferragus e del marchese di Ronquerolles spera di arrivare a sedurre la giovane. Ma \u00e8 proprio il fedele servo di quest'ultima a contattarlo per organizzare un incontro con la fanciulla.\nLa prima volta, il giovane riesce a incontrare Paquita in gran segreto nella casa di sua madre. Successivamente si incontrano altre due volte, con molte precauzioni, nella stanza di Paquita. Ma quando Henry \u00e8 al culmine della passione, quando parlano di fuggire insieme, magari in Asia, Paquita invoca il nome di una donna. Il giovane diviene furioso e medita vendetta. Chiede quindi aiuto alla banda dei tredici, tra i quali c'\u00e8 Ferragus.\nQuando fanno irruzione nella casa di Paquita la trovano morente di fronte alla marchesa di San-Real, sorellastra di Marsay, la quale \u00e8 follemente innamorata di lei nonch\u00e9 estremamente gelosa e possessiva, ed \u00e8 proprio la gelosia che l'ha spinta ad ucciderla. Ma quando si rende conto che Paquita l'ha tradita con il suo fratellastro, la marchesa si pente e decide di tornare in Spagna per entrare in un convento di \"los Dolores.\"\nNelle ultime righe del racconto Marsay dice ridendo ad un amico che la ragazza \u00e8 morta di tisi.\nIncipit.\nUno degli spettacoli pi\u00f9 spaventosi che esistano sulla faccia della terra \u00e8 senza dubbio l'aspetto dei parigini, gente smunta, gialla, terrea, orribile. Che cos'\u00e8 Parigi se non un vasto campo scosso senza tregua da una tempesta di interessi, sotto cui turbina una messe di uomini che la morte falcia pi\u00f9 che in qualsiasi altro luogo della terra e che rinasce sempre pi\u00f9 fitta? I loro visi tesi e contratti sprigionano da tutti i pori lo spirito, i desideri, i veleni che riempiono i loro cervelli; non son visi quelli, ma maschere: maschere di debolezza, di forza, di miseria, di gioia e di ipocrisia, estenuate e segnate dal marchio indelebile di un'ansiosa avidit\u00e0. Che voglion dunque essi: oro o piacere!\nFinale.\nOtto giorni dopo Paolo de Manerville incontr\u00f2 Enrico alle Tuileries, sulla Terrazza dei Foglianti.\n\u00a0\u00abEbbene, ribaldo, che ne \u00e8 della nostra bella ragazza dagli occhi d'oro?\u00bb\u00a0\n\u00a0\u00ab\u00c8 morta.\u00bb\u00a0\n\u00a0\u00abDi che?\u00bb\u00a0\n\u00a0\u00abDi etisia.\u00bb\nTemi affrontati.\nBalzac descrive audacemente la passione amorosa tra donne, cosa che quasi nessun romanziere fino a quel tempo aveva ancora osato fare esplicitamente. L'autore mostra anche una societ\u00e0 in cui il denaro ed il potere riescono a garantire tutti i diritti, dove le donne vengono comprate e scambiate come fossero delle schiave ed obbligate a rimaner sottomesse dentro \"gabbie dorate\" al capriccio dei loro padroni. Dimostra infine che il sesso dei partner conta poco nella tirannia dei rapporti di potere all'interno d'una coppia."}
{"id": "4848499", "revid": "729019", "url": "https://it.wikipedia.org/wiki?curid=4848499", "title": "Cat Spring", "text": "Cat Spring \u00e8 una comunit\u00e0 non incorporata degli Stati Uniti d'America, situata nella contea di Austin dello Stato del Texas. Secondo il censimento effettuato nel 2000 abitavano nella comunit\u00e0 76 persone.\nGeografia.\nLa comunit\u00e0 \u00e8 situata all'intersezione tra la FM 2187 e la 949, nella parte occidentale della contea."}
{"id": "4848500", "revid": "310175", "url": "https://it.wikipedia.org/wiki?curid=4848500", "title": "Staale Sandbech", "text": ""}
{"id": "4848504", "revid": "729019", "url": "https://it.wikipedia.org/wiki?curid=4848504", "title": "Angelo Mengaldo", "text": "Biografia.\nOrigini e formazione.\nFiglio di Francesco e Anna Forlin, nacque in una famiglia di possessori sacilesi che aveva una villa con podere a Tezze di Cimadolmo.\nI suoi primi precettori furono due sacerdoti; in seguito fu mandato al seminario di Ceneda e, infine, si iscrisse alla facolt\u00e0 di giurisprudenza dell'universit\u00e0 di Padova. Ma nel 1806, contro il volere dei genitori, abbandon\u00f2 gli studi e si arruol\u00f2 nel reggimento Veliti del neocostituito Regno d'Italia.\nNell'esercito di Napoleone.\nCombatt\u00e9 in Dalmazia, Montenegro e Albania contro Russi e Montenegrini e il 28 agosto 1806 venne ferito a Castelnuovo, presso le Bocche di Cattaro. Nel 1809 riprese a militare, ora contro Francesco d'Austria che aveva invaso il Veneto, e fu ancora una volta ferito nelle vicinanze di Verona. Dopo aver sconfitto gli Austriaci tra Conegliano e Sacile, prosegu\u00ec la carriera militare e prese parte alla battaglia del Raab.\nDurante quest'ultimo evento ebbe modo di distinguersi per alcuni atti di valore e venne promosso a sergente maggiore. Si fece notare anche alla battaglia di Wagram, meritandosi un encomio personale da Napoleone e la promozione a tenente.\nTra il 1810 e il 1811 fu a Milano come direttore della scuola sottufficiali e relatore nei consigli di guerra. All'inizio del 1812 si frattur\u00f2 le gambe in seguito a un incidente, ma ci\u00f2 non gli imped\u00ec di partecipare alla campagna di Russia, durante la quale comp\u00ec altre azioni di coraggio, come il salvataggio di un superiore che non sapeva nuotare al passaggio della Beresina.\nIl 2 maggio 1813 combatt\u00e9 alla battaglia di L\u00fctzen e, avendo salvato la cassa militare e gli archivi da un attacco di cosacchi, gli fu conferita la nomina a cavaliere della Corona di ferro.\nDopo tre settimane di prigionia nel castello di Magdeburgo, partecip\u00f2 alla battaglia di Lipsia. Ma la caduta di Napoleone, il 6 aprile 1814, e il conseguente scioglimento dell'esercito lo costrinsero al ritiro con il grado di capitano. Non prese parte al tentativo dei Cento giorni.\nLa Restaurazione.\nCon l'avvento della Restaurazione e degli Austriaci, il Mengaldo prefer\u00ec lasciare Milano (e la promessa sposa) e si stabil\u00ec a Padova, dove concluse gli studi e inizi\u00f2 la carriera forense a Venezia. La sua nuova professione fu per\u00f2 sfavorita dalle leggi austriache che ostacolavano l'attivit\u00e0 di quanti non erano allineati al nuovo regime. Erano infatti ben noti i suoi trascorsi napoleonici, e non solo: aveva anche tendenze repubblicane, per quanto contrario a sette e associazioni segrete.\nPer otto anni, quindi, il Mengaldo rimase inattivo e si dedic\u00f2 alla letteratura, in particolare alla poesia e alla traduzione dal tedesco e dal francese. Frequent\u00f2 i salotti veneziani, in particolare quelli di Giustina Renier Michiel, di Isabella Teotochi Albrizzi e di Marina Querini Benzon.\nFu in questi ambienti che conobbe Carolina, figlia del medico Francesco Aglietti. I due si fidanzarono, ma alla vigilia del matrimonio la giovane lo lasci\u00f2. Il Mengaldo si risollev\u00f2 dal successivo periodo di dissolutezza e depressione solo grazie alla profonda amicizia con George Gordon Byron, che aveva conosciuto nel 1818 nella casa del console britannico.\nNegli anni successi pot\u00e9 riprendere la carriera di avvocato, alternandola alla gestione dei suoi possedimenti. Partecip\u00f2 al consiglio di amministrazione della ferrovia Ferdinandea, allora in costruzione, e sostenne le posizioni dell'amico Daniele Manin che intendeva dirigere l'infrastruttura direttamente su Milano senza passare per Bergamo.\nLa Repubblica di San Marco.\nNel marzo 1848, in seguito alla liberazione di Manin e Tommaseo, Mengaldo lasci\u00f2 la sua villa di Cimadolmo e si port\u00f2 a Venezia, ottenendo dal primo l'incarico di comandante della guardia civica con il grado di generale. Qualche giorno dopo prese parte a una delegazione che si rec\u00f2 dal governatore delle provincie venete Aloys P\u00e1llfy de Erd\u00f6d e dal comandante Ferdinand Zichy: i due riconobbero la milizia, che avrebbe avuto il compito di combattere sia le repressioni dei soldati, sia le provocazioni dei rivoluzionari, e diedero al Mengaldo il titolo di generale e dittatore.\nCon questo ruolo, dal 19 al 23 marzo ebbe sostanzialmente il controllo di Venezia e si impegn\u00f2 a mantenere l'ordine, evitando che le due parti commettessero eccessi. Il 22 rifiut\u00f2 a Manin l'appoggio della guardia civica nel tentativo di sollevare l'Arsenale; Manin si rec\u00f2 comunque sul luogo, seguito da un numero sempre pi\u00f9 crescente di volontari, ma se gli austriaci capitolarono senza spargimenti di sangue si dovette all'iniziativa diplomatica del Mengaldo che, nel frattempo, con Giovanni Francesco Avesani, Bartolomeo Benvenuti e Iacopo Castelli, convinceva Palffy e Zichy a lasciare la citt\u00e0. A mezzogiorno del 23 Mengaldo, ancora con il ruolo di dittatore, proclamava la Repubblica di San Marco, conferendone la presidenza a Manin.\nMengaldo mantenne il comando militare sino all'arrivo di Guglielmo Pepe, allorch\u00e9 rimase al vertice della sola guardia civica. Il 6 luglio lasci\u00f2 anche questa carica dopo che la maggior parte della milizia aveva deciso di appoggiare la fusione con il Regno dell'Alta Italia. Manin accett\u00f2 le sue dimissioni solo il 12 agosto, ma comunque non lo richiam\u00f2 poich\u00e9 lo riteneva in qualche modo responsabile del sostegno delle guardie a Carlo Alberto di Savoia.\nIn seguito fu ambasciatore in Francia e Regno Unito alla ricerca di sostegni all'estero, ma non ottenne nulla di concreto. Tornato a Venezia alla fine del 1848, trascorse un periodo di inattivit\u00e0 sino al febbraio successivo, quando costitu\u00ec il reparto scelto dei Veliti (chiaro riferimento al suo passato napoleonico). Questi si distinsero durante l'assedio di Venezia sino alla resa del 24 agosto.\nGli ultimi anni.\nIn seguito alla capitolazione della Repubblica, Mengaldo venne condannato all'esilio. Fu a Nizza, a Firenze, a Londra e Genova per stabilirsi, infine, a Torino.\nNella citt\u00e0 sabauda continu\u00f2 la sua attivit\u00e0 patriottica: amico dell'ambasciatore britannico James Hudson, assieme a Raffaele Rubattino tratt\u00f2 con lui per ottenere l'appoggio inglese alla spedizione dei Mille. I suoi meriti gli valsero diverse onorificenze da parte del Regno di Sardegna.\nDurante il periodo torinese si radic\u00f2 sempre pi\u00f9 su posizioni moderate, sviluppando una forte autocritica sul suo passato rivoluzionario e in particolare sul suo ingenuo ottimismo negli anni della Repubblica di San Marco.\nCiononostante, dopo il plebiscito del 1866 e l'annessione del Nordest al Regno d'Italia, fu uno dei componente della delegazione veneta che visit\u00f2 Vittorio Emanuele II al palazzo Reale di Torino, recandogli la bandiera italiana e il vessillo della Repubblica di San Marco. In aggiunta, per due volte si rec\u00f2 a Venezia, nel 1867 e poi nel 1868 per accogliere i resti di Manin dalla Francia."}
{"id": "4848510", "revid": "729019", "url": "https://it.wikipedia.org/wiki?curid=4848510", "title": "Kenney", "text": "Kenney \u00e8 una comunit\u00e0 non incorporata degli Stati Uniti d'America, situata nella contea di Austin dello Stato del Texas. Il suo Zoning Improvement Plan \u00e8 77452. Secondo il censimento effettuato nel 2000 i residenti erano circa 200.\nGeografia.\nLa citt\u00e0 \u00e8 situata a , nella parte nord-orientale della contea.\nSi trova lungo la State Highway 36, distante 8 miglia a nord della citt\u00e0 di Bellville, il capoluogo di Austin County. \nClima.\nIl clima in questa zona \u00e8 caratterizzato da temperature relativamente elevate e precipitazioni distribuite uniformemente durante tutto l'anno. Secondo la Classificazione dei climi di K\u00f6ppen il tempo era subtropicale umido, abbreviato nelle mappe climatiche con \"Cfa\"."}
{"id": "4848520", "revid": "110157", "url": "https://it.wikipedia.org/wiki?curid=4848520", "title": "New Ulm (Texas)", "text": "New Ulm \u00e8 una comunit\u00e0 non incorporata degli Stati Uniti d'America della contea di Austin nello Stato del Texas. Secondo l'\"Handbook of Texas\", la comunit\u00e0 aveva una popolazione stimata di 650 abitanti nel 2000. Fa parte dell'area metropolitana di Houston-Sugar Land-Baytown.\nGeografia fisica.\nNew Ulm si trova all'incrocio delle Farm Roads 109 e 1094 nella parte occidentale della contea di Austin, circa 22 miglia a sud-ovest di Bellville e 16 miglia a nord-est di Columbus.\nStoria.\nLa storia di New Ulm risale agli anni 1840. Fu fondata nel 1841 come \"Duff's Settlement\", chiamata cos\u00ec in onore di James C. Duff, che acquist\u00f2 il terreno originale su cui fu costruita la citt\u00e0. Questa comunit\u00e0 si trovava a circa un miglio a nord dell'attuale sito di New Ulm. Verso la met\u00e0 degli anni 1840, l'area crebbe un afflusso con l'arrivo di coloni di lingua tedesca dalle vicine comunit\u00e0 di Industry, Shelby e Nassau Farm. Dopo aver presentato petizioni al governo per un ufficio postale, ne fu aperto uno nel 1852 con il nome di New Ulm, in commemorazione della citt\u00e0 tedesca di Ulma (in tedesco \"Ulm\"), dato che molti dei coloni provenivano da quell'area. Nel 1867 fu costruita una chiesa che fungeva da edificio scolastico. La Missouri-Kansas-Texas Railroad compr\u00f2 terreni agricoli di propriet\u00e0 del residente locale Franz Pille allo scopo di estendere la linea, che arriv\u00f2 a New Ulm nel 1892, stimolando ulteriormente l'economia cittadina. Si stima che 225 persone vivessero nella comunit\u00e0 nel 1898. A quel tempo, a New Ulm operava una variet\u00e0 di attivit\u00e0 commerciali, tra cui cinque negozi, una farmacia, una selleria, un'ebanisteria e una fabbrica di soda.\nNel 1906 fu aperta una banca e quattro anni dopo fu avviata la pubblicazione del giornale \"New Ulm Enterprise\". L'11 aprile 1916, nella comunit\u00e0 si riunirono ventuno uomini allo scopo di mettere in sicurezza gli apparati antincendio per proteggere le propriet\u00e0 locali. Ci\u00f2 port\u00f2 alla formazione della New Ulm Fire Company, in seguito ribattezzata New Ulm Volunteer Fire Department. Nel 1930, la popolazione di New Ulm si attestava intorno ai 500 abitanti, che calarono a 390 nel 1950, per aumentare nuovamente in seguito, raggiungendo le 650 unit\u00e0 nel 1990. New Ulm \u00e8 attiva nella camera di commercio e nel Lions Clubs.\nAnche se New Ulm non \u00e8 incorporata, ha un ufficio postale con il codice di avviamento postale 78950.\nCultura.\nIstruzione.\nL'educazione pubblica nella comunit\u00e0 di New Ulm \u00e8 fornita dal Columbus Independent School District, che ha sede nella citt\u00e0 di Columbus, nella contea di Colorado."}
