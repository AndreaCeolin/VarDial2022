{"id": "4904168", "revid": "767487", "url": "https://it.wikipedia.org/wiki?curid=4904168", "title": "Non escludo il ritorno", "text": "Non escludo il ritorno \u00e8 un film del 2014, diretto da Stefano Calvagna, in precedenza provvisoriamente intitolato \"Califano... L'ultimo concerto\".\nIl film \u00e8 uscito nelle sale cinematografiche il 6 novembre 2014.\nLa sceneggiatura \u00e8 stata scritta con la collaborazione degli amici pi\u00f9 intimi che Franco Califano ha avuto negli ultimi anni della sua vita, amici fra i quali figura lo stesso Stefano Calvagna, che \u00e8 anche stato voluto dal cantautore alla regia del suo primo concerto ripreso e pubblicato in DVD, \"Franco Califano Anniversario\", in occasione dei suoi 70 anni. Questo ha permesso di portare in scena una storia fedele alla realt\u00e0 dei fatti, in alcuni punti del tutto inedita al grande pubblico.\nIl titolo \u00e8 lo stesso del brano presentato dall'artista al Festival di Sanremo 2005 e dell'album pubblicato nello stesso anno."}
{"id": "4904169", "revid": "247222", "url": "https://it.wikipedia.org/wiki?curid=4904169", "title": "The Summer Knows", "text": "The Summer Knows \u00e8 un album di Art Farmer, pubblicato dalla Inner City Records nel 1977. Il disco fu registrato il 12 e 13 maggio 1976 al Vanguard Studios di New York (Stati Uniti)."}
{"id": "4904171", "revid": "838137", "url": "https://it.wikipedia.org/wiki?curid=4904171", "title": "Namco Pole Position", "text": "Namco Pole Position \u00e8 una scheda madre arcade a 8-bit usata da Namco nel 1982 per il gioco arcade \"Pole Position\"; \u00e8 la prima scheda madre della compagnia ad utilizzare la Stereofonia, e ad usare la NVRAM per salvare i record dopo che la macchina viene spenta."}
{"id": "4904175", "revid": "1573940", "url": "https://it.wikipedia.org/wiki?curid=4904175", "title": "Hypognatha utari", "text": "Hypognatha utari \u00e8 un ragno appartenente alla famiglia Araneidae.\nEtimologia.\nIl nome della specie \u00e8 il risultato di un'arbitraria scelta di lettere, in parte derivanti dalla localit\u00e0 brasiliana di rinvenimento degli esemplari: Utiariti\nCaratteristiche.\nL'olotipo femminile rinvenuto ha dimensioni: cefalotorace lungo 1,47mm, largo 1,21mm; opistosoma lungo 2,9mm, largo 3,7mm.\nDistribuzione.\nLa specie \u00e8 stata reperita nel Brasile centrale: nei pressi di Utiariti, appartenente allo stato del Mato Grosso.\nTassonomia.\nAl 2014 non sono note sottospecie e dal 1996 non sono stati esaminati nuovi esemplari."}
{"id": "4904177", "revid": "122805297", "url": "https://it.wikipedia.org/wiki?curid=4904177", "title": "John Briley", "text": ""}
{"id": "4904188", "revid": "287204", "url": "https://it.wikipedia.org/wiki?curid=4904188", "title": "Viamao", "text": ""}
{"id": "4904189", "revid": "767487", "url": "https://it.wikipedia.org/wiki?curid=4904189", "title": "Makiza", "text": "Makiza \u00e8 stato un gruppo musicale hip hop cileno attivo dal 1997 al 2006 quando la loro cantante Anita Tijoux ha lasciato la band per intraprendere la carriera solista.\nStoria.\nIl gruppo \u00e8 stato formato nel 1997 da Zatourno Ana Tijoux, Seo2, Cenzi, e DJ Squat.\nI Makiza hanno pubblicato nel 1998 il primo cd, \"Vida Salvaje\", con grande successo, anche se era una produzione indipendente.\nNel 1999, hanno pubblicato \"Aerolineas Makiza\" una produzione Sony Music Entertainment, che seguiva il rap cileno dopo \"Tiro de Gracia\", un bestseller di un gruppo rap cileno. L'album dei Makiza incluse nuove canzoni come \"Vida Salvaje\", con due nuove canzoni, una delle quali era il singolo di successo \"La Rosa de los Vientos\". Questo album ha posto i Makiza al top del mercato hip-hop latino-americana, come il loro stile \u00e8 stato molto pi\u00f9 evoluto rispetto agli altri gruppi al momento. Lo stile di produzione somigliava infatti al suono della metropolitana di New York, ispirata ai Tongues. Questo ha aiutato il gruppo a ricevere un consenso sempre pi\u00f9 ampio. Nel 2000, Makiza hanno inciso la canzone popolare \"tontos Somos, non Pesados\" di Los Tres. Alla fine del 2000, i membri del Makiza si sono separati per il desiderio dei suoi membri di lavorare su progetti personali prima del loro tour attraverso i paesi limitrofi.\nNel 2004, i Makiza sono tornati insieme e hanno annunciato un tour per promuovere la riedizione di \"Vida Salvaje\", che \u00e8 stato rimasterizzato e in formato CD. Tijoux e Seo2, i membri solo musicalmente attivi rimanenti del gruppo, ha deciso di riunire la band e lavorare su nuovo materiale. Il gruppo ha pubblicato il suo terzo album nel 2005, \"Casino Royale\", sotto l'etichetta indipendente Record Bizarre. L'album ha coinvolto vari produttori, piuttosto che un produttore come album precedenti pubblicati, e ha coinvolto anche Sonido \u00c1cido. \nNel 2006 il gruppo si sciolse definitivamente a causa di differenza di vedute circa la produzione e la direzione musicale."}
{"id": "4904192", "revid": "1573940", "url": "https://it.wikipedia.org/wiki?curid=4904192", "title": "Hypognatha viamao", "text": "Hypognatha viamao \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 brasiliana di rinvenimento degli esemplari: Viam\u00e3o\nCaratteristiche.\nL'olotipo femminile rinvenuto ha dimensioni: cefalotorace lungo 1,44mm, largo 1,19mm; opistosoma lungo 2,9mm, largo 3,2mm.\nDistribuzione.\nLa specie \u00e8 stata reperita nel Brasile meridionale: a \"Capivari\", localit\u00e0 nei pressi di Viam\u00e3o, appartenente allo stato del Rio Grande do Sul.\nTassonomia.\nAl 2014 non sono note sottospecie e dal 1996 non sono stati esaminati nuovi esemplari."}
{"id": "4904193", "revid": "79968", "url": "https://it.wikipedia.org/wiki?curid=4904193", "title": "Inoue Kaoru", "text": "Nel 1863 si imbarc\u00f2 con It\u014d Hirobumi per Londra; fu perci\u00f2 tra i protagonisti del rinnovamento Meiji. Fu ministro dell'industria dal luglio 1878 al settembre 1879, ministro degli esteri dal dicembre 1885 al settembre 1887, ministro dell'agricoltura dal luglio 1888 al dicembre 1898, ministro dell'interno dall'agosto 1892 all'ottobre 1894 e ministro delle finanze dal gennaio al giugno 1898."}
{"id": "4904194", "revid": "113757", "url": "https://it.wikipedia.org/wiki?curid=4904194", "title": "Voce della Russia", "text": ""}
{"id": "4904196", "revid": "1305772", "url": "https://it.wikipedia.org/wiki?curid=4904196", "title": "Oscar Blumenthal", "text": "Studi\u00f2 alle universit\u00e0 di Berlino e di Lipsia, laureandosi in quest'ultima nel 1872 in filosofia. A Lipsia fu editore del giornale \"Deutsche Dichterhalle\" e nel 1873 fond\u00f2 la rivista \"Neue Monatshefte f\u00fcr Dichtkunst und Kritik\". Nel 1875 torn\u00f2 a Berlino e divent\u00f2 un critico teatrale del quotidiano \"Berliner Tageblatt\".\nNel 1887 apr\u00ec il \"Lessingtheater\" di Berlino, del quale fu direttore fino al 1898. Dal 1894 al 1895 fu anche direttore del \"Berlinertheater\". A partire dal 1898 si dedic\u00f2 soprattutto all'attivit\u00e0 di commediografo e critico teatrale. Era famoso per il suo \"humour\" e per le recensioni pungenti e senza mezzi termini, per le quali veniva chiamato \"bloody Oscar\".\nLe sue opere teatrali furono generalmente accolte con favore nei teatri della Germania. La sua opera teatrale pi\u00f9 nota \u00e8 \u00ab Im Weissen R\u00f6ssl \u00bb (\"Al cavallino bianco\"), un'operetta in tre atti scritta assieme a Gustav Kadelburg. In campo letterario cur\u00f2 un'edizione delle opere di Christian Dietrich Grabbe, che ebbe un notevole successo.\nBlumenthal \u00e8 stato anche un compositore di problemi di scacchi, in maggioranza matti in tre mosse e problemi di automatto. Nel 1902 pubblic\u00f2 a Lipsia una raccolta di 360 problemi con meno di otto pezzi di vari autori, che chiam\u00f2 \"miniature\" (\"Schachminiaturen\"), ordinati secondo il numero di pezzi. L'anno successivo pubblic\u00f2 una seconda raccolta, con altre 400 miniature e le correzioni di alcuni problemi della prima parte.\nDue suoi problemi:"}
{"id": "4904197", "revid": "287204", "url": "https://it.wikipedia.org/wiki?curid=4904197", "title": "Dance Hall Days", "text": "Dance Hall Days \u00e8 un singolo del gruppo musicale britannico Wang Chung, pubblicato nel 1983 come secondo estratto dal secondo album in studio \"Points on the Curve\".\nDescrizione.\nIl singolo, in entrambi i formati a 7\" e 12\" e con lati B differenti, era gi\u00e0 stato pubblicato, con scarso successo, localmente in Inghilterra nel 1982, quando il gruppo si chiamava \"Huang Chung\", era sotto contratto con la Arista Records ed era composto di quattro membri, con Hogg Robinson - nome vero David Burnand - al sassofono.\nLa versione 'ufficiale' fu commercializzata dalla Geffen Records durante la seconda met\u00e0 del 1983 nel Regno Unito e dal 14 gennaio 1984 negli Stati Uniti (quest'ultima con lati B ancora diversi). Entrambe le nuove pubblicazioni anticiparono di poco quelle dell'album di provenienza Points on the Curve, avvenute a luglio del 1983 (UK) e il 16 gennaio 1984 (US).\nSuccesso e classifiche.\nBrano di riferimento della musica dance dei primi anni '80, ebbe grande successo in Italia ed Europa, come in America e Australia. Nonostante la pubblicazione del singolo fosse avvenuta in diversi paesi europei gi\u00e0 nel 1983, i dati ufficiali delle classifiche si riferiscono all'anno seguente.\n(*) Risulta 21\u00b0 nella classifica annuale delle vendite dei singoli 1984.\nVideo musicale.\nDel videoclip furono prodotte due versioni. La prima, diretta da Derek Jarman, \u00e8 in gran parte una selezione di scene da uno spettacolo con nuotatori e fontane e da altri filmati di repertorio amatoriali dell'epoca della Seconda guerra mondiale. In questo materiale video, verosimilmente girato dal padre, pioniere nell'uso privato non professionale di una telecamera a colori, compare anche il regista, all'epoca ancora bambino. Le riprese di vita familiare sono alternate a quelle in cui Jack, Nick e Darren, cantano in playback e suonano il violino. Alla fine del filmato i membri della band sono vestiti con i costumi dei personaggi del romanzo/film per ragazzi \"Il mago di Oz\": Jack Hues \u00e8 l'uomo di latta, Nick Feldman lo spaventapasseri di stoppa e Darren Costin il leone codardo.\nLa seconda e pi\u00f9 nota versione del video, anche grazie alla massiccia diffusione effettuatane da MTV, accosta, con un'atmosfera magico fantastica, l'ambiente di una sala da ballo nel periodo d'oro degli anni '40 con quello di una recente discoteca. Il filmato, che inizia in bianco e nero, vede Hues arrivare a piedi con propria valigia e fermarsi in strada all'esterno di un locale da ballo per raccogliere e leggere un volantino, prosegue a colori, con lui e il suo il gruppo che suonano all'interno della sala affollata da coppie di ballerini. Cambia la scena e dal soffitto cala sulla pista da ballo, adesso vuota e oscura, una moderna sfera specchiata, dalla rottura della quale, come nascendo da un uovo, fuoriesce una creatura, fatta dello stesso materiale della sfera, che inizia a danzare armoniosamente. Dopo il ritorno alla scena del gruppo che suona nella sala, il video termina come era iniziato, ancora in bianco e nero, con Hues per strada, che lascia il locale seguito dalla sua valigia ora dotata di gambe.\nNel 1984, questa versione \u00e8 stata candidata agli MTV Video Music Awards nella categoria 'miglior video di un artista emergente' (Best New Artist Video), senza tuttavia riuscire a conseguire il riconoscimento.\nTracce.\nTesti e musiche Wang Chung.\nLato A\nLato B (mai pubblicato su album)\nLato A\nLato B come il singolo 7\".\nCuriosit\u00e0.\nIl brano \u00e8 presente nel decimo episodio della seconda stagione di Breaking Bad.\nIl brano fa parte della colonna sonora del film Bachelor Party - Addio al celibato del 1984.\nIl brano \u00e8 presente nel videogioco Gta - Vice City per PlayStation 2."}
{"id": "4904198", "revid": "124746616", "url": "https://it.wikipedia.org/wiki?curid=4904198", "title": "Wang Chung", "text": "Gli Wang Chung sono un gruppo musicale new wave britannico, formatosi nel 1980.\nStoria.\nLa formazione storica era composta dal cantante Jack Hues e il bassista Nick Feldman assieme a Darren Costin (batteria) e Dave Burnand (sax). Nel 2016 Jack Hues ha abbandonato il gruppo ed \u00e8 stato sostituito da Gareth Moulton, ex chitarrista del gruppo Cutting Crew. Il 16 agosto 2018 al W-Festival di Mont-de-l'Enclus, in Belgio, \u00e8 ritornato Jack Hues come solista per una sola data.\nI singoli di maggior successo sono \"Dance Hall Days\", \"Everybody Have Fun Tonight\" e \"Let's Go!\", tutte canzoni registrate negli anni ottanta. Nel 1985, per il regista William Friedkin, hanno realizzato la colonna sonora del film \"Vivere e morire a Los Angeles\"."}
{"id": "4904201", "revid": "203463", "url": "https://it.wikipedia.org/wiki?curid=4904201", "title": "Oskar Blumenthal", "text": ""}
{"id": "4904208", "revid": "767487", "url": "https://it.wikipedia.org/wiki?curid=4904208", "title": "Thailandia ai XXII Giochi olimpici invernali", "text": "La Thailandia ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da due atleti."}
{"id": "4904214", "revid": "718859", "url": "https://it.wikipedia.org/wiki?curid=4904214", "title": "Jos\u00e9 Fernando Ram\u00edrez", "text": "Deputato e ministro degli Esteri dal 1846 al 1847 e dal 1851 al 1852, fu esiliato da Antonio L\u00f3pez de Santa Anna per poi rimpatriare nel 1856 ed essere nuovamente ministro degli Esteri sotto il Secondo Impero messicano.\nSconfitto questo, fu nuovamente esiliato."}
{"id": "4904216", "revid": "339392", "url": "https://it.wikipedia.org/wiki?curid=4904216", "title": "Marie Schrader", "text": ""}
{"id": "4904218", "revid": "88740", "url": "https://it.wikipedia.org/wiki?curid=4904218", "title": "Harman e Ising", "text": " \nHarman \u00e8 particolarmente celebrato per il suo cortometraggio MGM contro la guerra \"Pace in terra\" (1939), e Ising per aver vinto un Oscar con il cartone animato MGM \"La via lattea\" nel 1940.\nStoria iniziale.\nHarman e Ising iniziarono a lavorare all'animazione nei primi anni venti presso il Laugh-O-Gram Studio di Walt Disney a Kansas City (Missouri). Quando Disney trasfer\u00ec le operazioni in California, Harman, Ising e il loro collega animatore Carman Maxwell restarono indietro per cercare di avviare un loro studio. Tuttavia i loro piani non andarono da nessuna parte, e gli uomini ben presto raggiunsero Disney per lavorare sulle sue \"Alice Comedies\" e sulla serie di \"Oswald il coniglio fortunato\". Fu durante questo periodo che Harman e Ising svilupparono uno stile di disegno dei cartoni animati che in seguito sarebbe stato strettamente associato a Disney.\nQuando il produttore Charles Mintz concluse la sua collaborazione con Disney, Harman e Ising andarono a lavorare per Mintz, il cui cognato, George Winkler, istitu\u00ec un nuovo studio d'animazione per produrre i cartoni di Oswald. I corti di Oswald che Harman e Ising produssero nel 1928 e nel 1929 mostrano gi\u00e0 il loro stile inconfondibile, che poi avrebbe caratterizzato il loro lavoro sulle serie animate \"Looney Tunes\" e \"Merrie Melodies\" per la Warner Bros. Ad esempio, in \"Sick Cylinders\" (1929) ci sono sequenze che furono poi rifatte strettamente in tali lavori di Harman e Ising per la Warner Bros. come \"Sinkin' in the Bathtub\" (1930) e \"Bosko's Holiday\" (1931). I corti di Oswald su cui Harman e Ising lavorarono sono completamente diversi da quelli prodotti prima e dopo Disney, e possono essere facilmente distinti da chiunque abbia familiarit\u00e0 con il loro lavoro. Verso la fine del 1929 la Universal Pictures, che possedeva i diritti di Oswald, inizi\u00f2 il proprio studio d'animazione guidato da Walter Lantz, sostituendo Mintz e costringendo Harman e Ising senza lavoro.\nWarner Bros. e Van Beuren.\nHarman e Ising aspiravano da tempo ad avviare un loro studio, e avevano creato e protetto da copyright il personaggio dei cartoni animati Bosko nel 1928. Dopo aver perso il posto di lavoro presso lo studio di Winkler, Harman e Ising finanziarono un cortometraggio di dimostrazione di Bosko intitolato \"Bosko, the Talk-Ink Kid\". Il cartone animato, che vedeva Bosko in contrasto con il suo animatore (interpretato dal vivo da Ising), impression\u00f2 Leon Schlesinger, che abbin\u00f2 Harman e Ising con la Warner Bros. Schlesinger voleva che il personaggio di Bosko diventasse protagonista di una nuova serie di cartoni animati intitolata \"Looney Tunes\" (il titolo \u00e8 una parodia delle \"Sinfonie allegre\" di Walt Disney). La coppia produsse \"Sinkin' in the Bathtub\" nel 1930, e il cartone animato ebbe successo. Harman assunse la direzione dei \"Looney Tunes\" con protagonista il personaggio, mentre Ising cre\u00f2 una serie sorella chiamata \"Merrie Melodies\" che consisteva di storie e personaggi singoli.\nI due animatori ruppero i legami con Schlesinger nel 1933 per controversie di budget con il produttore avaro, e andarono ai Van Beuren Studios, che facevano cartoni per la RKO Radio Pictures. L\u00ec venne loro offerto un contratto per la produzione della serie di cartoni animati di Cubby Bear. Harman e Ising produssero due cartoni animati per questa serie che vennero effettivamente distribuiti. Questi corti mostrano il loro stile distintivo e si distinguono dal resto della serie, che era mal animata. Harman e Ising erano nel bel mezzo della produzione di un terzo cartone animato quando sorse una controversia contrattuale. La coppia lasci\u00f2 Van Beuren, ma tenne il cartone animato completato e lo distribu\u00ec infine nel 1940.\nMGM.\nHarman e Ising avevano mantenuto i diritti sul personaggio di Bosko, e firmarono un contratto con la MGM per avviare una nuova serie di cortometraggi di Bosko nel 1934. I due mantennero la stessa divisione di compiti che avevano usato alla Warner Bros.: Harman lavorava sui cortometraggi di Bosko, e Ising dirigeva quelli singoli. Cercarono anche, senza successo, di creare nuove stelle dei cartoni per i loro nuovi distributori. I loro cartoni animati, anche se tecnicamente superiori a quelli che avevano fatto per Schlesinger, erano ancora cortometraggi basati sulla musica, con poca o nessuna trama. Quando la nuova serie \"Happy Harmonies\" super\u00f2 significativamente il budget nel 1937, la MGM licenzi\u00f2 Harman e Ising e stabil\u00ec il suo studio guidato da Fred Quimby.\nHarman e Ising trovarono ancora lavoro come animatori freelance, dirigendo, ad esempio, la serie delle \"Sinfonie allegre\" per la Disney nel 1938. Quando Disney in seguito si rimangi\u00f2 un accordo che aveva fatto per altri due corti Harman-Ising, gli animatori vendettero i cartoni animati a Quimby alla MGM. Quimby pi\u00f9 tardi accett\u00f2 di riassumere gli animatori allo studio. Ising cre\u00f2 quindi il personaggio di Barney Bear per la MGM, basandone parzialmente il carattere sonnolento su s\u00e9 stesso. Nel 1939 Harman cre\u00f2 il suo capolavoro, \"Pace in terra\", un racconto morale pessimistico su due scoiattoli alla scoperta dei mali dell'umanit\u00e0, che venne nominato per un Oscar al miglior cortometraggio d'animazione. L'anno seguente, \"La via lattea\" di Ising divent\u00f2 il primo film non-Disney a vincere effettivamente il premio. Nonostante il successo di questi e altri cartoni animati, la produzione MGM di Harman e Ising rimase bassa.\nNel 1941 Harman lasci\u00f2 la MGM e inizi\u00f2 un nuovo studio con il veterano Disney Mel Shaw. I due rilevarono il vecchio studio di Ub Iwerks a Beverly Hills, dove crearono film di addestramento per l'esercito. Nel 1942 anche Ising lasci\u00f2 la MGM, nel suo caso per entrare nell'esercito.\nCarriera successiva ed eredit\u00e0.\nNel 1951 Harman e Ising erano tornati insieme e facevano film industriali e commerciali come \"Good Wrinkles\" (1951), realizzato per l'industria californiana delle prugne.\nNel 1960 la Harman-Ising produsse il suo ultimo lavoro, un episodio pilota per una serie TV animata intitolato \"The Adventures of Sir Gee Whiz on the Other Side of the Moon\". Il pilota invenduto per la serie mai prodotta venne profilato nel sesto episodio di \"Cartoon Dump\". Ising era la voce di Sir Gee Whiz.\nDopo una lunga malattia, Hugh Harman mor\u00ec il 25 novembre 1982, all'et\u00e0 di 79 anni, nella sua casa di Chatsworth (Los Angeles). Rudolf Ising fu invece sconfitto dal cancro il 18 luglio 1992, a Newport Beach, all'et\u00e0 di 88 anni.\nHarman e Ising sono poco conosciuti, anche tra alcuni appassionati di animazione. Anche se contribuirono a molto di quello che in seguito sarebbe stato conosciuto come lo stile Disney, vennero respinti come semplici imitazioni. In realt\u00e0, Harman e Ising non tentarono mai di imitare Disney; tentavano di rendere raffinati cartoni animati lucidi la cui qualit\u00e0 sarebbe brillata al confronto con il lavoro degli altri. I loro ripetuti tentativi di fare cartoni animati di qualit\u00e0 e il loro rifiuto di essere vincolati dai budget port\u00f2 a numerosi contenziosi con i loro produttori. A causa di questo, non furono in grado di creare personaggi duraturi, creando invece gli studios che avrebbero poi prodotto questi personaggi."}
{"id": "4904222", "revid": "767487", "url": "https://it.wikipedia.org/wiki?curid=4904222", "title": "Der Shylock von Krakau", "text": "Der Shylock von Krakau \u00e8 un film muto del 1913 diretto da Carl Wilhelm.\nProduzione.\nIl film fu prodotto da Paul Davidson per la Projektions-AG \u00bbUnion\u00ab (PAGU) (Berlin) e venne girato in Polonia, a Cracovia.\nDistribuzione.\nCon il visto di censura dell'ottobre 1913, il film fu presentato a Berlino nell'ottobre 1913."}
{"id": "4904223", "revid": "247222", "url": "https://it.wikipedia.org/wiki?curid=4904223", "title": "Something You Got", "text": "Something You Got \u00e8 un album di Art Farmer, Yusef Lateef e la big band di David Matthews, pubblicato dalla CTI Records nel 1977. Il disco fu registrato nel luglio del 1977 all'Electric Lady Studios di New York (Stati Uniti)."}
{"id": "4904224", "revid": "122873266", "url": "https://it.wikipedia.org/wiki?curid=4904224", "title": "Andy Varipapa", "text": "Biografia.\nAndrea \"Andy\" Varipapa nacque a Carfizzi, piccolo comune di etnia albanese, professante il \"rito greco\" (bizantino), in provincia di Crotone in Calabria, il 31 marzo 1891 da Francesco e Concetta Fuoco. In seguito alla morte del padre, lui e la sua famiglia decisero di emigrare negli Stati Uniti stabilendosi a New York, nel quartiere di Brooklyn.\nPrima di diventare un giocatore di bowling professionista pratic\u00f2 altri sport, come il baseball, il golf e la boxe. La sua carriera nel mondo del bowling ebbe inizio nel 1920 e ben presto il suo livello di fama crebbe sempre di pi\u00f9, diventando cos\u00ec uno dei primi giocatori di bowling professionisti degli Stati Uniti. Venne considerato \u00ab\"il pi\u00f9 grande one-man show del bowling sulla Terra\"\u00bb per via degli straordinari e numerosi effetti di rotazione che sapeva dare alle bocce che lanciava sulla corsia, quasi come una sorta di \"palla boomerang\" a rientrare.\nNel 1947, all'et\u00e0 di 56 anni, vinse la prestigiosa competizione BPAA All-Star (predecessore degli U.S. Open), consistente in 100 estenuanti partite, facendolo cos\u00ec diventare il pi\u00f9 anziano vincitore di sempre. Fu anche il primo a vincere tale competizione per due anni di fila, avendo trionfato anche nel 1948, nonostante la disperata rimonta dello sfidante Joe Wilman. Nel 1949 and\u00f2 vicino alla terza vittoria consecutiva, finendo per\u00f2 al secondo posto dietro Connie Schwoegler di Madison, Wisconsin.\nAll'et\u00e0 di 78 anni, pur non essendo mancino impar\u00f2 a lanciare le bocce anche con la mano sinistra, dal momento che cominci\u00f2 ad avere un po' di difficolt\u00e0 a farlo con la sua mano naturale, la destra. Visse fino all'et\u00e0 di 93 anni, ma nonostante l'et\u00e0 avanzata prosegu\u00ec nell'attivit\u00e0 agonistica.\nAndy Varipapa mor\u00ec a Hempstead il 25 agosto 1984."}
{"id": "4904226", "revid": "182291", "url": "https://it.wikipedia.org/wiki?curid=4904226", "title": "Andrea Varipapa", "text": ""}
{"id": "4904230", "revid": "404449", "url": "https://it.wikipedia.org/wiki?curid=4904230", "title": "Sindaci di Caserta", "text": "Di seguito l'elenco cronologico dei sindaci di Caserta e delle altre figure apicali equivalenti che si sono succedute nel corso della storia."}
{"id": "4904232", "revid": "253269", "url": "https://it.wikipedia.org/wiki?curid=4904232", "title": "Loretta Swit", "text": "Biografia.\nDi origine polacca, si \u00e8 formata come cantante e attrice a Manhattan. Comincia a recitare per la televisione nei primi anni '70 e dal 1972 interpreta Margaret \"Hot Lips\" Houlihan nella serie TV \"M*A*S*H\", a cui prende parte fino al 1983 per un totale di 239 episodi; \u00e8 infatti una dei quattro membri del cast ad aver recitato in tutte e undici le stagioni della serie. Grazie a questo lavoro ha ottenuto quattro volte la candidatura ai Golden Globe (1974, 1980, 1982 e 1983) e ha vinto due Premi Emmy (1980 e 1982) su 10 candidature (consecutive dal 1974 al 1983). \nNel 1983 \u00e8 stata anche premiata dal pubblico col People's Choice Award.\nDal 1989 \u00e8 nella Hollywood Walk of Fame (categoria Televisione). Nel corso della sua carriera ha partecipato a numerose altre serie TV e a film per il cinema; tra questi ultimi, \"In corsa con il diavolo\" (1975) di Jack Starrett, \"Una strana coppia di sbirri\" (1974) di Richard Rush e \"S.O.B.\" (1981) di Blake Edwards. Attiva anche in campo teatrale, ha recitato in diversi musical a Broadway e Las Vegas negli anni settanta e ottanta. Dal 1983 al 1995 \u00e8 stata sposata con l'attore Dennis Holahan."}
{"id": "4904237", "revid": "296631", "url": "https://it.wikipedia.org/wiki?curid=4904237", "title": "Kola Borehole", "text": ""}
{"id": "4904246", "revid": "339392", "url": "https://it.wikipedia.org/wiki?curid=4904246", "title": "Undercard", "text": ""}
{"id": "4904247", "revid": "1543377", "url": "https://it.wikipedia.org/wiki?curid=4904247", "title": "Gerardo II di Rossiglione", "text": "Origine.\nSecondo il documenti n\u00b0 543 II del \"Preuves delle Histoire g\u00e9n\u00e9rale de Languedoc, Tomus V\", datato 13 maggio 1139, era il figlio del conte di Rossiglione e visconte di Fenouillet, Vallespir e Perapertusa, Gausfredo III e di sua moglie, Ermengarda di Trencavel, che secondo il volume III dello \"Spicilegium\" (non consultato), era figlia del Visconte di B\u00e9ziers, Bernardo Aton e della moglie (secondo l\"'Histoire G\u00e9n\u00e9rale de Languedoc, Tome V, Preuves, Chartes et Dipl\u00f4mes\", si erano sposati, nel 1083), viscontessa d'Albi, Cecilia di Provenza, figlia del Conte di Provenza, Bertrando II e di sua moglie, Matilde di cui non si conoscono gli ascendenti.Gausfredo III di Rossiglione, secondo il volume III dello \"Spicilegium\" (non consultato), era il figlio del conte di Rossiglione, Gerardo I e di sua moglie, Agnese, di cui non si conoscono gli ascendenti.\nBiografia.\nDi Gerardo II si hanno scarse notizie.Per la prima volta viene citato nel documento n\u00b0 543 II del \"Preuves delle Histoire g\u00e9n\u00e9rale de Languedoc, Tomus V\", datato 13 maggio 1139, che ci riferisce di una donazione fatta da suo padre, Gausberto (\"Gausfredus Rossilionensis\"), unitamente alla moglie, Ermengarda di Trencavel (uxor mea Trencavella) ed a Gerardo (filius noster Guinardus) al monastero di Lagrasse.In quello stesso anno, Gerardo, inizi\u00f2 ad affiancare il padre nel governo della contea\nSempre, nel 1139, iniziarono i problemi tra i suoi genitoriInfatti due donazioni pare confermino la situazione: secondo il documenti n\u00b0 CXXXIV del \"Notes delle Histoire g\u00e9n\u00e9rale de Languedoc, Tomus IV\", riferito all'anno 1147, Ermengarda di Trencavel, unitamente a Gerardo (\"Trencavella filia C\u00e6cili\u00e6 Biterrensis vicecomitiss\u00e6 et ego Geraldus filius eiusdem Trencavell\u00e6\") avevano fatto una donazione all'abbazia Santa Maria di Valmagne di Villeveyrac, fondata dalla famiglia Trencavel; mentre il documenti n\u00b0 573 ancora del \"Preuves delle Histoire g\u00e9n\u00e9rale de Languedoc, Tomus V\", datato 17 maggio 1148, ci riferisce che Gausfredo III, unitamente a Gerardo, fecero una donazione all'ospedale di Perpignano.Verso il 1149, Gausfredo III ripudio la moglie.Molto probabilmente, a seguito di questo avvenimento, Gerardo con l'appoggio dello zio, il visconte di B\u00e9ziers, Raimondo I, fratello di sua madre, si ribell\u00f2 a suo padre. La riconciliazione avvenne verso il 1151, quando Gausberto III garant\u00ec al figlio che sarebbe stato il suo erede.\nNel 1152, Gerardo, il 18 settembre, vendette a suo zio, Raimondo I Trencavel, il castello di Melguel, che era stato di suo nonno, Bernardo Aton, come ci conferma il documento n\u00b0 593 ancora del \"Preuves delle Histoire g\u00e9n\u00e9rale de Languedoc, Tomus V\".Nello stesso anno, suo padre, Gausfredo si rispos\u00f2 con una donna di cui non si conosce n\u00e9 il nome n\u00e9 gli ascendenti. Questo secondo matrimonio non fu accettato dalla chiesa e Papa Eugenio III lo scomunic\u00f2; scomunica che gli fu confermata da due successori: Papa Adriano IV e poi Papa Alessandro III.\nNel corso del 1063, suo padre, Gausfredo III si ammal\u00f2 e secondo il documento n\u00b0 CCCCXLIII del \"Marca Hispanica sive Limes Hispanicus\", datato 24 febbraio 1164, di fronte a diversi testimoni, espresse le sue volont\u00e0.Quindi alla sua morte, secondo le ultime volont\u00e0 del padre, a Gerardo andarono tutti i suoi titoli e propriet\u00e0.Papa Alessandro III conferm\u00f2 Gerardo II come legittimo erede con la lettera, la n\u00b0 CCCLXX, datata 19 agosto 1165.\nGerardo, secondo il documento n\u00b0 CCCCXLVII del \"Marca Hispanica sive Limes Hispanicus\", datato 3 gennaio 1167, fece una donazione all'ospedale di Perpignano.\nIl 4 luglio 1172, Gerardo redasse il suo testamento, in cui dopo vari lasciti al punto 25 lasci\u00f2 tutti i suoi domini (t\"otum integriter dono domino meo regi Aragonensiumdy et successoribus ejus\") al re d'Aragona (Alfonso II d'Aragona); il testamento di Gerardo II, conte di Rossiglione si trova nel \"Diplomatari del Masd\u00e9u. Volum II\", documento n\u00b0 86.\nAlla morte di Gerardo II, che secondo il \"Viage Literario, Tome V, Apendice, Chronicon alterum Rivipullense\", avvenne nel 1173, Alfonso II d'Aragona gli succedette in tutti i suoi domini.\nMatrimonio e discendenza.\nDi Gerardo II non si ha alcuna notizia di un'eventuale moglie, n\u00e9 si conosce alcun discendente"}
{"id": "4904248", "revid": "943256", "url": "https://it.wikipedia.org/wiki?curid=4904248", "title": "Autoblindi", "text": ""}
{"id": "4904251", "revid": "767487", "url": "https://it.wikipedia.org/wiki?curid=4904251", "title": "Henri Alberto", "text": "Acquisisce la cittadinanza francese dopo esser divenuto calciatore professionista.\nCarriera.\nClub.\nVanta 50 presenze in Coppa di Francia e 337 incontri tra Division 1 e Division 2, inoltre conta 4 partite nella Coppa d'Austria.\nNazionale.\nSi laurea campione mondiale di calcio con la squadra militare nel 1959."}
{"id": "4904252", "revid": "599013", "url": "https://it.wikipedia.org/wiki?curid=4904252", "title": "Marilu Henner", "text": "Biografia.\nNata a Chicago da madre greca e padre polacco, da piccola si avvia nell'attivit\u00e0 di ballerina, fino a partecipare a diversi spettacoli a Broadway nei primi anni settanta. Dal 1978 al 1983 interpreta il ruolo di Elaine Nardo nella serie TV \"Taxi\", recitando in 114 episodi complessivamente. Grazie a questa partecipazione ha ricevuto cinque nomination ai Golden Globe televisivi (consecutive dal 1979 al 1983), senza tuttavia mai vincere. Nei primi anni '90 interpreta un'altra serie, \"Evening Shade\". Ha preso parte anche a numerosi film per il cinema, tra cui \"I miei problemi con le donne\" (1983),\" Perfect\" (1985), \"Pazzi a Beverly Hills\" (1991) e \"Una bionda sotto scorta\" (1994).\nVita privata.\nDal 1980 al 1982 \u00e8 stata sposata con Frederic Forrest. Dal 1990 al 2001 \u00e8 stata sposata con Robert Lieberman. Nel 2006 si \u00e8 sposata per la terza volta, con Michael Brown. Soffre di Ipertimesia, una malattia che porta ad avere una memoria superiore al normale per quello che riguarda gli eventi della propria vita; in virt\u00f9 di questa malattia ha prestato la sua consulenza nella realizzazione della serie televisiva \"Unforgettable\".\nDoppiatrici italiane.\nNelle versioni in italiano dei suoi film, Marilu Henner \u00e8 stata doppiata da:"}
{"id": "4904253", "revid": "287204", "url": "https://it.wikipedia.org/wiki?curid=4904253", "title": "Friedrich Kuhne", "text": ""}
{"id": "4904254", "revid": "117599011", "url": "https://it.wikipedia.org/wiki?curid=4904254", "title": "Sollevamento pesi ai Giochi della XXX Olimpiade - +75 kg femminile", "text": "Le gare di sollevamento pesi della categoria oltre a 75\u00a0kg femminile dei giochi olimpici di Londra 2012 si sono svolte il 5 agosto 2012 presso l'ExCeL Exhibition Centre.\nLa sollevatruce ucraina Svitlana \u010cernjavs'ka era presente sulle liste di partenza ma non ha partecipato alla gara.\nRecord.\nPrima della competizione, i record olimpici e mondiali erano i seguenti:\nDurante la competizione sono stati battuti i seguenti record:"}
{"id": "4904255", "revid": "287204", "url": "https://it.wikipedia.org/wiki?curid=4904255", "title": "Sporting Club de Bastia 2013-2014", "text": "Questa voce raccoglie le informazioni riguardanti lo Sporting Club de Bastia nelle competizioni ufficiali della stagione 2013-2014."}
{"id": "4904256", "revid": "1305772", "url": "https://it.wikipedia.org/wiki?curid=4904256", "title": "Massacro del convoglio medico di Hadassah", "text": "Il massacro del convoglio medico di Hadassah fu perpetrato il 13 aprile 1948, quando un convoglio medico, scortato da miliziani Haganah, che stava trasportando materiale medico e militare e personale all'ospedale di Hadassah, sul monte Scopus, sub\u00ec un'imboscata da un gruppo di soldati arabi.\nSettantotto, tra medici, infermieri, studenti, pazienti, membri di facolt\u00e0 e soldati Haganah israeliani, pi\u00f9 un soldato britannico furono uccisi durante l'aggressione. Dozzine di corpi impossibili da identificare per via di ustioni furono seppelliti in una fossa comune nel cimitero di Sanhedria. L'Agenzia Ebraica afferm\u00f2 che l'aggressione era stata una pesante violazione delle convenzioni internazionali, tra cui quella di Ginevra. Gli arabi affermarono di aver attaccato una formazione militare, che tutti i membri del convoglio avevano risposto al fuoco e che era stato impossibile distinguere i militari dai civili. Fu condotta un'inchiesta e alla fine fu raggiunto un accordo per distinguere i convogli militari da quelli umanitari.\nDinamica.\nIl convoglio, consistente in dieci veicoli tra cui: due ambulanze, tre bus riservati al personale medico e tre furgoni, scortati da due autoblindi Haganah, part\u00ec per l'ospedale alle 9:30. Trasportava 105 passeggeri ed era comandato dall'ufficiale Haganah Asher Rahav, che scortava convogli con un furgone Ford corazzato. Il mezzo di Rahav guidava la colonna, seguito dalle due ambulanze, quindi venivano i bus e i due furgoni, con il secondo mezzo corazzato che chiudeva il convoglio.\nIl quartiere di Sheikh Jarrah era il luogo ideale per condurre un'imboscata, ma una piccola unit\u00e0 di dodici uomini della britannica Highland Light Infantry presidiava la zona armata con una mitragliatrice pesante e munita di bazooka. Si trovava a circa 200 yarde (180 metri) dal sito eventuale dell'imboscata.\nAlle 9:45 circa, una mina fu fatta esplodere con un innesco elettrico poco davanti al furgone di Rahav, che conteneva un contingente di 10 soldati e 2 membri di Haganah che avevano approfittato di un passaggio. Il furgone rimase bloccato in un fosso e il convoglio sub\u00ec il fuoco pesante delle forze arabe presenti. Cinque veicoli riuscirono a ritirarsi dallo scontro e ritornare alla base, mentre il furgone di scorta che chiudeva il convoglio inspiegabilmente fece inversione e torn\u00f2 a Gerusalemme. L'unit\u00e0 di Abdel Najar's, che condusse l'imboscata, contava circa 40 uomini, e furono poi raggiunte dagli uomini comandati da Mohammed Gharbieh; diversi altri soldati si accorsero della battaglia.\nLe forze britanniche e Palmach furono lente ad arrivare in soccorso del convoglio; il motivo del ritardato intervento degli alleati di Israele \u00e8 da ricercare in ragioni diplomatiche. Uno dei primi uomini ad intervenire sulla scena fu il maggiore Jack Churchill, che arriv\u00f2 alle 11:15 e colp\u00ec un bus, offrendosi di evacuare i passeggeri del convoglio con il suo APC. La sua offerta fu rifiutata nella convinzione che l'Haganah sarebbe arrivato in loro aiuto e li avrebbe soccorsi. Non arrivando i soccorsi, Churchill e i suoi 12 uomini fornirono il fuoco di copertura di cui furono capaci contro centinaia di nemici.\nL'unit\u00e0 cerc\u00f2 di organizzare un cessate il fuoco dalle 11:00 a mezzogiorno. Poco dopo l'una due mezzi corazzati britannici, uno dei quali occupato dal comandante delle forze militari britanniche in Palestina Gordon Holmes MacMillan, si avvicinarono alla zona e osservarono la sparatoria, ma si trattennero dal rischiare la vita dei propri soldati intervenendo. Oltrepassando il quartiere, a detta di un testimone, bloccarono la via di ritirata agli israeliani e Rahav ordin\u00f2 a un suo uomo di sparare loro perch\u00e9 sgombrassero la strada. Lasciarono la scena alle 14:00 e ritornarono alle 15:00 con armamenti pi\u00f9 pesanti. I negoziati furono condotti da uno dei comandanti delle forze d'imboscata arabe, Adil Latif, da due uomini di Haganah e da un ufficiale inglese: gli arabi chiedevano che tutti i soldati israeliani si arrendessero e che tutti i soldati capaci di combattere si consegnassero prigionieri. La trattativa fu improvvisamente interrotta quando Latif fu assassinato.\nVerso le 14:00 il primo degli autobus fu dato alle fiamme, e poco dopo il secondo fu avvolto dalle fiamme, anche a causa del lancio di bombe molotov. Solo un uomo in ogni bus \u00e8 stato in grado di sopravvivere, Shalom Nissan e Nathan Sandowsky: quest'ultimo testimoni\u00f2 che passavano i convogli britannici i quali si sarebbero rifiutati di prestare aiuto, nonostante le loro richieste. Si sentirono invece grida in arabo di \"Minshan Deir Yassin\" (Per Deir Yassin) tutt'intorno. Il dottor Chaim Yassky fu ferito a morte da un proiettile di rimbalzo in un'ambulanza bianca, che aveva lo spessore maggiore tra tutti i veicoli del convoglio, intorno alle 14:30. L'Haganah fece un ulteriore tentativo di montare un salvataggio, trainando fuori veicoli con una macchina blindata, ma non ebbe successo. Per tutta la giornata erano state avanzate richieste per l'intervento britannico, ma senza risultato. il brigadiere Jones alla fine ricevette il permesso alle 4 del pomeriggio, raggiunse l'avamposto britannico dietro il convoglio con tre carri armati e aprendo il fuoco colp\u00ec le forze arabe, uccidendo quindici uomini; anche i bazooka furono impiegati, mentre semicingolati furono spediti a raccogliere i sopravvissuti.\nAlle 5 del pomeriggio l'Esercito 'vide calare il fumo', inizi\u00f2 il recupero dei 28 sopravvissuti, momento in cui un autobus fu bruciato e un secondo in fiamme.\nDopo il massacro, Churchill supervision\u00f2 l'evacuazione di 700 pazienti e del personale dell'ospedale.\nDue militanti dell'Irgun feriti a Deir Yassin erano tra i pazienti trasportati nel convoglio.\nVittime.\nNell'attacco 78 ebrei ed un soldato britannico vennero uccisi per colpo di arma da fuoco, o bruciati quando fu appiccato fuoco ai loro veicoli. Ventitr\u00e9 erano donne. Tra le vittime c'erano lo psicologo Enzo Bonaventura, il Dott. Chaim Yassky, direttore dell'ospedale e il Dott. Moshe Ben-David, direttore della nuova scuola medica (che fu poi stabilita nell'Universit\u00e0 Ebraica negli anni '50).\nLa maggior parte dei corpi bruciati risult\u00f2 irriconoscibile. Le 31 vittime che fu possibile identificare furono bruciate individualmente. Gli altri 47 corpi di ebrei furono presumibilmente seppelliti in una fossa comune nel cimitero di Sanhedria. Per\u00f2, a met\u00e0 degli anni settanta, Yehoshua Levanon, il figlio di una delle vittime, scopr\u00ec che una commissione d'inchiesta del tempo riport\u00f2 che solo 25 corpi andarono nella fossa comune e gli altri 22 corpi risultarono dispersi. Cercando i corpi spariti, nel 1983 incontr\u00f2 un Arabo che partecip\u00f2 all'imboscata, che sosteneva che gli offensori seppellirono parti di corpi straziati in una fossa comune vicino alla Porta dei Leoni. Nel 1996 Levinson fece una petizione all'Alta Corte Israeliana per costringere il Ministero della Difesa di impostare un database genetico per identificare i 25 corpi seppelliti nel cimitero di Sanhedria. La fossa comune non fu mai riaperta.\nConseguenze.\nIl giorno dopo l'attacco, parecchie migliaia di Ebrei Ortodossi manifestarono nel quartiere ebreo, chiedento un \"cessate il fuoco\". In una dichiarazione hanno sostenuto che la dimostrazione \u00e8 stata interrotta e dispersa dall'Haganah\nIl soldato britannico Jack Churchill coordin\u00f2 l'evacuazione di 700 tra dottori ebrei, studenti e pazienti dall'ospedale di Assad al campus dell'Universit\u00e0 Ebraica sul monte Scopus a Gerusalemme."}
{"id": "4904263", "revid": "767487", "url": "https://it.wikipedia.org/wiki?curid=4904263", "title": "The Dixie Dead", "text": "The Dixie Dead \u00e8 il quinto album in studio del gruppo horror punk statunitense Wednesday 13, pubblicato il 19 febbraio 2013."}
{"id": "4904267", "revid": "785863", "url": "https://it.wikipedia.org/wiki?curid=4904267", "title": "Hugh Harman", "text": ""}
{"id": "4904269", "revid": "785863", "url": "https://it.wikipedia.org/wiki?curid=4904269", "title": "Rudolf Ising", "text": ""}
{"id": "4904271", "revid": "287204", "url": "https://it.wikipedia.org/wiki?curid=4904271", "title": "The Signal (film)", "text": ""}
{"id": "4904272", "revid": "46291", "url": "https://it.wikipedia.org/wiki?curid=4904272", "title": "Ypsilopus amaniensis", "text": "Ypsilopus amaniensis \u00e8 una pianta della famiglia Orchidaceae, diffusa in Africa.\nDescrizione.\n\u00c8 una orchidea epifita o raramente litofita, con fusti lunghi sino a 45\u00a0cm, eretti o pendenti, e foglie oblunghe, lunghe 3,5\u201311,5\u00a0cm e larghe 1\u20132\u00a0cm, di consistenza coriacea, disposte alla base del fusto. L'infiorescenza comprende 5\u201313 fiori di colore dal bianco al verde pallido, con sepali e petali lanceolati e acuminati ed un labello trilobato, dalla cui base si origina uno nettarifero lungo sino a 16\u00a0cm. I fiori si schiudono durante le ore notturne ed emanano un intenso aroma di limone.\nBiologia.\nLa specie si riproduce per impollinazione entomofila ad opera della farfalla notturna \"Agrius convolvuli\", della famiglia Sphingidae. Nel corso di una osservazione condotta per 2 anni in Kenya si \u00e8 documentato che \"R.\u00a0amaniensis\" \u00e8 visitata spesso anche da \"Coelonia fulvinotata\", ma i ricercatori non sono stati in grado di raccogliere evidenze certe sul ruolo di quest'altro sfingide quale impollinatore.\nDistribuzione e habitat.\nL'areale di \"R.\u00a0amaniensis\" comprende il sud dell'Etiopia, il Kenya, la Tanzania, l'Uganda e lo Zimbabwe."}
{"id": "4904274", "revid": "22475", "url": "https://it.wikipedia.org/wiki?curid=4904274", "title": "Luis Valdez", "text": "Biografia.\n\u00c8 di origini messicane."}
{"id": "4904276", "revid": "965985", "url": "https://it.wikipedia.org/wiki?curid=4904276", "title": "Howard E. Rollins Jr.", "text": ""}
{"id": "4904290", "revid": "109116683", "url": "https://it.wikipedia.org/wiki?curid=4904290", "title": "Cefeide di tipo II", "text": "Una cefeidi di tipo II \u00e8 una cefeide pi\u00f9 leggera, che appartiene alla popolazione II. Queste stelle hanno periodi compresi fra 1 e 50\u00a0giorni. Come tutte le variabili cefeidi, quelle di tipo II esibiscono una relazione fra la luminosit\u00e0 assoluta della stella e il suo periodo di pulsazione. Per questa ragione le cefeidi di tipo II possono essere utilizzate, come le altre cefeidi, come candele standard per il calcolo della distanza del centro della Via Lattea, degli ammassi globulari e di altre galassie. Tuttavia, rispetto alle cefeidi classiche, quelle di tipo II sono stelle di popolazione II, molto vecchie, povere di metalli e distribuite soprattutto nell'alone galattico e negli ammassi globulari. Inoltre, dato un certo periodo, sono pi\u00f9 deboli delle cefeidi classiche di 1,6\u00a0magnitudini. Sono di solito stelle di massa medio-piccola (0,5 \u2013 0,6\u00a0M\u2609).\nStoricamente, le cefeidi di tipo II erano chiamate anche variabili W Virginis, ma ora si ritiene che quella delle W Vir sia solo una delle tre sottoclassi in cui le cefeidi di tipo II sono divise sulla base della lunghezza dei loro periodi. Le stelle con un periodo compreso fra 1 e 4\u00a0giorni sono raccolte nella sottoclasse delle variabili BL Herculis; quelle con un periodo compreso fra 10 e 20\u00a0giorni appartengono alla sottoclasse delle variabili W Virginis, mentre quelle con un periodo pi\u00f9 ampio di 20\u00a0giorni sono variabili RV Tauri. Queste sottoclassi rappresentano anche tre diversi periodi dell'evoluzione di questo tipo di stelle: le variabili BL Her sono stelle recentemente fuoriuscite dal ramo orizzontale, che stanno espandendo il loro raggio e aumentando la loro luminosit\u00e0. Esse stanno quindi sviluppando un nucleo degenere di carbonio e ossigeno e stanno cominciando a fondere l'elio e l'idrogeno in due gusci esterni al nucleo degenere. Le variabili W Vir sono stelle appartenenti al ramo asintotico delle giganti (AGB), che quindi hanno pienamente sviluppato un nucleo degenere di carbonio e ossigeno e che vanno incontro a instabilit\u00e0 termiche nei gusci in cui l'elio e l'idrogeno sono fusi, instabilit\u00e0 responsabili delle pulsazioni. Infine, le variabili RV Tau sono stelle in uno stato di evoluzione pi\u00f9 avanzato, ossia nella fase post-AGB, in cui stanno andando incontro a importanti perdite di massa che le porteranno a diventare entro un periodo relativamente breve delle nane bianche.\nVariabili cefeidi di tipo II di pi\u00f9 lungo periodo, pi\u00f9 luminose, sono state rilevate al di fuori del Gruppo Locale nelle galassie NGC 5128 e NGC 4258."}
{"id": "4904295", "revid": "767487", "url": "https://it.wikipedia.org/wiki?curid=4904295", "title": "\u00c1rp\u00e1d Belko", "text": "Biografia.\nSoprannominato \"B\u00e9b\u00e9 Cadum\" per il suo viso tondo e infantile, sposa una donna francese ad Antibes e in seguito ottiene la cittadinanza francese. Prende parte alla seconda guerra mondiale, rimanendo prigioniero di guerra per diversi anni.\nCaratteristiche tecniche.\nEsterno sinistro, era un'ottima ala ed era frequentemente schierato anche da attaccante.\nCarriera.\nCresciuto nel Sabaria, si trasferisce in Francia nel 1932, andando a giocare nell'Antibes, societ\u00e0 che all'epoca militava in prima divisione. Trasferitosi al Sochaux nel 1935, resta nelle file gialloblu per un triennio, passando al Colmar (seconda divisione) nel 1938-1939. Arruolatosi durante il secondo conflitto mondiale, ritorna a giocare a calcio nel 1945, ad Antibes. Due anni dopo, a 37 anni, decide di ritirarsi dal calcio giocato, terminando la carriera con 191 incontri e 70 gol (175/65 nei campionati, 13/4 in Coppa di Francia e 3/1 in Coppa d'Ungheria).\nAd oggi, \u00e8 il miglior marcatore nella storia dell'Antibes in prima divisione, con 34 centri."}
{"id": "4904297", "revid": "287204", "url": "https://it.wikipedia.org/wiki?curid=4904297", "title": "Arpad Belko", "text": ""}
{"id": "4904299", "revid": "1048993", "url": "https://it.wikipedia.org/wiki?curid=4904299", "title": "Kristy McNichol", "text": "Biografia.\nInizia la sua carriera come attrice bambina con apparizioni in serie TV come \"Starsky &amp; Hutch\" (1975) e \"La donna bionica\" (1976). Il suo primo ruolo regolare in una serie \u00e8 quello di Patricia Apple in \"Apple's Way\" (1974-1975). L'anno seguente viene lanciata nell'acclamata serie \"In casa Lawrence\", grazie alla quale ottiene due Premi Emmy (1976 e 1978, candidata anche nel 1977 e nel 1979) e la candidatura ai Golden Globe televisivi nel 1979. Ottiene nuovamente una candidatura ai Golden Globe nel 1982 grazie alla partecipazione a \"Solo quando rido\".\nNel periodo 1988-1995 interpreta il ruolo di Barbara Weston in \"Il cane di pap\u00e0\". Nel 1998 prende parte alla serie \"Invasion America\". I suoi crediti cinematografici includono \"La notte in cui si spensero le luci in Georgia\" (1981), \"Il film pirata\" (1982) e la \"Congiunzione di due lune\" (1988). Dopo l'aggravarsi dei suoi problemi di disturbo bipolare, si ritira dalle scene negli anni '90."}
{"id": "4904302", "revid": "131358", "url": "https://it.wikipedia.org/wiki?curid=4904302", "title": "Edmar Halovskyi de Lacerda", "text": ""}
{"id": "4904303", "revid": "287204", "url": "https://it.wikipedia.org/wiki?curid=4904303", "title": "I Vicer\u00e8 (film)", "text": ""}
{"id": "4904305", "revid": "1185701", "url": "https://it.wikipedia.org/wiki?curid=4904305", "title": "Tarcisio Andreolli", "text": "Biografia.\nEsponente della Democrazia Cristiana, \u00e8 stato consigliere comunale a Trento dal 17 novembre 1974 all'8 giugno 1980. Dal 1983 al 1993 \u00e8 stato consigliere provinciale a Trento, nella IX e X legislatura. Dal 1989 al 1994 \u00e8 stato presidente del Trentino-Alto Adige. Nel 1996 \u00e8 stato eletto senatore nel collegio di Rovereto con L'Ulivo."}
{"id": "4904306", "revid": "213136", "url": "https://it.wikipedia.org/wiki?curid=4904306", "title": "Accademia dei Ricoverati", "text": ""}
{"id": "4904310", "revid": "1543377", "url": "https://it.wikipedia.org/wiki?curid=4904310", "title": "Nokere Koerse 2014", "text": "La Nokere Koerse 2014, sessantanovesima edizione della corsa e valida come evento dell'UCI Europe Tour 2014 categoria 1.1, si \u00e8 svolta il 19 marzo 2014 su un percorso di 199,3\u00a0km. La vittoria \u00e8 andata al belga Kenny Dehaes che giunse al traguardo con il tempo di 4h19'42\", alla media di 45,7\u00a0km/h.\nPartenza con 187 ciclisti, dei quali 148 conclusero la gara."}
{"id": "4904314", "revid": "2093133", "url": "https://it.wikipedia.org/wiki?curid=4904314", "title": "BMW R NineT", "text": "La BMW R NineT \u00e8 una motocicletta realizzata dalla BMW Motorrad nel 2014.\nSviluppo.\nLa NineT \u00e8 stata costruita per commemorare il novantesimo anniversario dell'entrata in attivit\u00e0 della divisione motociclistica della famosa azienda bavarese. \nTecnica.\nIl design della moto \u00e8 stato realizzato in maniera tale da dare un'aria vintage al mezzo. Il telaio \u00e8 costituito da un traliccio in acciaio realizzato in quattro parti che utilizza il motore come elemento portante. Il telaietto ausiliario del passeggero \u00e8 smontabile in maniera tale da avere sia la configurazione monoposto che quella biposto. La forcella \u00e8 collegata al cannotto con due piastre in alluminio lavorato. \nSempre in alluminio sono anche il serbatoio e la pedaliera posteriore. L'impianto frenante \u00e8 costituito da pinze monoblocco Brembo a 4 pistoncini con ABS Bosch 9MP che agisce sulla ruota anteriore. \nIl propulsore \u00e8 un bicilindrico boxer da 110 cv di potenza e 119 N m di coppia. L'impianto di scarico laterale \u00e8 fornito dalla Akrapovi\u010d.\nNella versione 2021, il motore boxer \u00e8 stato progettato per soddisfare i requisiti della omologazione EU-5. La potenza massima \u00e8 ora di 109 CV a 7250 rpm mentre la coppia massima rimane di 116 Nm a 6000 rpm."}
{"id": "4904317", "revid": "122543458", "url": "https://it.wikipedia.org/wiki?curid=4904317", "title": "Enzo Corvi", "text": "Carriera.\nCorvi ha iniziato a giocare a hockey nelle giovanili dell'EHC Chur, squadra della sua citt\u00e0 natale, con la quale ha esordito nel massimo campionato dilettantistico svizzero nella stagione 2008/09.\nNella primavera del 2012 Corvi viene ingaggiato dall'HC Davos, squadra militante in National League A. Nella stessa stagione ha giocato 8 partite in prestito all'HC Thurgau, in National League B.\nCon l'HC Davos ha giocato l'edizione 2012 della prestigiosa Coppa Spengler, nella quale perse la finale contro il Canada per 2-7. Il 28 dicembre 2012, proprio in questa competizione, ha segnato il suo primo gol in maglia Davos, superando il portiere Adler Mannheim. Ha avuto occasione di giocare insieme a Joe Thornton durante il Lockout NHL nel 2012.\nLa stagione 2013/14 fu la stagione della svolta per Corvi: segn\u00f2 19 punti in un totale di 54 partite giocate in National League A. La stagione successiva vinse il campionato svizzero con l'HC Davos.\nNel Febbraio 2016, ha firmato un nuovo contratto che lo lega all'HC Davos fino al 2019.\nNel 2018 viene convocato dalla Nazionale Svizzera per disputare il Campionato del Mondo di Hockey, nel quale ottiene un prestigioso secondo posto alle spalle della Svezia.\nIl 18 Dicembre 2018 estende il contratto con l'HC Davos per ulteriori 4 anni.\nIl 5 Agosto 2021 rinnova anticipatamente il contratto, estendendolo fino alla stagione 2025/26.\nStatistiche.\nStatistiche nei club.\n\"Statistiche aggiornate al 18 Agosto 2021.\""}
{"id": "4904320", "revid": "767487", "url": "https://it.wikipedia.org/wiki?curid=4904320", "title": "Anansi (cantante)", "text": "Biografia.\nNell'aprile 2009 esce \"Still\", il primo singolo estratto dal suo album di debutto, dal \"titolo omonimo\". Assieme a Roy Paci &amp; Aretuska partecipa alla creazione dell'album \"Latinista\".\nPartecipa al 61\u00ba Festival di Sanremo, nella sezioni giovani, con il brano \"Il Sole dentro\". Il resto dell'anno 2011 \u00e8 ricco di diverse collaborazioni fra cui Frankie hi-nrg mc, Bunna degli Africa Unite e i The Bastard Sons of Dioniso.\nNel novembre 2011 partecipa insieme ad altre band trentine a una tourn\u00e9e di 6 date in tre stati del sud del Brasile. Nell'aprile 2012 il brano \"Never Trust a Woman\", scritto, composto e interamente suonato da Anansi, viene inserito all'interno della colonna sonora del film \"Poker Generation\".\nL'11 aprile 2014, a pi\u00f9 di tre anni dall'uscita di \"Tornasole\", Anansi ha pubblicato il singolo \"Inshallah\", realizzato con la partecipazione del rapper Ghemon, con un videoclip girato in Marocco. Il singolo ha anticipato l'album omonimo, pubblicato il 22 dello stesso mese. L'album \u00e8 stato concepito, scritto, composto e quasi interamente suonato da Anansi, mentre la supervisione e la co-produzione artistica sono state affidate al direttore d'orchestra Fio Zanotti.\nNel 2015 ha partecipato in qualit\u00e0 di compositore in due brani dell'album \"Niente che non va\" dell'artista romano Coez, \"Still Life\" e \"Costole rotte\". Nel giugno 2016 esce, accompagnato da un video, il brano \"Ci stavamo dentro\", incluso nella raccolta \"Undamento 01\" pubblicata dall'etichetta milanese Undamento. Nel novembre 2018 esce l'album \"Playlist\" di Salmo, in cui \u00e8 presente un brano di cui Anansi \u00e8 coautore, \"Sparare alla Luna\".\nAd aprile 2020 annuncia l'uscita dell'EP \"\", registrato durante la quarantena dovuta alla pandemia di COVID-19; pubblicato a giugno, il disco si compone di quattro brani, tra cui il singolo \"Mamma e Anna\"."}
{"id": "4904321", "revid": "767487", "url": "https://it.wikipedia.org/wiki?curid=4904321", "title": "Pires Constantino", "text": "Caratteristiche tecniche.\nCentrocampista offensivo, poteva giocare sia da attaccante sia da ala destra.\nCarriera.\nCresciuto nel Vasco da Gama, nel 1951 si trasferisce in Francia. Veste le casacche di N\u00edmes, Marsiglia e Lione prima di concludere la carriera in seconda divisione, nel 1966, dopo aver totalizzato 372 presenze e 79 marcature tra campionato di prima e di seconda divisione, Coppa di Francia e competizioni UEFA per club."}
{"id": "4904322", "revid": "287204", "url": "https://it.wikipedia.org/wiki?curid=4904322", "title": "Ivan Curkovic", "text": ""}
{"id": "4904324", "revid": "1543377", "url": "https://it.wikipedia.org/wiki?curid=4904324", "title": "Carmen Amaya", "text": "Era figlia di Micaela Amaya e di Jos\u00e9 Amaya \"El Chino\", nipote di La Faraona, sorella di Francisco, Leonor, Mar\u00eda, Antonia e Antonio Amaya, ed \u00e8 stata sposata con Juan Antonio Ag\u00fcero. \u00c8 nata nel quartiere Somorrostro a Barcellona e crebbe in una delle famiglie pi\u00f9 importanti del flamenco.\nBiografia.\nAnche se \u00e8 difficile garantire con certezza quando nacque Carmen Amaya, ci sono tesi recenti che propongono 1918 come anno di nascita, dopo aver studiato un censimento della citt\u00e0 di Barcellona del 1930 dove risulta l'artista con 12 anni. Carmen Amaya \u00e8 uno dei miti del ballo flamenco rivoluzionando il modo di ballarlo. Era anche cantante, ma la bravura nel ballo super\u00f2 di molto le sue vesti come \u201ccantaora\u201d. Non impar\u00f2 a ballare nell'accademia, anzi: la sua scuola fu la strada, dove cantava e ballava per guadagnare qualcosa. Poco dopo si spost\u00f2 nei teatri e nei locali rinomati di Madrid, in una carriera folgorante, con uno stile e un modo di fare fuori dal comune.\nGi\u00e0 da piccola la chiamavano \"La Capitana\", quando incominci\u00f2 a lavorare per accompagnare suo padre, debuttando con solo sei anni nel ristorante di Barcellona \"Le sette porte\" per poi fare il grande salto ed ottenere il successo a Parigi, nel Teatro Palace. Era ancora giovanissima quando ballava con artisti molto popolari e stimati come Raquel Meller o Carlos Montoya.\nLavorando a Barcellona sul palco di \"La Taurina\" venne scoperta dal critico Sebasti\u00e1n Gasch, il cui elogioso articolo riport\u00f2 a Carmen un ampio riconoscimento nelle sue vesti da bailaora. Gasch scrisse di lei: \"All'improvviso un salto. La zingarella ballava. Senza parole. Anima. Anima pura. Sentimento fatto carne.\"\nNel 1930, fu parte della compagnia di Manuel Vallejo e gir\u00f2 tutta la Spagna. Rientrata a Barcellona ball\u00f2 nel \"Teatro Espa\u00f1ol\", raccomandata da Jos\u00e9 Cepero.\nNel 1929, era nel programma del locale \"Villa Rosa\", sempre a Barcellona, nella stessa citt\u00e0 dove nel 1930 fa uno spettacolo durante l'Esposizione Universale.\nNello stesso anno viaggia a Madrid e lavora nei teatri di \"La Zarzuela\", con Concha Piquer, Miguel de Molina e altri artisti importanti. Viene scelta per apparire nel film \"La figlia di Juan Sim\u00f3n\". \nIn seguito alla sua interpretazione nel film Mar\u00eda de la O, riprende a girare la Spagna. La guerra civile spagnola la trova a Valladolid e costringe la compagnia a spostarsi all'estero. \nDopo Lisbona, la troupe viaggia in America, debuttando a Buenos Aires al Teatro Maravillas con grande successo. Nel secondo giorno di tourn\u00e9e ci volle l'intervento delle guardie e i vigili del fuoco per tenere a riga il pubblico che acquistava i biglietti. \nOltre l'Argentina lavor\u00f2 ovunque: Londra, Parigi, Brasile, Cile, Colombia, Cuba, Messico, Uruguay, Venezuela, New York. Quindi, quando nel 1947 decise di rientrate in Spagna era gi\u00e0 una star internazionale, come fu fino alla morte nel 1963.\nDurante il viaggio a New York nel 1941 per ballare nel prestigioso Carnegie Hall, si disse che alloggiava nel famoso Waldorf Astoria e in una passeggiata vide una pescheria dove compr\u00f2 sardine e le cucin\u00f2 nella Suite Imperial bruciando dei comodini carissimi. \nNonostante ci\u00f2 il presidente degli Stati Uniti, Franklin Roosevelt, l'assunse per una festa alla Casa Bianca dove le regal\u00f2 una giacca ornata di diamanti. \nUsciva nella copertina delle riviste, l'ammiravano tutti, ball\u00f2 una versione d' \"El amor brujo\" di Manuel de Falla, nel \"Hollywood Bowl\", di fronte a ventimila persone, con l'Orquestra Filarmonica.\nRientrata in Europa, apparve all Teatro dei Campi Elisi di Parigi, quindi a Londra, nei teatri olandesi e nel nuovo Messico, New York, Sudafrica, Argentina, Italia e Germania. \nA Londra viene elogiata dalla Regina, e appare sui quotidiani con una foto e la didascalia: \u00abDue regine a confronto\u00bb. \nIl suo ultimo film fu \"Con odio e con amore (Los Tarantos)\" di Francisco Rovira Beleta (1963). \nDecesso.\nCarmen Amaya mor\u00ec a 45 anni per una malattia renale. La sepoltura avvenne nel paese catalano di Begur, dove visse i suoi ultimi giorni, anche se successivamente i suoi resti furono spostati a Santander, nella tomba della famiglia del marito. \nTre anni dopo, nel 1966, venne inaugurato un suo monumento nel Parco Giochi di Montju\u00efc, oggi Giardini Joan Brossa a Barcellona, e a Buenos Aires le dedicarono una via. \nIl Tablao de Carmen \u00e8 stato fondato nel 1988 nel Villaggio Spagnolo come omaggio a Carmen Amaya proprio nel luogo dove lei ball\u00f2 per il Re di Spagna, Alfonso XIII, durante l'inaugurazione dell'Esposizione Internazionale di Barcellona del 1929. Tablao de Carmen mostra alcune eredit\u00e0 fotografiche di Carmen Amaya. La chitarra di suo marito Juan Antonio Aguero (di Santos Hernandez 1930) fa parte del patrimonio della famiglia fondatrice di Tablao e viene suonata nel Tablao in occasioni speciali."}
{"id": "4904328", "revid": "344503", "url": "https://it.wikipedia.org/wiki?curid=4904328", "title": "Tariq Trotter", "text": ""}
{"id": "4904333", "revid": "599013", "url": "https://it.wikipedia.org/wiki?curid=4904333", "title": "Suore orsoline della Sacra Famiglia", "text": "Le Suore Orsoline della Sacra Famiglia sono un istituto religioso femminile di diritto pontificio; i membri della congregazione pospongono al loro nome la sigla O.S.F.\nStoria.\nLa Compagnia di Sant'Orsola fu fondata il 2 febbraio 1908 a Monterosso Almo da Arcangela Salerno per l'istruzione e l'educazione cristiana della giovent\u00f9. Originariamente modellata sulla regola primitiva di sant'Angela Merici, la compagnia trasfer\u00ec presto la sua sede centrale a Siracusa e fu riconosciuta canonicamente dall'arcivescovo Luigi Bignami l'11 novembre 1915.\nLe orsoline diedero un contributo al soccorso ai sinistrati durante il grande terremoto di Messina ed estesero presto la loro opera all'assistenza alle ragazze orfane o abbandonate; divennero una congregazione religiosa il 5 agosto 1946.\nLa congregazione ricevette un primo riconoscimento da parte della Santa Sede il 20 marzo 1954 e il pontificio decreto di lode il 20 maggio 1971.\nAttivit\u00e0 e diffusione.\nLe suore si dedicano all'educazione dell'infanzia e della giovent\u00f9 in asili e scuole, all'assistenza alle ragazze bisognose e all'apostolato nelle opere parrocchiali e diocesane.\nOltre che in Italia, sono presenti in Francia e in Brasile; la sede generalizia, dal 1979, \u00e8 in via Monte Senario a Roma.\nAlla fine del 2011, l'istituto contava 84 religiose in 16 case.\nCuriosit\u00e0.\nAlla congregazione appartiene la cantante suor Cristina Scuccia, vincitrice della seconda edizione del talent show \"The Voice of Italy\" su Rai 2 e concorrente della quattordicesima edizione di \"Ballando con le stelle\" su Rai 1."}
{"id": "4904335", "revid": "963244", "url": "https://it.wikipedia.org/wiki?curid=4904335", "title": "Suore Orsoline della Sacra Famiglia", "text": ""}
{"id": "4904336", "revid": "729019", "url": "https://it.wikipedia.org/wiki?curid=4904336", "title": "Nova Scotia Voyageurs", "text": "I Nova Scotia Voyageurs sono stati una squadra di hockey su ghiaccio dell'American Hockey League con sede nella citt\u00e0 di Halifax, nella provincia della Nuova Scozia. Nati nel 1969 con il nome di Montreal Voyageurs si sono sciolti nel 1984, e nel corso degli anni sono stati affiliati alla franchigia dei Montreal Canadiens.\nStoria.\nNel 1969 gli Houston Apollos, squadra della Central Hockey League affiliata ai Canadiens, fu sciolta dopo cinque stagioni e trasferita a Montr\u00e9al a causa degli scarsi risultati di pubblico e per l'eccessiva distanza fra le due citt\u00e0. I Montreal Voyageurs (noti anche con il diminutivo \"Vees\") giocarono nel Qu\u00e9bec le prime due stagioni (1969-1971) conservando lo status di formazione affiliata alla franchigia della National Hockey League dei Montreal Canadiens.\nNel 1971 la squadra fu spostata ad Halifax, nella Nuova Scozia, assumendo il nome di Nova Scotia Voyageurs. Per la prima volta una squadra della AHL si trasfer\u00ec in una citt\u00e0 del Canada atlantico, giocando i match casalinghi nell'Halifax Metro Centre. I Voyageurs furono la prima franchigia canadese capace di vincere il titolo della Calder Cup, e nel corso di quindici stagioni (segnati da due soli campionati conclusi con un record negativo) la squadra fu sempre presente ai playoff. Nel 1984 la franchigia fu trasferita a Sherbrooke dove assunse il nome di Canadiens de Sherbrooke.\nAd Halifax quello stesso anno la AHL ritorn\u00f2 grazie alla creazione dei Nova Scotia Oilers, formazione affiliata agli Edmonton Oilers, mentre nel 1988 nacquero gli Halifax Citadels, farm team dei Quebec Nordiques.\nAffiliazioni.\nNel corso della loro storia i Nova Scotia Voyageurs sono stati affiliati alle seguenti franchigie della National Hockey League:"}
{"id": "4904338", "revid": "240277", "url": "https://it.wikipedia.org/wiki?curid=4904338", "title": "Points on the Curve", "text": "Points on the Curve \u00e8 il secondo album in studio del gruppo musicale britannico Wang Chung, pubblicato nel 1983 dall'etichetta discografica Geffen Records su LP, MC e CD (catalogo GHS 4004, M5G 4004 e 4004-2).\nDescrizione.\nPrimo album del gruppo dopo il cambio di nome e di etichetta, infatti, nel 1982, il gruppo aveva pubblicato l'eponimo \"Huang Chung\" con Arista Records.\nSuccesso e classifiche.\nAlbum di successo trascinato dalle vendite dei quattro singoli estratti, in particolare, \"Dance Hall Days\" che raggiunse le prime posizioni in Europa e oltreoceano.\nTracce.\nI nomi indicati sono contemporaneamente autori e compositori."}
{"id": "4904339", "revid": "599013", "url": "https://it.wikipedia.org/wiki?curid=4904339", "title": "Albert Poli", "text": "Tiene la cittadinanza italiana fino al 1974.\nCarriera.\nCentrocampista offensivo, totalizza 400 sfide e 39 gol tra prima e seconda divisione, 62 incontri e 7 reti in Coppa di Francia e 2 partite in Coppa UEFA.\nTra il 1988 e il 2002 \u00e8 stato il direttore dello sport della citt\u00e0 di Dinard."}
{"id": "4904340", "revid": "287204", "url": "https://it.wikipedia.org/wiki?curid=4904340", "title": "Paulo Sergio Gralak", "text": ""}
{"id": "4904341", "revid": "977234", "url": "https://it.wikipedia.org/wiki?curid=4904341", "title": "M6809", "text": ""}
{"id": "4904342", "revid": "263989", "url": "https://it.wikipedia.org/wiki?curid=4904342", "title": "Montreal Voyageurs", "text": ""}
{"id": "4904343", "revid": "729019", "url": "https://it.wikipedia.org/wiki?curid=4904343", "title": "Fredriksten", "text": "La fortezza di Fredriksten \u00e8 una struttura difensiva militare risalente al XVII secolo, sita nel territorio del comune norvegese di Halden. Essa si trova su un'altura che domina la citt\u00e0 portuale.\nStoria.\nOrigine.\nLa fortezza venne eretta a met\u00e0 del XVII secolo dal regno di Danimarca-Norvegia, ai tempi del re Federico III di Danimarca-Norvegia, per rimpiazzare la fortezza confinaria di Bohus, a Kung\u00e4lv, sul confine fra Norvegia e Svezia, che era stata ceduta agli svedesi insieme alla provincia di Bohusl\u00e4n a seguito del trattato di Roskilde del 1658. La fortezza prese il nome dal re Federico, cos\u00ec come fu per la cittadina di Halden, che dal 1665 si chiam\u00f2 \"Fredrikshald\", conservando questo nome fino al 1928.\nLa guerra del Nord dal 1655 al 1661.\nAl termine della seconda guerra del nord, Carlo X di Svezia, che aveva firmato il trattato di Roskilde in mala fede, attacc\u00f2 Copenaghen gi\u00e0 nell'agosto 1658. Sotto i suoi ordini nel settembre il nuovo governatore svedese di Bohusl\u00e4n inizi\u00f2 l'invasione della Norvegia con 1.500 uomini, nel tentativo di occupare Halden, ma gli abitanti della citt\u00e0 norvegese opposero una fiera resistenza, che costrinse le forze svedesi a ritirarsi nel Bohusl\u00e4n.\nCinque mesi dopo, tuttavia, gli svedesi attaccarono nuovamente. Gi\u00e0 dal primo attacco la guarnigione era stata rafforzata e anche questa volta, sotto il comando di T\u00f8nne Huitfeldt, le forze norvegesi respinsero l'attacco svedese. Contemporaneamente Huitfeldt aveva iniziato la costruzione di una cittadella fortificata, chiamata Cretzenstein e successivamente ribattezzata Fredriksten.\nAi primi di gennaio del 1660 gli svedesi attaccarono Halden per la terza volta, volendo utilizzare la citt\u00e0 come base per la loro avanzata sulla fortezza di Akershus, presso Christiania. Le richieste svedesi di ottenere la resa della guarnigione non sortirono effetto. Non riuscendo a conquistare la fortezza d'assalto, gli svedesi vi posero l'assedio. Bersaglio dei pesanti bombardamenti svedesi, gli abitanti chiesero a Huitfeldt di arrendersi, ma questi, confidando nella forza della guarnigione, ammontante a circa 2100 uomini, non acconsent\u00ec. Il 22 febbraio 1660 gli svedesi dovettero ripiegare per la terza volta nel Bohuslen, dove appresero che il loro re Carlo X era deceduto. I negoziati per la pace furono riaperti. Gli svedesi chiesero che la Norvegia evacuasse il territorio ad est del fiume Glomma, il cui corso avrebbe costituito il nuovo confine tra i due stati. Con l'intervento del governatore della Norvegia Hannibal Sehested si giunse alla formulazione del trattato di Copenaghen, che confermava, migliorandolo a favore dei Norvegesi, il precedente trattato di Roskilde, riportando sotto la sovranit\u00e0 della Danimarca-Norvegia la regione di Tr\u00f8ndelag.\nMigliorie alla fortezza fra il 1673 e il 1675.\nIl complesso \"a stella\" della fortezza fu migliorato durante il periodo di pace fra il 1661 ed il 1675.\nNel 1673 la Danimarca invi\u00f2 Ulrik Frederik Gyldenl\u00f8ve come \"statholder\" per organizzare le forze armate e rafforzare le difese del regno. Egli sugger\u00ec il rafforzamento di entrambe e nell'estate del 1675, 1800 uomini erano al lavoro nelle fortezze ad Akershus, Fredrikstad e Fredrikshald.\nLa Guerra di Scania dal 1675 al 1679.\nAllo scoppiare della guerra di Scania nel 1675, ad Halden furono concentrati 4.000 uomini agli ordini del generale barone Russenstein. Nel 1676 le truppe norvegesi rioccuparono la provincia di Bohusl\u00e4n. Nel luglio del 1677 Gyldenl\u00f8ve prese la fortezza a Marstrand e un\u00ec le sue forze a quelle del generale norvegese L\u00f8venhjelm, marciando nel Bohuslen con il grosso dell'esercito norvegese. Qui sconfissero un esercito svedese, forte di 8000 uomini, al comando del generale de la Gardie. Una forza militare norvegese rioccup\u00f2 anche la provincia del J\u00e4mtland, ma dovette poi ritirarsi per ordine del re. Non furono necessarie attivit\u00e0 difensive a Fredriksten, non avendo alcuna forza militare svedese attraversato il confine.\nLa grande guerra del Nord dal 700 al 1721.\nAlla fine della grande guerra del Nord, l'esercito norvegese era stato indebolito agli inizi del 1716, con il dirottamento di 5000 dei migliori soldati in Danimarca. Quando giunsero voci a Cristiania che il re di Svezia Carlo XII si preparava ad invadere la Norvegia, tutte le rimanenti truppe in \u00d8sterdal e Gudbrandsdal ricevettero l'ordine di attestarsi presso il confine ad Halden e Fredrikstad. I norvegesi si aspettavano l'invasione svedese a Kongsvinger, alla fortezza di Basmo e/o ad Halden. Fu a Basmo che Carlo XII attacc\u00f2, attraversando il confine l'8 marzo 1716. La tattica norvegese della terra bruciata e le azioni di guerriglia, operate dagli abitanti del Bohuslen, volte a interrompere la catena dei rifornimenti svedesi, priv\u00f2 Carlo di vettovaglie ed armi, mentre le fortezze dietro le sue linee, ancora in mano norvegese, ne minacciavano sia le linee di rifornimento che un'eventuale ritirata. Carlo occup\u00f2 Oslo ma senza l'appoggio di artiglieria pesante, non riusc\u00ec a conquistare la fortezza di Akershus.\nDopo un breve periodo di occupazione, Carlo torn\u00f2 sui suoi passi nella Norvegia del sud, con l'obiettivo di conquistare Frederiksten. Questo avrebbe rimosso la minaccia principale alle sue spalle e la fortezza nelle sue mani sarebbe stata utilizzata come base per una nuova offensiva pi\u00f9 tardi. La conquista dei porti sulla foce del fiume Glomma gli avrebbe consentito di sbarcare le necessarie provviste per un assedio vittorioso della fortezza di Akershus.\nLe truppe di Carlo tentarono di occupare la fortezza di Frederiksten con un assalto diretto il 4 luglio. Le sue truppe avevano conquistato la citt\u00e0 dopo aspri combattimenti, ma i cittadini diedero fuoco alle loro case, costringendo Carlo, incapace di conquistare la fortezza, a ritirarsi e ad attendere l'arrivo di artiglieria pesante da assedio. Sfortunatamente per lui l'intera flotta da carico svedese venne catturata o distrutta dal capitano di marina norvegese Peter Tordenskjold nella battaglia di Dynekilen in Bohuslen. A corto di rifornimenti, Carlo si ritir\u00f2 rapidamente attraverso lo Svinesund, bruciando i ponti alle sue spalle. Il 12 luglio 1716 tutte le truppe svedesi avevano evacuato la zona intorno a Fredriksten.\nNell'autunno del 1718 Carlo attacc\u00f2 ancora una volta la Norvegia, intendendo occupare prima Halden, per poter poi porre sotto assedio Akershus, ma voleva anche evitare il fiasco occorsogli due anni prima. I 1400 uomini della guarnigione di Frederiksten combatterono strenuamente per ricacciare gl'invasori, ma subirono un forte smacco quando, l'8 dicembre la fortificazione avanzata di Fort Gyldenl\u00f8ve cadde in mani nemiche. Incoraggiato dal successo ottenuto duramente, l'esercito svedese intensific\u00f2 i suoi sforzi per conquistare la parte principale della fortezza. Le trincee svedesi avevano quasi raggiunto i muri della fortificazione principale, quando una sera dell'11 dicembre (30 novembre, secondo il calendario svedese) del 1718, Carlo XII venne colpito ed ucciso da una fucilata mentre ispezionava i lavori. La morte del re pose fine agli attacchi contro Fredriksten e gli assedianti si ritirarono, il che pose fine alla guerra. Nel punto ove Carlo XII cadde colpito a morte, di fronte alla fortezza, sorge un monumento alla memoria.\nNel 1788 la fortezza fu utilizzata come base di addestramento per un finto attacco alla Svezia durante la cosiddetta \"guerra dei mirtilli\" (o \"guerra del teatro\").\nNel 1814, durante la guerra svedese-norvegese, la fortezza venne bombardata ma non occupata. Le forze svedesi di Carlo XIV Giovanni di Svezia in avanzamento la oltrepassarono, lasciando un contingente che cerc\u00f2 di costringere con la forza la guarnigione ad arrendersi, ma questa, con il suo comandante, tennero botta. La fortezza pass\u00f2 tuttavia agli svedesi dopo la Convenzione di Moss. La fortezza torn\u00f2 in mani norvegesi solo nel 1964 e la sua bandiera del 1814 \u00e8 conservata nel museo allestito nella fortezza.\nLa fortezza oggi.\nDopo il 1905 la fortezza ha perso ogni significato militare, ma ospita ancora alcune unit\u00e0 militari. Ancor oggi un ufficio logistico ed amministrativo della difesa norvegese \u00e8 situato nella fortezza. Essa ospita anche alcuni musei e mostre d'arte. Durante la stagione estiva vengono organizzati al suo esterno concerti di musica classica e contemporanea."}
{"id": "4904344", "revid": "1106276", "url": "https://it.wikipedia.org/wiki?curid=4904344", "title": "Namco Super Pac-Man", "text": "Namco Super Pac-Man \u00e8 una scheda madre arcade a 8-bit usata da Namco nel 1982; \u00e8 stata la prima della compagnia ad usare il processore Motorola M6809 (in realt\u00e0, ne usa due) invece dello Zilog Z80."}
{"id": "4904346", "revid": "1305772", "url": "https://it.wikipedia.org/wiki?curid=4904346", "title": "Mambo's, Vol.8", "text": "Mambo's, Vol.8 \u00e8 un album raccolta di Tito Puente, pubblicato dalla Tico Records nel 1954. L'album raccoglie brani usciti in precedenza solo su 78 giri."}
{"id": "4904350", "revid": "767487", "url": "https://it.wikipedia.org/wiki?curid=4904350", "title": "Get on Up - La storia di James Brown", "text": "Get on Up - La storia di James Brown (\"Get on Up\") \u00e8 un film biografico del 2014 diretto da Tate Taylor.\nLa pellicola, con protagonista Chadwick Boseman nei panni del cantante James Brown, \"The Godfather of Soul\" (il padrino del soul), ripercorre la vita del cantante a partire dalla povera infanzia fino al suo successo mondiale.\nTrama.\n1993. James Brown cammina attraverso un corridoio buio mentre un pubblico canta il suo nome. Sente le voci delle persone che conosceva durante la sua vita. 1988, Augusta, Georgia; James scopre che il suo bagno privato in un centro commerciale di sua propriet\u00e0 \u00e8 stato usato senza il suo consenso. Mentre James si confronta e poi perdona il trasgressore, spara accidentalmente con un fucile, attirando la polizia.\nDurante gli anni '60, James e la sua band decidono di recarsi in Vietnam per dare supporto alle truppe, dove organizzano uno spettacolo molto ben accolto. Nel 1939, James viene cresciuto nei boschi dai suoi genitori Susie e Joe Brown, il cui matrimonio \u00e8 pieno di problemi finanziari e abusi fisici. Pi\u00f9 tardi si esibisce in un gruppo di cantanti, The Famous Flames, formato da Bobby Byrd, la cui famiglia ha sponsorizzato la sua liberazione dal carcere in cui era detenuto a seguito di una condanna ricevuta per aver rubato un vestito. James vive con la famiglia Byrd e diventa il cantante del gruppo di Bobby. Nel 1964, il manager Ben Bart li convince a lasciare che i Rolling Stones chiudano The TAMI Show invece di The Flames. The Flames sul palco degli Stones e, uscendo dal palco, James dice agli Stones \"Benvenuti in America\". Nell'infanzia di James, Susie lascia Joe e l'uomo la minaccia con una pistola tenendosi James. Joe continua ad abusare di James fino a quando non si arruoler\u00e0 nell'esercito. James viene lasciato a vivere e lavorare per sua zia Honey, che gestisce un bordello. A casa sua, frequenta la chiesa e si gode il coro.\nAll'et\u00e0 di 17 anni, James ruba un vestito, viene arrestato e riceve una pena detentiva da 5 a 13 anni. In prigione, James vede un gruppo di cantanti esibirsi. La sua reazione entusiasta incita una rivolta in cui sia lui che uno dei cantanti, Bobby Byrd, sono feriti. Bobby invita James nella famiglia Byrd. Anni dopo, James si unisce al gruppo gospel di Bobby e hanno messo in scena uno spettacolo in un club come The Famous Flames, a seguito di un'esibizione di Little Richard. Pi\u00f9 tardi, James si reca nel locale dove lavora Richard. Richard va in giro per non voler fare musica per il \"diavolo bianco\". Un altro flashback dell'infanzia di James mostra che lui e altri ragazzi neri sono stati costretti a una battaglia reale di pugilato mentre una band suona. Ispirato dalla band funky, James vince il match.\nNegli anni '50, James e Bobby incontrano Ralph Bass, un agente della King Records, con il quale The Flames registrano il loro primo singolo, \" Please, Please, Please \", per l'etichetta della Federal Records nel 1956. Il dirigente della King Records Syd Nathan inizialmente non \u00e8 molto interessato alla natura ripetitiva della canzone, ma cambia idea quando sente cantare James. Ben Bart diventa il manager di James, definendolo la vera voce del gruppo. I dischi sono etichettati come \"James Brown and His Famous Flames\", portando tutti i membri tranne Bobby a smettere. James e Bobby formano una nuova band con Maceo Parker, Pee Wee Ellis, Nafloyd Scott e Baby Roy. Anche il gruppo di cantanti di Famous Flames viene riformato, sostituendo i membri che hanno lasciato. The Flames si esibiscono all'Apollo Theater per un pubblico entusiasta. Dopo lo spettacolo, Bobby dice a James che c'\u00e8 una signora che afferma di essere sua madre. Da bambina, James aveva visto Susie con un soldato, al quale sosteneva di non conoscere James. Zia Honey consol\u00f2 James, dicendo che sua madre era una sciocca e che un giorno James sarebbe diventato ricco.\nJames ha un figlio, Teddy, con la sua prima moglie Velma. In seguito divorzia e sposa Dee-Dee. In un'occasione, la coppia ospita un evento di Natale. Successivamente, James colpisce Dee-Dee per aver indossato un vestito rivelatore. Nel tentativo di raggiungere la comunit\u00e0 nera, James registra la canzone \"Say It Loud - I'm Black and I'm Proud\" nel 1968 con un gruppo di bambini. James convince il manager del Boston Garden a non annullare una performance a seguito dell'assassinio di Martin Luther King Jr. Diverse persone cercano di salire sul palco; le guardie di sicurezza intercedono fino a quando James controlla il pubblico.\nMan mano che il suo successo cresce, le relazioni di James con gli altri diventano aspre. Tratta i suoi compagni di band come i suoi lacch\u00e8 e non consente input creativi dagli altri. Un giorno Maceo si confronta con James sulla band che non viene pagata in tempo e che deve passare le sue giornate libere a provare. Alla fine tutti lasciano James. Ben muore di infarto durante una partita di golf. James seppellisce il suo amico, straziandosi mentre lo fa. Bobby riflette su una carriera come cantante solista, portando a una accesa discussione con Brown, che dice a Bobby che, sebbene la moglie di Bobby Vicki Anderson (che era una cantante in evidenza in Brown's Revue) potesse essere una grande interprete solista, Bobby non poteva. Arrabbiato e sconvolto, Bobby risponde a Brown, e dopo che Brown ha fatto alcune dichiarazioni crudeli, alla fine lo lascia definitivamente. Indietreggiando per diversi anni, a seguito di un incidente all'Apollo, Susie, la madre di Brown, appare nel backstage durante un concerto di Flames ed esprime il suo amore per James nonostante la sua riluttanza ad essere una madre. Dopo che lei se ne va, Bobby ritorna, vede James che ha un malore, ed esaudisce la sua richiesta di prendersi cura di Susie. Nel 1973, James scopre che Teddy \u00e8 stato ucciso in un incidente d'auto.\nTornando alla scena del centro commerciale, James fuma uno spinello con aggiunta di polvere d'angelo. A seguito dello scarico accidentale del fucile, James viene inseguito dalla polizia nel suo camion. Attraversa una barricata e ha una macchina della polizia accanto a lui, in cui vede visioni sia di sua madre che di suo padre. James alla fine viene messo alle strette fuori da una fabbrica e arrestato.\nNel 1993, James incontra Bobby per la prima volta dal funerale di Teddy per dargli i biglietti per il suo spettacolo. James sale sul palco attraverso una sala buia. Vede visioni di persone della sua vita cantare il suo nome. (dal pastore in chiesa a zia Honey e le sue amiche), e ricordando fino a che punto \u00e8 arrivato per arrivare a questo punto. La sua interpretazione di \"Try Me (I Need You)\" fa piangere Bobby e sua moglie Vicki, e il pubblico applaude.\nProduzione.\nLe riprese del film sono iniziate nel novembre 2013 e si sono svolte nello stato del Mississippi, tra le citt\u00e0 di Natchez e Jackson.\nDistribuzione.\nIl primo trailer viene diffuso il 13 marzo 2014.\nLa pellicola \u00e8 stata distribuita nelle sale cinematografiche statunitensi e britanniche a partire dal 1\u00ba agosto 2014 ed in Italia dal 6 novembre.\nDivieto.\nIl film viene vietato negli Stati Uniti d'America ai minori di tredici anni non accompagnati per la presenza di \"contenuti sessuali, linguaggio non adatto e situazioni violente\"."}
{"id": "4904354", "revid": "76963", "url": "https://it.wikipedia.org/wiki?curid=4904354", "title": "Deborah Raffin", "text": "Biografia.\nFiglia dell'attrice Trudy Marshall, prese parte a diversi film prodotti a Hollywood negli anni settanta. Ottenne una candidatura ai Golden Globe 1981 nella categoria miglior attrice in un film drammatico e anche ai Razzie Award per \"Touched by Love\" (1980).\nNel 1988 recit\u00f2 con Pierce Brosnan nella serie \"Il re di Hong Kong\". Dal 1974 al 2005 fu sposata con il produttore Michael Viner, con il quale ha fond\u00f2 una compagnia di pubblicazione di audiolibri. \nMor\u00ec all'et\u00e0 di 59 anni per una forma di leucemia."}
{"id": "4904360", "revid": "767487", "url": "https://it.wikipedia.org/wiki?curid=4904360", "title": "Antoine Groschulski", "text": "Carriera.\nCentravanti, vanta 280 presenze e 145 gol tra i campionati di prima (173/78) e seconda divisione (107/67) e 17 reti in 28 incontri di Coppa di Francia per un totale di 308 partite e 162 realizzazioni."}
{"id": "4904371", "revid": "79968", "url": "https://it.wikipedia.org/wiki?curid=4904371", "title": "Lola Mora", "text": "Biografia.\nNascita e infanzia.\nL'esatto luogo di nascita rimaneva una questione controversa: in passato si \u00e8 ritenuta originaria della citt\u00e0 di Trancas, in provincia di Tucum\u00e1n.\nSuo padre, Romualdo Alejandro Mora, tucumano, raggiunse la citt\u00e0 di El Tala (Provincia di Salta) nel 1857, dove si spos\u00f2 il 16 marzo 1859 con Regina Vega, un'allevatrice qui nata. Lola Mora (Dolores Mora Vega Candelaria) nacque terza di sette figli, tre maschi e quattro femmine. Nel 1870, quando aveva 4 anni, la sua famiglia si trasfer\u00ec stabilmente nella citt\u00e0 di San Miguel de Tucum\u00e1n.\nNell'agosto 1874, all'et\u00e0 di sette anni, inizi\u00f2 gli studi presso l'esclusivo Colegio Sarmiento, scuola laica di Tucum\u00e1n, ottenendo ottimi voti in quasi tutte le materie.\nPrima formazione artistica.\nA 20 anni avvi\u00f2 i suoi studi in belle arti col pittore italiano Santiago Falcucci (1856-1922), che le impart\u00ec lezioni private.\nProsegu\u00ec la sua attivit\u00e0 di formazione artistica trasferendosi a Roma, dove ebbe come insegnante principale Giulio Monteverde.\nVita privata.\nSi spos\u00f2 a 40 anni con un uomo che aveva met\u00e0 dei suoi anni, Luis Hern\u00e1ndez Otero, che lasci\u00f2 un quinquennio dopo. La cerimonia civile si svolse il 22 giugno 1909 e la cerimonia religiosa il giorno successivo presso la \"Bas\u00edlica de Nuestra Se\u00f1ora del Socorro\"."}
{"id": "4904372", "revid": "729019", "url": "https://it.wikipedia.org/wiki?curid=4904372", "title": "Isola di Lejkin", "text": "L'isola di Lejkin (russo: \u041e\u0441\u0442\u0440\u043e\u0432 \u041b\u0435\u0439\u043a\u0438\u043d\u0430, \"ostrov Lejkina\"; prima del 1978 \"Osu\u0161noj\") \u00e8 una piccola isola russa situata nel mare di Laptev. Amministrativamente appartiene all'Anabarskij ulus della repubblica autonoma russa di Sacha-Jacuzia. L'isola, prima del 1978, si chiamava Osu\u0161noj (\u041e\u0441\u0443\u0448\u043d\u043e\u0439); su decisione del Consiglio dei Ministri della Jacuzia, fu ribattezzata con l'attuale nome in onore dell'esploratore artico Boris Izrail'evi\u010d Lejkin (1914-1978) nell'anno della sua morte.\nGeografia.\nL'isola si trova nel golfo dell'Olen\u00ebk, circa a met\u00e0 strada tra l'isola Pes\u010danyj e le Dunaj. Sebbene appaia sulle mappe della Russia, non appare su quelle dell'Ammiragliato britannico e la sua ubicazione viene definita dubbia. Un marinaio britannico che ha visitato la zona nel 2007 \u00e8 riuscito a distinguere solo alcune tracce nel mare dove probabilmente era situata l'isola ().\nL'isola di Lejkin potrebbe essere una delle isole dell'Artico russo erose e scomparse in tempi recenti, come l'isola di Sem\u00ebnov."}
{"id": "4904378", "revid": "682976", "url": "https://it.wikipedia.org/wiki?curid=4904378", "title": "Battista Verato", "text": "Attore per Lucrezia d'Este nel 1570, fu uno dei pi\u00f9 versatili interpreti della commedia cinquecentesca. Si ricorda in particolare la sua interpretazione di Tiresia a fianco di Luigi Groto nell\"'Edipo tiranno\"."}
{"id": "4904379", "revid": "1592097", "url": "https://it.wikipedia.org/wiki?curid=4904379", "title": "Giovanni Battista Paghetti", "text": "Interprete del \"Dottore\" nella commedia dell'arte, nel 1676 fu scritturato dal ducato di Modena."}
{"id": "4904381", "revid": "287204", "url": "https://it.wikipedia.org/wiki?curid=4904381", "title": "Sampuru", "text": " \u00e8 il nome comunemente assegnato a riproduzioni perfette di piatti cucinati, esposte principalmente nelle vetrine dei ristoranti giapponesi.\nMolto realistici, questi modelli sono nati dall'esigenza di creare appetito attraverso uno stimolo visivo, nonch\u00e9 di rendere i men\u00f9 pi\u00f9 comprensibili in particolare ai turisti.\nStoria.\nIl \"sampuru\" \u00e8 stato creato nel 1932, ad opera del maestro Takizo Iwasaki, che ha realizzato il primo prototipo di omelette di riso in cera. Oggi, queste riproduzioni sono tutte rigorosamente in polivinilcloruro e possono essere trovate e acquistate, a Tokyo, nella via chiamata Kappabashi-d\u014dri o \"Kitchen Town\", interamente dedicata alla cucina.\nConsiderati come opere d'arte, nel 1980, alcuni \"sampuru\" sono stati esposti al Victoria and Albert Museum di Londra.\nProduttori di \"sampuru\".\nI principali attori di questo settore sono:"}
{"id": "4904383", "revid": "1884099", "url": "https://it.wikipedia.org/wiki?curid=4904383", "title": "Zvonko Ivezi\u0107", "text": "Caratteristiche tecniche.\nCentrocampista offensivo, poteva essere schierato da attaccante o da ala.\nCarriera.\nClub.\nDurante la carriera veste le divise di Vojvodina, Sochaux e RC Paris, dove decide di terminare la carriera nel 1982. Tra il 1983 e il 1987 allena il Vojvodina.\nIn particolare durante la stagione 1980-1981, il Sochaux, impegnato in Coppa UEFA, raggiunge le semifinali dove \u00e8 escluso dall' (4-3). In questa competizione, Ivezi\u0107 realizza una sola rete nella prima sfida europea stagionale dei francesi contro il Servette (2-0), andando in gol su rigore.\nVanta 446 partite e 117 reti nei campionati, 13 sfide e 2 gol in Coppa di Jugoslavia, 34 presenze e 5 marcature in Coppa di Francia e 15 incontri con una sola realizzazione nelle competizioni UEFA per club.\nNazionale.\nEsordisce con la Jugoslavia il 31 maggio 1975 contro i Paesi Bassi (3-0), segnando anche un gol."}
{"id": "4904384", "revid": "62004", "url": "https://it.wikipedia.org/wiki?curid=4904384", "title": "Maciej Bodnar", "text": ""}
{"id": "4904385", "revid": "287204", "url": "https://it.wikipedia.org/wiki?curid=4904385", "title": "Zvonko Ivezic", "text": ""}
{"id": "4904391", "revid": "1592097", "url": "https://it.wikipedia.org/wiki?curid=4904391", "title": "Fran\u00e7ois-Ren\u00e9 Mol\u00e9", "text": "Entrato nel 1761 nella Com\u00e9die-Fran\u00e7aise, fu il primo interprete francese di \"Amleto\"."}
{"id": "4904394", "revid": "1543377", "url": "https://it.wikipedia.org/wiki?curid=4904394", "title": "Namco System 1", "text": "Namco System 1 \u00e8 una scheda madre arcade usata da Namco nel mese di aprile del 1987, \u00e8 stata un grande miglioramento rispetto alla precedente Namco System 86. A causa della sua data di distribuzione, \u00e8 stata originariamente chiamata Namco System 87 secondo la serie Namco Museum.\n\"Yokai Douchuuki\" fu il primo gioco ad utilizzare questa scheda. Il nome del gioco \u00e8 stato tradotto in inglese come \"Supernatural Creature Traveller's Journal\" ed \u00e8 stato poi ribattezzato \"Shadowland\" per i territori anglosassoni. Due mesi dopo, venne pubblicato \"Dragon Spirit\", che \u00e8 stato uno dei pi\u00f9 difficili sparatutto a scorrimento verticale mai visto per la sua data di uscita. \u00c8 stato seguito da \"Blazer\" nel mese di luglio, che \u00e8 stato uno dei primi giochi ad utilizzare una prospettiva isometrica, \"Quester\" nel mese di settembre, che era simile ad \"Arkanoid\" ma l'unica differenza era che aveva una grafica migliore, \"Pac-Mania\" nel mese di novembre, e \"Galaga '88\" nel mese di dicembre.\nSpecifiche tecniche del Namco System 1.\nProcessori:\nVideo:\nSuono:"}
{"id": "4904399", "revid": "767487", "url": "https://it.wikipedia.org/wiki?curid=4904399", "title": "Cha Cha Cha Vol.3", "text": "Cha Cha Cha Vol. 3 \u00e8 un album raccolta di Tito Puente, pubblicato dalla Tico Records nel 1955. Il disco raccoglie brani usciti in precedenza solo su 78 giri."}
{"id": "4904414", "revid": "72396", "url": "https://it.wikipedia.org/wiki?curid=4904414", "title": "Panogena lingens", "text": "Panogena lingens () \u00e8 un lepidottero appartenente alla famiglia Sphingidae, diffuso in Africa.\nEtimologia.\nL'epiteto specifico \"lingens\" rappresenta il participio presente del verbo latino \"lingo\", \"-is\", \"linxi\", \"linctum\", \"\u0115re\", e significa letteralmente che lecca, che lambisce, riferendosi alle abitudini alimentari dell'adulto.\nDescrizione.\nAdulto.\nLa struttura generale \u00e8 alquanto affine a quella di \"Xanthopan morganii\".\nIl colore di fondo della pagina superiore dell'ala anteriore \u00e8 un brunastro opaco, decisamente pi\u00f9 scuro della congenere \"Panogena jasmini\"; come in quest'ultima specie, il dimorfismo sessuale \u00e8 molto ridotto e limitato ad una colorazione generale pi\u00f9 scura nel recto della femmina, ed alla forma delle ali un po' pi\u00f9 tozza nel maschio. Si pu\u00f2 osservare la presenza di sottili striature nerastre trasversali che corrono con andamento sinuoso dalla costa sino al margine posteriore, allargandosi in bande pi\u00f9 marcate nella zona centrale. Si nota anche una linea nerastra che attraversa la parte distale della cellula discale, ma non si spinge oltre la media. Nella zona apicale si trova un'area bordata di nero, analogamente a quanto osservabile in alcune \"Manduca\", come ad esempio \"M. sexta\". Nell'area mediana subcostale si distingue chiaramente una piccola macchia tondeggiante bianca, traslucida e bordata di nero. L'apice non \u00e8 falcato, mentre il termen risulta alternativamente bianco e marrone; il tornus \u00e8 netto.\nLa pagina inferiore dell'ala anteriore \u00e8 quasi completamente campito di un giallo ocra (lievemente pi\u00f9 pallido nella femmina), che per\u00f2 si stempera in un giallo vivo nell'area basale, tra costa e subcosta.\nIl recto dell'ala posteriore \u00e8 giallo per i due terzi basali, ma mostra una banda marrone (pi\u00f9 marcata nel maschio) che parte dal terzo distale della costa e giunge, con margine posteriore irregolare, fin quasi all'angolo anale, laddove vira nettamente in avanti, sino a toccare l'area compresa tra la media e la radio, cos\u00ec da formare una sorta di \"Y\". Un'ulteriore banda terminale brunastra corre lungo il margine esterno dell'ala, progressivamente assottigliandosi, fino a raggiungere l'angolo anale, che assume una colorazione biancastra. L'apice \u00e8 tondeggiante ed il termen appare alternativamente bianco e marrone, come nell'ala anteriore.\nLa pagina inferiore dell'ala posteriore rivela tonalit\u00e0 di giallo ocra affini a quelle dell'ala anteriore, pur con una colorazione nettamente pi\u00f9 chiara nella costa e nella zona anale.\nLe antenne, bianco-brunastre ma grigiastre internamente, sono filiformi e lievemente uncinate all'estremit\u00e0, pi\u00f9 brevi e tozze di quelle di \"P. jasmini\", e con una lunghezza pari a meno della met\u00e0 della costa dell'ala anteriore. La spirotromba \u00e8 brunastra.\nIl torace \u00e8 marroncino dorsalmente e con margine posteriore nerastro; la superficie ventrale \u00e8 pi\u00f9 chiara; sono inoltre presenti tegulae contornate di nero ma con lievi frangiature bianche, oltre a due piccole macchie gialle, bordate di nero, sul metatorace.\nNelle zampe anteriori, il primo tarsomero \u00e8 lungo quanto la somma dei tre successivi. A differenza di \"P. jasmini\", le tibie mesotoraciche non appaiono spinose, mentre quelle metatoraciche mostrano uno sperone terminale, lungo circa la met\u00e0 del primo tarsomero.\nL'addome riprende le tonalit\u00e0 del torace, ma rivela una linea scura dorsale, interrotta in pi\u00f9 punti, che decorre dal secondo al quinto tergite. Non sono distinguibili chiare bande trasversali. Ai lati sono invece presenti macchie oblique biancastre, bordate di nero, disposte su singola fila. Il margine posteriore di ogni singolo somite addominale \u00e8 tinto di bianco.\nNel genitale maschile, uncus e gnathos sono simili a quelli di \"P. jasmini\", ma lo gnathos appare meno appiattito e con margini pi\u00f9 arrotondati anteriormente. L'harpe \u00e8 ridotto e liscio, ma provvisto di setae e munito di due piccoli processi apicali a sezione triangolare. L'edeago \u00e8 pure affine a quello di \"P. jasmini\", ma meno ricurvo a livello apicale.\nNel genitale femminile, l'ostium \u00e8 molto simile a quello di \"P. jasmini\", bench\u00e9 pi\u00f9 chitinizzato, ma anteriormente rivela una cresta trasversale arrotondata.\nL'apertura alare \u00e8 di circa 90\u00a0mm, con la femmina un po' pi\u00f9 grande del maschio.\nLarva.\nNon \u00e8 noto lo stadio larvale.\nPupa.\nNon \u00e8 noto lo stadio pupale.\nBiologia.\nNon essendo ancora stato reperito lo stadio larvale, al momento non sono note le abitudini alimentari di questi bruchi, e non \u00e8 stato possibile stilare un elenco di piante nutrici; tuttavia sono stati condotti, all'interno della foresta primaria del Madagascar centrale, diversi studi sull'adulto, andando a verificare i fiori che visita durante l'attivit\u00e0 di ricerca del nettare. Si \u00e8 cos\u00ec scoperto che \"Panogena lingens\" rappresenta di fatto l'unico insetto pronubo per almeno cinque diverse specie di orchidee, appartenenti alla sottotrib\u00f9 Angraecinae, e cio\u00e8:\nCi\u00f2 \u00e8 reso possibile dalla particolare conformazione e lunghezza della spirotromba della farfalla, in grado di raccogliere il nettare in fondo al fiore particolarmente ristretto di queste specie vegetali. Durante tale attivit\u00e0, la spirotromba del lepidottero si \"sporca\" del polline del fiore, permettendo, via via che l'animale prosegue a visitare altri fiori, la fecondazione delle suddette specie di Orchidaceae.\nSi \u00e8 notato peraltro che \u00e8 molto difficile l'impollinazione incrociata tra specie diverse di orchidee, non solo per motivi di incompatibilit\u00e0 genetica, ma anche grazie al fatto che fiori di specie diverse depositano il proprio polline in punti differenti della spirotromba. Pi\u00f9 in dettaglio, le antere di \"Angraecum compactum\", \"Neobathiea grandidierana\", e \"Jumellea teretifolia\" depositano il proprio polline sulla porzione dorso-basale della spirotromba, mentre quelle di \"Angraecum arachnites\" lo rilasciano sulla porzione dorso-ventrale, e infine quelle di \"Aerangis fuscata\", sulla fronte e sui palpi dell'insetto. Oltre a questo, esistono anche comportamenti particolari della sfinge che consentono di limitare fortemente i rischi di impollinazione interspecifica, sebbene spesso il \"carico\" dell'insetto sia costituito da una miscela di pollini di specie diverse.\n\u00c8 stato posto in evidenza il fatto che nel Madagascar centrale esistono in teoria anche altri Sphingidae in grado di effettuare la fecondazione di queste orchidee, data la struttura della propria proboscide, ma \u00e8 stata avanzata l'ipotesi che l'esclusivit\u00e0 del rapporto mutualistico instauratosi tra Angraecinae e \"Panogena lingens\" si debba al fatto che questo si sarebbe sviluppato gi\u00e0 prima dell'arrivo sull'isola dei progenitori delle altre specie di sfingi attuali.\nDistribuzione e habitat.\nL'areale della specie \u00e8 limitato al Madagascar (\"locus typicus\" della sottospecie nominale) e alle isole Comore (Moh\u00e9li, Fomboni, \u00e8 il \"locus typicus\" della sottospecie \"P. l. comorana\").\nL'habitat \u00e8 rappresentato dalla foresta primaria, dal livello del mare fino a modeste altitudini.\nTassonomia.\nSinonimi.\n\u00c8 stato riportato un solo sinonimo.\nSottospecie.\nSono state descritte due sottospecie:\nConservazione.\nLo stato di conservazione della specie non \u00e8 stato ancora valutato dalla Lista rossa IUCN."}
{"id": "4904421", "revid": "606039", "url": "https://it.wikipedia.org/wiki?curid=4904421", "title": "Protoparce lingens", "text": ""}
{"id": "4904424", "revid": "606039", "url": "https://it.wikipedia.org/wiki?curid=4904424", "title": "Panogena comorana", "text": ""}
{"id": "4904425", "revid": "767487", "url": "https://it.wikipedia.org/wiki?curid=4904425", "title": "Stefano Ranuzzi", "text": "Era figlio di Renzo Ranuzzi.\nCarriera.\nHa giocato in Serie A e A1 con la Virtus Bologna e la Mens Sana Siena. Ha allenato in Serie A1 maschile Montecatini, dove aveva militato anche come giocatore nella Panapesca Montecatini, in Serie A1 femminile Alcamo."}
{"id": "4904428", "revid": "1543377", "url": "https://it.wikipedia.org/wiki?curid=4904428", "title": "David Reimer", "text": "Lo psicologo John Money ha supervisionato il caso e dichiar\u00f2 che la terapia di riassegnazione si era rivelata un successo. Il sessuologo accademico Milton Diamond in seguito rifer\u00ec che Reimer, inconsapevole del cambiamento di genere subito da neonato, non si identific\u00f2 mai con una donna e che dall'et\u00e0 di 15 anni inizi\u00f2 a vivere come un uomo. Ben noto negli ambienti medici per anni in modo anonimo come il caso \"John/Joan\", Reimer in seguito volle che la sua storia fosse resa pubblica per aiutare a scoraggiare pratiche mediche simili. David Reimer si \u00e8 suicidato nel 2004 dopo aver sofferto per anni di grave depressione, instabilit\u00e0 finanziaria e un matrimonio travagliato.\nBiografia.\nInfanzia.\nReimer nacque a Winnipeg (Manitoba), il 22 agosto 1965, primo di due gemelli monozigoti. Fu chiamato Bruce mentre il suo gemello identico ricevette il nome di Brian. I genitori erano Janet e Ron Reimer, una coppia di fedeli mennoniti che si era sposata nel dicembre precedente. All'et\u00e0 di sei mesi, stante la difficolt\u00e0 di entrambi di urinare, fu loro diagnosticata una fimosi. Venne cos\u00ec consigliato di ricorrere alla circoncisione all'et\u00e0 di sette mesi. Il 27 aprile 1966 un urologo esegu\u00ec l'operazione usando il metodo non convenzionale di elettrocauterizzazione, ma la procedura non and\u00f2 come previsto dai medici, ed il pene di Bruce fu irrimediabilmente danneggiato. I medici scelsero di non operare Brian, la cui fimosi si risolse rapidamente senza intervento chirurgico.\nAll'inizio del 1967 i genitori di Bruce, preoccupati per la sua futura felicit\u00e0 e vita sessuale, lo portarono al Johns Hopkins Hospital di Baltimora (Stati Uniti), dove il bambino fu visitato da John Money, uno psicologo che stava costruendosi una reputazione come pioniere nel campo dello sviluppo sessuale e dell'identit\u00e0 di genere, con studi su pazienti intersessuali. Money era uno dei principali sostenitori della \"teoria della neutralit\u00e0 di genere\", secondo la quale l'identit\u00e0 sessuale si sviluppa prevalentemente sulla base del contesto sociale in cui \u00e8 vissuta l'infanzia (quindi \u00e8 appresa) e pu\u00f2 essere modificata attraverso opportuni interventi. I genitori di Bruce avevano visto alla televisione un'intervista di Money trasmessa nel febbraio 1967 nel programma \"This Hour Has Seven Days\", durante la quale il medico aveva esposto le sue teorie sull'identit\u00e0 di genere.\nJohn Money aveva accumulato una vasta esperienza nel trattamento dei pazienti intersessuati. Egli riteneva che i bambini nati con organi sessuali non chiaramente definiti potessero essere indirizzati verso l'uno o l'altro sesso. Secondo Money tale trattamento poteva essere applicato anche a Bruce Reimer. Indicandolo come il modo migliore per garantire la felicit\u00e0 del bambino, propose ai genitori di modificare chirurgicamente i suoi organi genitali, trasformandoli da maschili in femminili, e di allevarlo come una femmina.\nAll'et\u00e0 di 22 mesi Bruce fu operato da un'\u00e9quipe di chirurghi del Johns Hopkins: gli furono asportati i testicoli e furono suturati il funicolo e i vasi che nell'et\u00e0 adulta avrebbero avuto la funzione di portare lo sperma all'uretra. Nel rinchiudere lo scroto i chirurghi, in base alle indicazioni di Money, modellarono \"una rudimentale vagina esterna\".\nSuccessivamente Bruce fu sottoposto a un trattamento ormonale e seguito nel suo sviluppo secondo un programma di \u201criassegnazione\u201d volto a farlo convivere con il suo nuovo genere sessuale. Il suo nome fu cambiato in Brenda e fu cresciuto come una bambina. Money lo visit\u00f2 una volta all'anno per circa dieci anni. Il caso di Brenda era particolarmente interessante dal punto di vista scientifico per due motivi: innanzitutto aveva un fratello gemello, Brian, che poteva fungere da parametro di riferimento poich\u00e9 condivideva lo stesso patrimonio genetico e lo stesso ambiente familiare. In secondo luogo, era il primo caso di un riassegnamento sessuale condotto non su un soggetto che portava malformazioni congenite o prenatali, ma che era nato con organi sessuali normali e completi.\nJohn Money, sicuro che il trattamento avesse avuto successo, lo riport\u00f2 nei suoi scritti come \u201cil caso di John/Joan\u201d per dimostrare che la teoria della neutralit\u00e0 di genere era corretta: Brenda aveva sviluppato un'identit\u00e0 femminile. Lo psicologo si era basato anche sulle dichiarazioni dei genitori, che riferivano di comportamenti diversi dei due gemelli.\nReimer dichiar\u00f2 nella sua autobiografia che i genitori non riferirono i fatti in modo corretto e che in realt\u00e0 non era mai riuscito a vivere come una bambina. Egli non pens\u00f2 mai di essere una femmina. Visse invece tutte le angherie ed i soprusi che subiscono i bambini che non sono accettati dal gruppo: fu vittima di bullismo. Neanche gli estrogeni, che gli furono massicciamente somministrati per fargli crescere il seno, n\u00e9 le forzature psicologiche per modificarne il comportamento in senso femminile, riuscirono ad influenzare lo sviluppo della sua personalit\u00e0 maschile. All'et\u00e0 di 13 anni Reimer inizi\u00f2 a pensare di togliersi la vita ed espresse il desiderio di non vedere pi\u00f9 il dottor Money. Il cambiamento di genere si era rivelato un fallimento, sia sul piano teorico sia su quello pratico.\nFinalmente, nel 1980 i suoi genitori gli dissero la verit\u00e0: seguendo il consiglio dello psichiatra, gli parlarono della riassegnazione di genere al quale era stato sottoposto. A 14 anni Reimer decise di assumere la sua originaria identit\u00e0 maschile cambiando il suo nome in David. Fu sottoposto a un lungo ciclo di trattamenti chirurgici (doppia mastectomia e due interventi di falloplastica) e ormonali (iniezioni di testosterone).\nEt\u00e0 adulta.\nIl 22 settembre 1990 David si spos\u00f2 con Jane Fontaine.\nLa sua storia sal\u00ec all'attenzione internazionale nel 1997, quando una ricostruzione del suo caso fu pubblicata dal sessuologo Milton Diamond. Successivamente David Reimer decise di rendere pubblico il suo vissuto raccontandosi al giornalista e scrittore John Colapinto. Ne usc\u00ec un vivido ritratto, pubblicato nel dicembre dello stesso anno sulla rivista a larga diffusione \u00abRolling Stone\u00bb. L'articolo, intitolato \"The True Story of John/Joan\", vinse un premio nazionale, il \"National Magazine Award\" (1998). Colapinto scrisse anche un libro, \"As Nature Made Him: The Boy Who Was Raised as a Girl\". Il libro, uscito nel 2000, port\u00f2 alla ribalta Money e rivel\u00f2 al mondo il fallimento del suo metodo.\nOltre alla difficile relazione con i genitori, Reimer ha dovuto affrontare la disoccupazione e la morte del fratello Brian avvenuta per un'overdose di antidepressivi il 1\u00ba luglio 2002. Il 2 maggio 2004 la moglie Jane gli annunci\u00f2 l'intenzione di separarsi. La mattina del 4 maggio 2004, Reimer and\u00f2 al parcheggio di un negozio di alimentari nella sua citt\u00e0 natale di Winnipeg e si tolse la vita sparandosi alla testa con un fucile a canne mozze. Aveva 38 anni. Venne sepolto nel St. Vital Cemetery a Winnipeg.\nImpatto sociale della storia di David Reimer.\nIl saggio di Diamond ed il libro sulla vita di Reimer hanno contribuito a confutare la teoria della riassegnazione, che aveva prevalso nel campo clinico per trent'anni a partire dagli anni sessanta. Inoltre hanno permesso di avere una migliore comprensione della biologia delle differenze tra i sessi. Nella biografia di Colapinto \u00e8 descritto che diverse sessioni di terapia infantile erano forzate, il che dimostra come il programma di Money non fosse efficace.\nLa scoperta del suo caso ha accelerato il declino della pratica sviluppata da John Money sui soggetti maschili nati con micropene, oppure con malformazioni genitali rare o, ancora, che hanno subito l'asportazione del pene nella prima infanzia."}
{"id": "4904429", "revid": "818727", "url": "https://it.wikipedia.org/wiki?curid=4904429", "title": "BizTalk", "text": ""}
{"id": "4904431", "revid": "339392", "url": "https://it.wikipedia.org/wiki?curid=4904431", "title": "Mariya Kuchina", "text": ""}
{"id": "4904432", "revid": "2110845", "url": "https://it.wikipedia.org/wiki?curid=4904432", "title": "Harris Fawell", "text": "Biografia.\nLaureato in legge, Fawell entr\u00f2 in politica con il Partito Repubblicano e nel 1963 venne eletto all'interno della legislatura statale dell'Illinois, dove rimase fino al 1977.\nDopo un tentativo infruttuoso di entrare nella corte suprema dello stato, nel 1984 Fawell si candid\u00f2 alla Camera dei Rappresentanti e venne eletto. Fu riconfermato deputato per altri sei mandati, finch\u00e9 nel 1999 lasci\u00f2 il Congresso per ritirarsi a vita privata.\nIdeologicamente Fawell si fece notare per le sue posizioni conservatrici in materia fiscale e centriste sui temi sociali."}
{"id": "4904436", "revid": "339392", "url": "https://it.wikipedia.org/wiki?curid=4904436", "title": "Marija Kucina", "text": ""}
{"id": "4904438", "revid": "181699", "url": "https://it.wikipedia.org/wiki?curid=4904438", "title": "Guerra di indipendenza dell'Argentina", "text": ""}
{"id": "4904449", "revid": "1226", "url": "https://it.wikipedia.org/wiki?curid=4904449", "title": "Finalmente!", "text": ""}
{"id": "4904451", "revid": "181699", "url": "https://it.wikipedia.org/wiki?curid=4904451", "title": "Guerre d'indipendenza ispanoamericana", "text": ""}
{"id": "4904459", "revid": "287204", "url": "https://it.wikipedia.org/wiki?curid=4904459", "title": "Gabriel Trifu", "text": "Carriera.\nIn carriera ha vinto un titolo di doppio. In doppio ha raggiunto la 97\u00aa posizione della classifica ATP, mentre in singolare ha raggiunto il 148\u00ba posto.\nIn Coppa Davis ha disputato un totale di 19 partite, collezionando 7 vittorie e 12 sconfitte."}
{"id": "4904463", "revid": "1045920", "url": "https://it.wikipedia.org/wiki?curid=4904463", "title": "Collezione Giusti", "text": "La collezione Giusti \u00e8 una raccolta di oggetti d'arte - bronzi, dipinti, sculture, commessi in pietre dure... - accorpata dal conte veronese Agostino Giusti e dal figlio Gian Giacomo fra la fine del Cinquecento e la met\u00e0 del Seicento. Fu, insieme alle collezioni Curtoni e Muselli, una delle gemme del collezionismo scaligero in epoca moderna.\nGenesi e formazione.\nLa collezione fu il frutto di due generazioni di collezionisti: Agostino e Gian Giacomo Giusti. Ognuno di essi apport\u00f2 contributi che denotano il loto gusto in fatto d'arte nonch\u00e9 i legami che avevano intessuto nel corso della loro vita. Agostino (morto nel 1615), che ristruttur\u00f2 il palazzo Giusti nella contrada di Santa Maria in Organo a Verona e lo elesse a sua dimora, oltre a ricoprire molti incarichi nell'ambito della vita civile e culturale veronese fu gentiluomo del Granduca di Toscana (dal quale ebbe in dono una versione di \"Nesso e Deianira\" di Giambologna, commessi in pietre dure e un ritratto di Raffaello). In fatto di pittura ebbe una certa predilezione per le opere di Paolo Veronese e di Parmigianino, ma anche di Jacopo Bassano, Jacopo Ligozzi e Giovanni Francesco Caroto.\nIl figlio Gian Giacomo si distinse invece per essere stato il primo e maggiore mecenate di Alessandro Turchi, oltre ad aver commissionato o collezionato opere di Guido Reni e del Cavalier d'Arpino. Nel palazzo Gian Giacomo Giusti ospitava inoltre una bottega specializzata nella creazione di orologi, di cui il conte molto si dilettava.\nAgostino Giusti.\nFra le opere che entrarono in collezione per merito di Agostino Giusti si contano:\nFonti.\nDisponiamo di due fonti dirette per conoscere le opere di pittura e scultura che si trovavano nel palazzo Giusti a Verona (della contrada di Santa Maria in Organo). La prima \u00e8 un opuscolo in forma di dialogo chiamato \"Sileno\" - redatto in occasione del matrimonio di Francesco Giusti, figlio di Gian Giacomo, con Antonia Bevilacqua Lazise - nel quale il poligrafo di origine trentina Francesco Pona descrive stanza per stanza le preziose opere d'arte conservate nel palazzo e nel famoso giardino ancora oggi esistente: fra queste il \"Concerto \"di Cariani ebbe un posto d'onore e gli furono dedicate molte pagine. La seconda \u00e8 l'inventario dei quadri e delle statue acquistate dal conte Gian Giacomo; grazie a questo documento \u00e8 possibile isolare le compere e le committenze dei due collezionisti.\nDispersione.\nLa collezione Giusti fu legata, come molte altre raccolte italiane, a una dinastia o alle figure dei suoi creatori. Dopo la morte di Gian Giacomo Giusti la collezione pass\u00f2 al figlio Marcantonio che la trasfer\u00ec nel palazzo di famiglia situato a Verona nella contrada di Chiavica. Gi\u00e0 nel Settecento alcuni pezzi (in particolare le tre \"Allegorie delle virt\u00f9 \"di Alessandro Turchi) erano stati venduti e sono documentati a Venezia nella famosa raccolta Sagredo. I dipinti Giusti si trovano oggi in collezioni private e alcuni dei pi\u00f9 importanti musei del mondo come la National Gallery di Washington, il Museo Pushkin di Mosca e le Royal Collections di Windsor."}
{"id": "4904464", "revid": "88740", "url": "https://it.wikipedia.org/wiki?curid=4904464", "title": "Pietra di Morrecine", "text": "In territorio ortonese sorge la pietra di Morrecine, dal nome dell'omonima piana o contrada.\nDescrizione.\nSi tratta di un poderoso conglomerato cementizio a forma di cubo affondato in parte nel terreno. Il termine pietra \u00e8 riduttivo: il blocco, infatti, misura 4 metri per quattro e ha nella parte anteriore un'apertura larga 50 centimetri, alta 100 centimetri e profonda 2 metri. Poich\u00e9 anche nelle costruzioni pi\u00f9 antiche erano presenti elementi decorativi, non si pu\u00f2 escludere che anche questo blocco li avesse. In pi\u00f9 di un punto dei suoi lati si notano come delle ferite dovute a graffe che evidentemente tenevano delle lastre. Di queste decorazioni non vi \u00e8 traccia se non in una lastra rotta in tre parti che potrebbe aver fatto parte della pietra.\nStoria.\nLe origini di questa pietra si perdono nel tempo e, circa la sua vera funzione, si mescolano leggenda e storia: i vari studiosi hanno usato i termini di mausoleo, di tomba, di altare, di mura pelasgiche, di monolito saraceno e di omaggio alla dea delle acque.\nLa zona di Morrecine ha subito nei secoli profonde trasformazioni. Quel rigagnolo che scorre nella fossa era un fiume e le sue acque scorrevano in piano non lontano dalla base del monumento. Questa considerazione, supportata dai ritrovamenti di anse d'anfora, ha fatto supporre che potrebbe essere un voto alla dea delle acque. \nIl termine Morrecine non ha un'etimologia certa, potrebbe derivare, infatti, sia da morgeti che da \"morecone\". I morgeti erano una popolazione preellenica, che occupava il centro Italia lungo la costa adriatica. Il \"morecone\" era il termine con il quale in Abruzzo veniva identificato un grosso masso.\nLa tesi pi\u00f9 accreditata sull'origine del rudere \u00e8 quella di mausoleo di epoca romana, a ridosso dell'antica via consolare, risalente tra il I e il III secolo dopo Cristo probabilmente innalzato nel territorio extraurbano ortonese gi\u00e0 luogo di culto per i Frentani."}
{"id": "4904473", "revid": "2231495", "url": "https://it.wikipedia.org/wiki?curid=4904473", "title": "Giancarlo Pedote", "text": "Biografia.\nNato a Firenze il 26 dicembre 1975, inizia a navigare all'et\u00e0 di quattordici anni sul wind-surf, passando presto agli Hobie Cat 16 e ai piccoli cabinati.\nAll'et\u00e0 di diciotto anni \u00e8 istruttore di wind-surf, derive e catamarani, e tra il 2000 e il 2003 \u00e8 formatore nei corsi professionali per skipper organizzati dalla Regione Toscana e dal Fondo Sociale Europeo.\nNel 2002 si laurea in filosofia all\u2019Universit\u00e0 degli Studi di Firenze.\nNel 2004 pubblica Il \"Manuale dello skipper\" con la casa editrice Ugo Mursia Editore, con cui nel 2007 pubblica anche Il \"Manuale del velista\" \nImpegnato alcuni anni in regate tra le boe e d'altura in equipaggio, si rende presto conto che la sua vocazione \u00e8 la navigazione in solitario. Investe tutte le sue risorse e tutto il suo tempo per progettare una stagione di regate nella Classe Mini 6.50 con una imbarcazione di serie.\nNel 2008, anno del debutto, diventa campione Italiano Mini.\nNel 2009 \u00e8 secondo nel ranking mondiale della classe e partecipa per la prima volta alla Mini Transat 6.50, arrivando 4\u00ba con l'imbarcazione di serie Prysmian ITA 626.\nNel 2010 e 2011 decide di affrontare una stagione nella Classe Figaro B\u00e9n\u00e9t\u00e9au.\nRitorna alla Classe Mini nel 2012 con l'imbarcazione prototipo Prysmian ITA 747 con cui ottiene il secondo posto alla Mini Transat, il record al Troph\u00e9e Marie-Agn\u00e9s P\u00e8ron, due vittorie alla Trinit\u00e9 Plymouth e una serie di podi che gli valgono nel 2013 il primo posto nel ranking mondiale, il titolo di Champion de France Promotion Course au Large en Solitaire e di Velista dell'Anno.\nNel 2014 vince tutte e cinque le regate disputate nella Classe Mini 6.50 nella Pornichet S\u00e9lect segna il record di percorrenza del percorso integrale.\nSempre lo stesso anno partecipa alla Route du Rhum a bordo del Class 40 Fantastica.\nNel 2015 affronta una stagione nella Classe Multi50 a bordo del trimarano FenetreA-Prysmian insieme a Erwan Le Roux, con il quale ha vinto tutte le regate alle quali hanno partecipato.\nNel 2016 decide di navigare a bordo di un Moth a foil, Prysmian 4171 lasciando la navigazione oceanica nei cabinati per apprendere la nuova tecnologia dei foil.\nSempre nel 2016 partecipa alla \"Roma per uno\" a bordo del Class 40 Fantastica, arrivando secondo.\nDal 2017 inizia il suo percorso in classe IMOCA, imbarcazioni di 60 piedi.\nNel 2019, parte il progetto a bordo di Prysmian Group con l\u2019obiettivo del giro del mondo.\nNel 2020 a causa della pandemia causata dal COVID vengono annullate tutte le regate in programma e partecipa ad una regata di selezione, la Vend\u00e9e-Arctique-Les Sables d\u2019Olonne. L\u20198 novembre 2020 \u00e8 sulla linea di partenza del Vend\u00e9e Globe, giro del mondo in solitario, senza scalo e senza aiuti esterni, che conclude in ottava posizione, a 19 ore dal primo classificato.\nRiporta questa esperienza in un libro, \"L'Anima nell'oceano\", edito da Rizzoli.\nA settembre 2021 lancia una nuova campagna Vend\u00e9e Globe per l'edizione 2024/25, ancora con la stessa imbarcazione, l'IMOCA Prysmian Group ITA 34.\nPalmar\u00e8s.\nIMOCA.\n2021\n2020\n2019\n2017\nClass40.\n2016\n2014\nMulti50.\n2015\nClasse Mini 6.50.\nIn cat. Prototipi, a bordo di \"Prysmian\" ITA 747\n2014\nChampion de France Promotion Course au Large en Solitaire 2014\n2013\nVelista dell'anno 2013\nChampion de France Promotion Course au Large en Solitaire 2013\n2012\n2010\nClasse Figaro B\u00e9n\u00e9t\u00e9au 2.\n2011\n2010\nMini 6.50.\nIn cat.Serie, a bordo di \"Prysmian\" ITA 626\n2009\n4\u00b0 Transat 6.50 \n2\u00b0 International Ranking \n2\u00b0 Arcipelago 6.50 \n6\u00b0 Pornichet Select \n10\u00b0 Trophee Marie Agnes Peron \n11\u00b0 Mini Pavoir\n2008\n1\u00b0 Save the whale \n1\u00b0 Grand Prix d'Italia \n1\u00b0 Sanremo Mini Solo \n1\u00b0 Italian Championship Mini 6.50 \n1\u00b0 Mini Empuries \n1\u00b0 Challenge Trophee Pogo 6.50 (Paris, 06-12-2008)\n2\u00b0 International Ranking \n3\u00b0 Mini Golfe \n6\u00b0 Port Medoc \n7\u00b0 Mini Barcellona\n2007\n1\u00b0 200 X 2 \n2\u00b0 500 X 2 \n2\u00b0 Barcolana\n2\u00aa Settimana Velica Internazionale\nAltura.\n2007\n4\u00b0 XIX Giro d'Italia a Vela\nMaxi Yacht Rolex Cup\n2006\n1\u00b0 Audi Invitational (Classe Swan 45)\n1\u00b0 Trieste - San Giovanni in Pelago - Trieste (Classe Mini 6.50)\n7\u00b0 XVIII Giro D'Italia a Vela\nFormatore nel 5\u00ba e 6\u00ba corso professionale per skipper, organizzato dalla Regione Toscana e Fondo Sociale Europe\n2005\n1\u00b0 XVII Giro d'Italia a Vela\n1\u00b0 Roma per tutti\n1\u00aa Settimana delle Bocche (Classe Swan 45)\n1\u00b0 Le Voile de Saint Tropez (Classe Swan 45)\n1\u00b0 Giraglia Rolex Cup (Classe 40.7)\n3\u00b0 Maxi Yacht Rolex Cup\nFormatore nel 4\u00ba corso professionale per skipper, organizzato dalla Regione Toscana e Fondo Sociale Europeo\n2004 - 1994\n2\u00b0 Transat des Aliz\u00e9s\n11\u00b0 XVI Giro d'Italia a Vela"}
{"id": "4904480", "revid": "891081", "url": "https://it.wikipedia.org/wiki?curid=4904480", "title": "Kernel ibrido", "text": ""}
{"id": "4904484", "revid": "666668", "url": "https://it.wikipedia.org/wiki?curid=4904484", "title": "Baia della Sajda", "text": "La baia della Sajda (, \"Sajda guba\") \u00e8 un'insenatura lungo la costa settentrionale russa, nell'oblast' di Murmansk, amministrata dal circondario cittadino di Aleksandrovsk. \u00c8 situata nella parte sud-occidentale del mare di Barents.\nGeografia.\nLa baia, di forma irregolare, si apre verso est, nella parte nord-occidentale della baia di Kola. Ha una lunghezza di circa 8\u00a0km e una larghezza massima di circa 2\u00a0km. La profondit\u00e0 massima \u00e8 di 91\u00a0m.\nLa baia si ramifica in alcuni bracci minori:\nLa baia prende il nome dalla Sajda, suo immissario principale; vi sfociano anche altri brevi corsi d'acqua.\nAll'interno ci sono diverse isole: l'isola Ploskij (\u043e\u0441\u0442\u0440\u043e\u0432 \u041f\u043b\u043e\u0441\u043a\u0438\u0439) e l'isola Jagel'nyj (\u043e\u0441\u0442\u0440\u043e\u0432 \u042f\u0433\u0435\u043b\u044c\u043d\u044b\u0439) si trovano nel golfo Jagel'naja; l'isola Doma\u0161nij (\u043e\u0441\u0442\u0440\u043e\u0432 \u0414\u043e\u043c\u0430\u0448\u043d\u0438\u0439) e l'isola Prodol'nyj (\u043e\u0441\u0442\u0440\u043e\u0432 \u041f\u0440\u043e\u0434\u043e\u043b\u044c\u043d\u044b\u0439), insieme ad alcuni isolotti senza nome, si trovano nella parte meridionale della baia; poco pi\u00f9 a ovest si trovano le isole Lesnye (\u043e\u0441\u0442\u0440\u043e\u0432\u0430 \u041b\u0435\u0441\u043d\u044b\u0435), due isolette tra la baia Lesnaja e la base navale di Sajda-Guba. Davanti all'ingresso si trovano invece l'isola Zel\u00ebnyj (\u043e\u0441\u0442\u0440\u043e\u0432 \u0417\u0435\u043b\u0451\u043d\u044b\u0439) e poco pi\u00f9 a sud l'isola Medve\u017eij (\u043e\u0441\u0442\u0440\u043e\u0432 \u041c\u0435\u0434\u0432\u0435\u0436\u0438\u0439).\nLe coste, tranne che nella parte meridionale, sono ripide e rocciose, con altezze che superano i 90\u00a0m s.l.m.\nOltre alla base navale della Flotta del Nord \"Sajda Guba\", sulla baia si affaccia anche la citt\u00e0 chiusa di Gad\u017eievo (\u0421\u043a\u0430\u043b\u0438\u0441\u0442\u044b\u0439, \"Skalistyj\" nelle carte degli anni '80). Attualmente la baia \u00e8 un cimitero di navi e contiene il maggior numero di reattori nucleari allagati, smantellati da vecchi sottomarini atomici. Per via di questo motivo, si pu\u00f2 accedere alla baia solo con un permesso speciale.Per lungo tempo la baia ha ospitato i rifiuti atomici della Flotta del Nord. La Germania ha stanziato 600.000.000 \u20ac per la costruzione di un impianto per lo stoccaggio delle scorie nucleari."}
{"id": "4904492", "revid": "1226", "url": "https://it.wikipedia.org/wiki?curid=4904492", "title": "Il burlone", "text": ""}
{"id": "4904499", "revid": "1543377", "url": "https://it.wikipedia.org/wiki?curid=4904499", "title": "Organi della cattedrale di Santo Stefano a Vienna", "text": "Nella cattedrale di Santo Stefano a Vienna si trovano tre organi a canne, tutti realizzati dalla ditta Rieger:\nStoria.\nLa prima menzione della presenza di un organo a canne all'interno della cattedrale di Vienna risale al 1334; lo strumento venne sostituito da uno nuovo nel 1336, il quale nel 1371 fu oggetto di un intervento di riparazione da parte dell'organista e organaro Peter. Nel 1512-1513, l'architetto e scultore Anton Pilgram costru\u00ec nell'ultima campata della navata laterale di sinistra una cantoria (chiamata in tedesco \"Orgelfu\u00df\") a nido di rondine, caratterizzata dalla particolare forma del piano di calpestio richiamante la met\u00e0 di un quadrilobo. Sopra di essa venne spostato l'organo trecentesco che l\u00ec rimase fino al 1797, quando il suo materiale fonico venne in parte riutilizzato per la costruzione di un nuovo e pi\u00f9 grande strumento.\nLa cattedrale venne dotata di un secondo organo a canne nel 1507, opera dell'organaro bolzanino Burchhard Tischlinger e collocato sulla cantoria (chiamata in tedesco \"F\u00fcchselbaldachin\") soprastante l'ingresso della sacrestia grande; questo venne ampliato nel 1545 da Jacob Kunigschwerdt di Zwettl e, come per l'organo trecentesco, venne smantellato nel 1797, quando parte del suo materiale fonico venne riutilizzata per la costruzione di un pi\u00f9 grande strumento.\nQuest'ultimo, situato sulla cantoria posta sopra l'ingresso principale, era opera di Ignaz Kober e frutto di un ampliamento di un precedente organo del 1720, opera del viennese Ferdinand Josef R\u00f6mer (il quale nel 1701 aveva costruito un organo per il coro della cattedrale) e del brunese David Sieber, avente 32 registri su due manuali e pedale che vennero nel 1797 portati a 41.\nNel XIX secolo i due organi della cattedrale furono oggetto di un importante rifacimento: quello del coro venne ricostruito nel 1886 da Rieger, il quale lo port\u00f2 a 16 registri su due manuali e pedaliera; l'organo maggiore, invece, venne sostituito nel 1889 da un nuovo e pi\u00f9 grande strumento in stile romantico, realizzato dall'organaro Eberhard Friedrich Walcker (\"opus 434\"), il quale nel 1879 aveva costruito un grande organo per la Votivkirche. Il nuovo organo della cattedrale era a sistema di trasmissione misto meccanico-pneumatico e disponeva di 90 registri; la sua consolle aveva tre tastiere di 54 note ciascuna ed una pedaliera di 27 note, con i registri e le unioni azionati da pomelli disposti su pi\u00f9 file orizzontali ai lati dei manuali. La sua disposizione fonica era la seguente:\nDurante la seconda guerra mondiale la citt\u00e0 di Vienna venne pesantemente bombardata dalle forze alleate e la cattedrale di Santo Stefano venne colpita il 12 marzo 1945 e il successivo 8 aprile e i due organi andarono perduti \nL'organo del coro venne nuovamente ricostruito dalla ditta organaria viennese Kauffmann nel 1952. Il nuovo strumento era a trasmissione elettrica ed aveva 12 registri; la sua consolle disponeva di due tastiere di 56 note ciascuna e pedaliera di 32 note. Di seguito la sua disposizione fonica:\nLa stessa ditta si occup\u00f2 della costruzione di un nuovo strumento di grandi dimensioni, che si protrasse dal 1956 al 1960. Lo strumento era a trasmissione elettro-pneumatica e possedeva quasi canne per un totale di 125 registri. La sua consolle, indipendente, era anch'essa situata sulla cantoria e disponeva di quattro tastiere di 56 note ciascuna e pedaliera concava di 32 note, con i registri, le unioni e gli accoppiamenti azionati da placchette a bilico, con combinazione libera pneumatica a linguette. Il materiale fonico si articolava in quattro corpi, con mostre fuori cassa composte da canne di principale con bocche \"a mitria\"; essi constano nel corpo maggiore e in tre positivi tergali, uno in corrispondenza di ognuna delle tre navate della cattedrale. Di seguito la disposizione fonica:\nConsiderando l'organo Kauffmann insoddisfacente e inadatto tanto al servizio liturgico, quanto a quello concertistico e all'importanza del luogo, agli inizi degli anni novanta del XX secolo venne presa la decisione di dotare la cattedrale di un nuovo strumento. L'opera \u00e8 stata condotta dalla ditta Rieger di Schwarzach che termin\u00f2 i lavori nell'agosto 1991; l'inaugurazione avvenne il 13 settembre dello stesso anno alla presenza del cardinale arcivescovo di Vienna Hans Hermann Gro\u00ebr che benedisse lo strumento.\nNel 2009, in occasione dei duecento anni dalla morte del compositore Franz Joseph Haydn, fu costruito dalla stessa ditta organaria un organo mobile chiamato, appunto, \"Haydn-Orgel\".\nIl 1\u00ba ottobre 2010, in occasione del cinquantesimo anniversario dell'organo Kauffmann inaugurazione, si \u00e8 formata un'associazione per salvare lo strumento, in disuso dal 1991 presieduta dai discendenti del costruttore e sostenuta da personalit\u00e0 di spicco dell'ambito musicale. Nel 2017 inizi\u00f2 l'operazione di revisione e radicale restauro dell'organo in tutte le sue parti, affidata alla ditta Rieger (che si \u00e8 avvalsa della collaborazione dell'organista titolare della cattedrale Konstantin Reymaier) e conclusasi nel 2020; l'inaugurazione, prevista per la Pasqua 2020, in concomitanza con il settantacinquesimo anniversario della distruzione della cattedrale di Santo Stefano durante la seconda guerra mondiale, \u00e8 stata rinviata a causa della pandemia di COVID-19 del 2019-2021. L'evento ha avuto finalmente luogo il 4 ottobre successivo con un concerto tenuto dai due organisti della cattedrale, Konstantin Reynmaier ed Ernst Wally, al quale \u00e8 seguito un festival in pi\u00f9 date, dalla sera dello stesso giorno al 26 ottobre successivo.\nOrgano maggiore.\nL'organo maggiore \u00e8 il frutto del rifacimento operato tra il 2017 e il 2020 dalla ditta organaria Rieger, del precedente strumento realizzato tra il 1956 e il 1960 dalla ditta Kauffmann, del quale conserva la facciata e circa met\u00e0 del materiale fonico.\nLo strumento, situato sull'ampia cantoria in controfacciata, si articola in un unico corpo principale, in corrispondenza della navata maggiore, e tre positivi tergali. Il prospetto, disegnato da Kurt St\u00f6gerer, si compone della cassa lignea, limitata al basamento, e delle canne di principale, con bocche \"a mitria\", raggruppate in cuspidi e ali digradanti verso il centro; la canna maggiore \u00e8 alta circa 12 metri e appartiene al registro \"Prinzipal 32'\". Dall'esterno non risulta visibile la cassa interna che racchiude alcune sezioni dell'organo, realizzata per favorire la propagazione del suono e al contempo proteggere il materiale fonico dalla polvere.\nL'organo maggiore dispone di 130 registri; dalle sue consolle \u00e8 possibile suonare anche l'organo della navata, tanto da portare lo strumento nel suo complesso a 185 registri per un totale di canne (delle quali circa recuperate dall'organo Kauffmann), che lo rendono il pi\u00f9 grande organo dell'Austria; i somieri sono tutti stati realizzati da Rieger. Considerando il fatto che dalle sue consolle \u00e8 possibile suonare anche l'organo della navata, lo strumento nel suo complesso raggiunge i 180 registri.\nLe consolle sono due: l'una \u00e8 situata sulla cantoria, mentre l'altra \u00e8 a pavimento nell'aula. Entrambe dispongono di cinque tastiere di 61 note ciascuna (\"Do\"-\"Do\") e pedaliera concavo-parallela di 32 note (\"Do\"-\"Sol\"). I registri, le unioni e gli accoppiamenti sono azionati da placchette disposte su pi\u00f9 file ai lati dei manuali; ciascuna divisione (ad eccezione di quelle del pedale) \u00e8 assegnabile indipendentemente ad ogni tastiera o alla pedaliera. La consolle originaria dell'organo Kauffmann \u00e8 dal 2020 parte della collezione di strumenti musicali del Museo della tecnica di Vienna.\nDi seguito la disposizione fonica (dalla quale si escludono i registri dell'organo della navata):\nOrgano della navata.\nL'organo costruito dalla ditta organaria Rieger nel 1991 \u00e8 situato nella sesta campata della navata laterale di destra.\nLo strumento \u00e8 a trasmissione mista, meccanica per i manuali e il pedale, elettrica per i registri e le combinazioni. Esso \u00e8 racchiuso all'interno di una cassa lignea in stile barocco, con mostra composta da canne metalliche di principale con bocche \"a scudo\", con decorazioni lignee ad intaglio. La consolle si trova al centro del basamento ed \u00e8 a finestra; essa dispone di quattro tastiere di 56 note ciascuna e pedaliera concava di 30 note.\nIl prospetto fonico dell'organo \u00e8 ispirato agli strumenti riformati alsaziani, caratterizzato da uno \"Swellwerk\" (corrispondente alla terza tastiera) particolarmente adatto per l'esecuzione del repertorio romantico francese e tedesco posto come un \"Brustwerk\" immediatamente al di sopra della consolle, ed un \"Positiv\" ideato per l'accompagnamento dei canti.\nDi seguito la disposizione fonica dello strumento:\nHaydn-Orgel.\nLa cattedrale \u00e8 dotata anche di un organo positivo mobile, costruito nel 2009 dalla ditta Rieger e dedicato al compositore Franz Joseph Haydn in occasione dei 200 anni dalla sua morte (1809).\nLo strumento pesa 1600\u00a0kg ed \u00e8 collocato su un carrello in maniera tale da poter essere spostato all'interno della cattedrale ove sia necessario il suo utilizzo; viene usato non solo per accompagnare le liturgie che si tengono presso gli altari laterali, ma anche a scopo concertistico: per questo motivo \u00e8 collegato attraverso dei microfoni alla Radio Stephansdom in maniera tale che il suo suono possa essere trasmesso anche via radio.\nL'organo \u00e8 a trasmissione mista, meccanica per i manuali e il pedale ed elettrica per i registri. La sua consolle, a finestra, dispone di due tastiere di 56 note ciascuna e di una pedaliera concava di 30 note ed \u00e8 posta al centro del basamento della cassa che racchiude il materiale fonico, ideata come una riduzione di quella dell'organo Rieger del 1991, con mostra composta da canne di principale disposte in pi\u00f9 campi, con decorazioni lignee intagliate.\nLa disposizione fonica dello strumento \u00e8 la seguente:"}
{"id": "4904500", "revid": "1543377", "url": "https://it.wikipedia.org/wiki?curid=4904500", "title": "Vena succlavia", "text": "La vena succlavia \u00e8 un vaso sanguigno pari della regione della spalla, localizzato supero-antero-lateralmente all'apertura superiore della cavit\u00e0 toracica. Ognuna delle due vene succlavie ha un decorso ad arco, provenendo dall'arto superiore e seguendo, nel suo tratto terminale, la cupola pleurale. Origina come continuazione della vena ascellare e termina unendosi con la vena giugulare interna a formare la vena anonima. Drena quindi sia l'intero arto superiore, dalla spalla alla mano, sia, in parte, le porzioni superficiali di testa e collo tramite la sua tributaria di maggior calibro, la vena giugulare esterna.\nLa vena succlavia ha un diametro medio che, normalmente, misura appena meno di 1\u00a0cm. Questo tende a variare, tuttavia, in funzione della posizione del corpo, in particolar modo l'abduzione del braccio (con inarcamento della spalla) e/o l'inclinazione laterale del collo, che modificano il flusso di sangue nella vena (circa da 221 a 275 mL/min). I movimenti della spalla e del collo modificano pi\u00f9 notevolmente, nell'ordine dei 2\u00a0mm) la distanza della vena dalla clavicola. Queste misurazioni trovano utilit\u00e0 nell'applicazione alla succlavia di un catetere venoso centrale con la massima precisione. La lunghezza della vena succlavia si aggira sui 3\u20134\u00a0cm.\nNei pressi della terminazione della vena succlavia sono generalmente presenti due valvole.\nPercorso e rapporti.\nLa vena succlavia \u00e8 la continuazione prossimale della vena ascellare. La sua origine \u00e8 fissata convenzionalmente in due punti alternativi, per quanto vicini: il margine esterno della prima costa (come il passaggio da arteria succlavia ad ascellare) oppure la confluenza della vena cefalica con la vena ascellare stessa.\nScavalcando la prima costa mantiene il decorso ascendente obliquo in senso mediale del segmento ascellare. Caratteristico della vena succlavia rispetto all'omonima arteria e al plesso brachiale, che accompagna quest'ultima, \u00e8 il passaggio anteriore (o superficiale) e non posteriore (o profondo) al muscolo scaleno anteriore. La vena succlavia imprime dunque un solco sulla prima costa anteriore sia a quello dell'arteria, sia al tubercolo dello scaleno. La vena resta comunque protetta dai muscoli grande e piccolo pettorale, nonch\u00e9 dal muscolo succlavio e dalla fascia clavipettorale. Superata la prima costa, la vena cambia direzione, disegnando un arco dietro alla clavicola e lateralmente al nervo frenico.\nL'ultimo tratto della vena succlavia \u00e8 discendente, sempre diretta medialmente, seguendo la forma della cupola pleurale, con cui contrae rapporto. Lungo tutta la sua lunghezza d\u00e0 appoggio a linfonodi ascellari."}
{"id": "4904506", "revid": "1452073", "url": "https://it.wikipedia.org/wiki?curid=4904506", "title": "Vecuronio", "text": "Il vecuronio bromuro \u00e8 un miorilassante, pi\u00f9 precisamente un bloccante neuromuscolare (ovvero un agente che induce paralisi muscolare), non depolarizzante, aminosteroideo, ad azione periferica e di tipo competitivo. Come farmaco trova indicazione come adiuvante dell'anestesia generale, per facilitare l'intubazione endotracheale e determinare rilassamento muscolo-scheletrico durante le procedure chirurgiche o la ventilazione assistita. In Italia \u00e8 venduto dalla societ\u00e0 N.V. Organon con il nome di \"Norcuron\" nella forma farmaceutica di flaconcini per soluzione iniettabile contenenti 10\u00a0mg di principio attivo.\nFarmacodinamica.\nIl vecuronio si lega ai recettori nicotinici che si trovano sulla placca motrice del muscolo striato inibendo il legame dell'acetilcolina con gli stessi. Viene cos\u00ec bloccato lo stimolo proveniente dal nervo motore terminale e diretto alla depolarizzazione del muscolo striato.\nEssendo un miorilassante non depolarizzante il farmaco non provoca fascicolazioni muscolari.\nA seguito della somministrazione endovenosa di una dose standard (0,10\u00a0mg/kg peso corporeo), nel giro di 2 minuti \u00e8 gi\u00e0 possibile procedere all'intubazione endotracheale, ed entro 3\u20134 minuti il paziente va incontro a completa paralisi, la quale favorisce l'esecuzione di ogni tipo di intervento chirurgico.\nIl farmaco ha solo una debole attivit\u00e0 vagolitica e di blocco gangliare, ma alle dosi usuali \u00e8 pressoch\u00e9 privo di effetti avversi cardiovascolari.\nFarmacocinetica.\nA seguito di somministrazione endovenosa di una dose il composto si distribuisce in tutto l'organismo, nel giro di pochissimi minuti, in particolare nel compartimento dei liquidi extracellulari.\nLa molecola viene captata dal fegato e in parte metabolizzata con formazione principalmente del derivato 3\u2013idrossi, che similmente ad altri metaboliti minori, \u00e8 dotato di parziale azione di blocco neuromuscolare (circa la met\u00e0 rispetto al farmaco progenitore). L'emivita plasmatica \u00e8 compresa tra circa 30 e 120 minuti. Nei pazienti affetti da insufficienza epatica o disfunzioni delle vie biliari, cos\u00ec come in quelli affetti da insufficienza renale, l'emivita di eliminazione e la durata d'azione della molecola risulta prolungata.\nLa via principale di escrezione di vecuronio bromuro \u00e8 quella biliare, sia come farmaco immodificato che come metaboliti: questa via rende conto dell'eliminazione di una percentuale della molecola variabile tra il 40 e il 60%). Un quantitativo decisamente inferiore (circa il 20\u201330% della dose somministrata) pu\u00f2 essere eliminato tramite l'emuntorio renale.\nUsi clinici.\nIl farmaco trova indicazione in anestesia generale, come coadiuvante, al fine di facilitare l'intubazione endotracheale e raggiungere un adeguato miorilassamento nel corso dell'intervento chirurgico.\nPu\u00f2 essere utilizzato indifferentemente (ovviamente a dosaggi adeguati al peso corporeo), sia nei neonati e nei bambini, sia negli adolescenti e adulti.\nViene utilizzato anche nei reparti di rianimazione e terapia intensiva per giovare in tutte quelle situazioni in cui necessita una ventilazione controllata.\nEffetti collaterali e indesiderati.\nIn corso di trattamento con vecuronio le reazioni avverse pi\u00f9 frequentemente segnalate includono sia alterazioni dei segni vitali, sia un blocco neuromuscolare prolungato, spesso associato a ritardato recupero dall'anestesia e quindi a un possibile incremento delle complicazioni anestesiologiche a carico delle vie aeree.\nLa molecola sembra dotata di una lieve azione favorente il rilascio di istamina, il che giustificherebbe la comparsa di reazioni da ipersensibilit\u00e0, quali il prurito, l'edema angioneurotico, l'orticaria, il rash eritematoso (particolarmente nel sito dell'iniezione). Molto pi\u00f9 raramente possono comparire alcune reazioni pi\u00f9 gravi quali broncospasmo, \nipotensione arteriosa, tachicardia, collasso circolatorio, reazioni anafilattoidi e shock anafilattico.\nNei soggetti in et\u00e0 avanzata il trattamento con vecuronio pu\u00f2 comportare con maggiore facilit\u00e0 l'instaurarsi di un blocco neuromuscolare prolungato.\nControindicazioni.\nIl farmaco \u00e8 controindicato nei soggetti con ipersensibilit\u00e0 individuale nota al principio attivo, allo ione bromuro oppure ad uno qualsiasi degli eccipienti contenuti nella formulazione farmaceutica..\nDosi terapeutiche.\nIl dosaggio del vecuronio, cos\u00ec come quello di altri composti ad azione miorilassante, deve essere attentamente personalizzato per ogni paziente. \u00c8 infatti necessario stabilire le condizioni cliniche del paziente prima dell'intervento, il tipo di anestesia che si intende eseguire, la durata prevista dell'operazione chirurgica, le possibili interazioni farmacologiche con altri medicinali che vengono somministrati al paziente sia prima sia durante l'anestesia.\nIndicativamente nel soggetto adulto si ricorre alle seguenti dosi:\nLa dose standard \u00e8 variabile tra 0,08 e 0,1\u00a0mg/kg peso corporeo di vecuronio bromuro.\nDose di mantenimento di 0,03\u20130,05\u00a0mg/kg peso corporeo di vecuronio bromuro."}
{"id": "4904511", "revid": "287204", "url": "https://it.wikipedia.org/wiki?curid=4904511", "title": "Lan Bale", "text": "Carriera.\nIn carriera ha vinto 4 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio misto all'Open di Francia nel 1994 e di doppio a Wimbledon nel 1994."}
{"id": "4904515", "revid": "119392334", "url": "https://it.wikipedia.org/wiki?curid=4904515", "title": "Milano-Sanremo 2014", "text": "La Milano-Sanremo 2014, centocinquesima edizione della corsa, valida come quarta prova del circuito UCI World Tour 2014, si svolse il 23 marzo 2014 su un percorso di 294\u00a0km, con partenza da Milano ed arrivo a Sanremo. Fu vinta dal norvegese Alexander Kristoff, che termin\u00f2 la gara in 6h55'56\", alla media di 42,41\u00a0km/h."}
{"id": "4904522", "revid": "93556", "url": "https://it.wikipedia.org/wiki?curid=4904522", "title": "Maryborough", "text": "Maryborough \u00e8 una citt\u00e0 situata nel sud-est dello Stato del Queensland, in Australia. Nell'ultimo censimento del 2006, la popolazione contava 21.500 abitanti.\nLa citt\u00e0 fu fondata nel 1847, ma divenne una citt\u00e0 a tutti gli effetti solamente nel 1905. Nella seconda met\u00e0 del 1800, il porto di Maryborough fu uno dei maggiori porti in cui approdavano gli immigrati di tutto il mondo che arrivavano nel Queensland.\nLa citt\u00e0 \u00e8 inoltre nota per aver dato i natali a Pamela Lyndon Travers, autrice dei libri ispirati al personaggio di Mary Poppins."}
{"id": "4904526", "revid": "73843", "url": "https://it.wikipedia.org/wiki?curid=4904526", "title": "Elizabeth Price", "text": "2012: Trofeo Citt\u00e0 di Jesolo; Campionati Nazionali; Olympic Trials; Coppe del Mondo.\nLa Price inizia il suo primo anno da senior con una competizione al Parkette Invitational, realizzando un 10 perfetto al volteggio. Conclude prima su ogni attrezzo, eccetto alla trave, dove si classifica seconda. Viene scelta per il secondo anno consecutivo per rappresentare l'America al Trofeo Citt\u00e0 di Jesolo in Italia, dove la squadra difende il suo titolo finendo al primo posto. Individualmente \u00e8 la seconda al volteggio, quinta e sesta rispettivamente al corpo libero e nel concorso individuale, settima alle parallele e diciassettesima alla trave. \nCompete poi agli US Classics dove si classifica seconda al volteggio, quarta alle parallele, ventesima alla trave e undicesima al corpo libero, e quinta nel concorso generale. Questi punteggi le permettono di qualificarsi per i Campionati Nazionali. Durante la prima giornata di competizione, si classifica seconda al volteggio, settima alle parallele, nona alla trave, sesta al corpo libero e quinta nel concorso individuale. Nella seconda giornata invece, \u00e8 sempre seconda al volteggio, ottava e nona rispettivamente a parallele e trave, e quinta al corpo libero e nel concorso individuale. \nLa Price compete poi agli Olympic Trials e si classifica quarta nel concorso generale, ma solo chi si qualifica per primo ha la garanzia di un posto nella squadra che partir\u00e0 per Londra. Viene scelta come riserva insieme ad Anna Li e Sarah Finnegan. \nPartecipa poi al Kellogg's Tour of Gymnastics Champions da settembre a novembre.\nLa Price compete poi alle due tappe di World Cups, la prima a Stoccarda a fine novembre, la seconda a Glasgow a dicembre. A Stoccarda, vince il concorso individuale, volteggio e parallele e si classifica seconda al corpo libero e quarta alla trave. A Glasgow, vince il concorso individuale e gli altri quattro attrezzi.\n2013: Campionati Nazionali; Coppa del Mondo di Stoccarda; Coppa del Mondo di Glasgow.\nL'11 di gennaio viene annunciata la partecipazione della Price all'AT&amp;T American Cup nel mese di marzo. Tuttavia, la Price rinuncia alla competizione due settimane pi\u00f9 tarde a causa di uno strappo muscolare. \nAnche se la Price inizialmente aveva detto che avrebbe gareggiato su due attrezzi agli US Classic, decide poi di rinunciare alla competizione. Si qualifica comunque automaticamente per i Campionati Nazionali, essendo un membro della squadra nazionale. Gareggia soltanto al volteggio, dove esegue un DTY, e alle parallele, dove si classifica ottava. Durante il collegiale di settembre di selezione ai Mondiali di Anversa, viene scelta come riserva. \nNel mese di settembre viene ammessa alla Stanford University.\nIn inverno, viene annunciata la sua partecipazione al Mexico Open e alle tappe di Coppa del mondo a Stoccarda e Glasgow. Tuttavia, deve rinunciare alla partecipazione al Mexico Open in quanto coincidente con la tappa di Coppa del mondo di Stoccarda. Difende il suo titolo a Stoccarda, con uno 0.034 di distanza dalla seconda classificata, la rumena Larisa Iordache. A Glasgow, cade dal suo Amanar al volteggio, ma vince comunque la medaglia d'argento dietro la Iordache. \n2014: il ritiro dalle competizioni maggiori.\nNel mese di gennaio la Price sostituisce all'American Cup la connazionale Kyla Ross, ritiratasi a causa di un infortunio. Conduce quattro esercizi puliti e vince il titolo davanti alla compagna di nazionale Brenna Dowell. Pi\u00f9 tardi nello stesso mese, viene convocata a far parte della squadra americana per i Pacific Rim Championships. Qua vince la medaglia d'oro a squadra, nel concorso individuale, alle parallele asimmetriche e al corpo libero e la medaglia di bronzo alla trave.\nIl 24 aprile la Price annuncia il suo ritiro dalla squadra nazionale, avendo deciso di iscriversi all'Universit\u00e0 di Stanford e di gareggiare con la squadra universitaria."}
{"id": "4904530", "revid": "64882966", "url": "https://it.wikipedia.org/wiki?curid=4904530", "title": "Sharon Den Adel", "text": ""}
{"id": "4904532", "revid": "122682020", "url": "https://it.wikipedia.org/wiki?curid=4904532", "title": "Campionissimo", "text": "Campionissimo \u00e8 stato un programma televisivo italiano condotto da Gerry Scotti su Italia 1, trasmesso dal luned\u00ec al sabato alle ore 20:00 per 63 puntate, che vanno dal 5 luglio fino al 15 settembre 1993. Tre anni dopo, cio\u00e8 nell'estate del 1996, il programma torn\u00f2 come \"format acquistato\" su Canale 5 con il nome di Vinca il migliore.\nIl programma.\nStrutturazione.\nFu un game show che veniva trasmesso dallo Studio 20 di Cologno Monzese, ed era curato da Fatma Ruffini con la scrittura da parte degli autori Tullio Ortolani e Ludovico Peregrini, meglio conosciuto come il \"Signor No\".\nSvolgimento.\nIl gioco si svolgeva con 200 concorrenti, che per \"sesso\" venivano suddivisi in due squadre: 100 maschi da una parte e 100 femmine dall'altra. Loro rispondevano a varie domande di cultura generale con solo quattro opzioni di risposta (A, B, C, D). Chi tra loro ne sbagliava una sola di domanda, esso/a veniva riconosciuto/a tramite un computer e veniva eliminato/a.E il tutto si procedeva fino alle eliminatorie, quando gli unici concorrenti rimasti delle due squadre si sfideranno faccia a faccia per vincere il premio di 4.000.000 di lire.\nVinca il migliore.\nLo stesso programma, con lo stesso conduttore Gerry Scotti, tornava nel 1996 con il nuovo nome di Vinca il migliore; esso fu un adattamento del format inglese della Celador (la futura produttrice dell'originale \"Chi vuol essere milionario?\") intitolato \"Everybody's Equal\", andato in onda sull'emittente ITV dal 1989 al 1991 e distribuito internazionalmente dalla societ\u00e0 Grundy Productions.La sua prima edizione, and\u00f2 in onda in estate dal luned\u00ec al sabato nel preserale di Canale 5 (18:45\u201320:00) alla fine di \"Bim Bum Bam Speciale Disney\", nei giorni che vanno dal 1\u00ba luglio al 28 settembre. Grazie al successo ottenuto, il programma torn\u00f2 in autunno con una seconda ed ultima edizione, che va dal 5 ottobre fino al 28 dicembre; veniva trasmesso ogni sabato inizialmente nel preserale di Canale 5 ma, a causa dello straordinario successo all'epoca del nuovo programma \"Tira &amp; Molla\", dal 26 ottobre venne definitivamente spostato su Italia 1 nell'access prime time (19:50\u201321:00).\nAnche per questo programma, Fatma Ruffini era la curatrice mentre dagli autori del precedente \"Campionissimo\" era riconfermato solo Ludovico Peregrini alias il Signor No, che era affiancato dai nuovi Davide Tortorella e Dario Viola.\nSebbene la formula del gioco era rimasta invariata, le due squadre che componevano i 200 concorrenti non erano pi\u00f9 suddivisi per sesso ma \"miste\".\nControversie.\nSin dalla sua prima messa in onda, \"Campionissimo\" fu accusato di plagio perch\u00e9 troppo simile alla versione \"francese\" del format originale inglese \"Everybody's Equal\", dal titolo Que le meilleur gagne, che curiosamente fu inizialmente trasmessa nel 1991-92 dalla tv cugina La Cinq e in seguito da France 2; tale accusa arriv\u00f2 dalla Grundy Productions, cio\u00e8 la societ\u00e0 produttrice di quella versione e che all'epoca era anche in trattative con TMC per l'acquisto dei diritti del programma per l'Italia; e proprio su TMC alle ore 12:30 del 28 giugno 1993, cio\u00e8 sette giorni prima del debutto del programma di Italia 1, venne trasmesso la puntata zero di un quiz condotto da Massimo Giuliani intitolante \"Vinca il migliore\" (che sar\u00e0 il titolo futuro per la versione di Canale 5), registrata a Parigi e prodotta proprio dalla Grundy, quindi in forma autorizzata.Fatma Ruffini, la curatrice del programma per la Mediaset (allora Fininvest), ha respinto pi\u00f9 volte l'accusa affermando che \u00e8 un'idea originale italiana proposta ad ella dall'autore Ludovico Peregrini, ovvero il \"Signor No\" dei programmi di Mike Bongiorno."}
{"id": "4904533", "revid": "767487", "url": "https://it.wikipedia.org/wiki?curid=4904533", "title": "Namco System 10", "text": "Namco System 10 \u00e8 una scheda madre arcade prodotta da Namco nel 2000 basata sull'hardware della PlayStation di Sony. \u00c8 stata preceduta dal Namco System 23 nel 1997 ed \u00e8 stata seguita dal Namco System 246."}
{"id": "4904535", "revid": "436907", "url": "https://it.wikipedia.org/wiki?curid=4904535", "title": "Tempo reale (album)", "text": "Tempo reale \u00e8 il sesto album in studio del cantante italiano Francesco Renga, pubblicato l'11 marzo 2014 dalla Sony Music.\nSuccesso commerciale.\n\"Tempo reale\" ha debuttato alla prima posizione della Classifica FIMI Album per poi scendere in 3\u00aa posizione nella settimana successiva. Il 31 ottobre viene certificato disco di platino per aver venduto 50.000 copie."}
{"id": "4904539", "revid": "123937690", "url": "https://it.wikipedia.org/wiki?curid=4904539", "title": "Sauber C15", "text": "La Sauber C15 fu la monoposto costruita dalla Sauber per prendere parte al campionato mondiale di Formula 1 del .\nPiloti.\nCome prima guida venne confermato per la terza stagione consecutiva Heinz-Harald Frentzen, mentre la seconda macchina fu affidata a Johnny Herbert, reduce da un'ottima stagione 1995 con la Benetton.\nLa vettura.\nLa progettazione della vettura fu diretta da Leo Ress in collaborazione con l'esperto di aerodinamica Ren\u00e9 Hilhorst.\nDopo i buoni risultati ottenuti nel con il motore Ford ECA Zetec-R V8, nel 1996 la Sauber pass\u00f2 al propulsore JD Zetec-R V10, sulla carta pi\u00f9 performante, in quanto pi\u00f9 leggero, potente e con un regime di rotazione pi\u00f9 elevato. Tuttavia tale motore si rivel\u00f2 fragile e inaffidabile, causando vari ritiri.\nLa Stagione.\nIl campionato fu decisamente meno proficuo del precedente, con la maggior parte dei risultati che arrivarono in gare caratterizzate da numerosi ritiri degli avversari: a Montecarlo, in cui solo 4 piloti giunsero effettivamente a traguardo, Herbert e Frentzen si piazzarono 3\u00b0 e 4\u00b0; il tedesco ripet\u00e9 lo stesso risultato due settimane dopo, in Spagna, sotto una pioggia torrenziale, mentre nell'ultimo appuntamento stagionale in Giappone chiuse al 6\u00ba posto.\nA fine anno il pilota di M\u00f6nchengladbach abbandon\u00f2 la squadra svizzera per passare alla Williams campione del mondo.\nLa Sauber concluse il mondiale costruttori 1996 al settimo posto, con 11 punti totali.\nLivrea.\nLa vettura abbandon\u00f2 il blu scuro della stagione precedente adottando con una nuova vivace livrea caratterizzata dal blu acceso e dal verde acqua rispettivamente dei marchi Red Bull e Petronas, ulteriormente vivacizzata dal logo giallo e rosso della stessa Red Bull."}
{"id": "4904543", "revid": "287204", "url": "https://it.wikipedia.org/wiki?curid=4904543", "title": "Sonata per viola (Hummel)", "text": "La sonata per viola in mi bemolle maggiore (op. 5 n. 3) di Johann Nepomuk Hummel \u00e8 stata composta alla fine del XVIII secolo. Si tratta di una delle pi\u00f9 raffinate tra le sonate per viola del classicismo. La sonata \u00e8 stata pubblicata in proprio da Hummel nel 1798 a Vienna, con dedica alla principessa di Danimarca, come n. 3 dell'op. 5, insieme a due sonate per violino.\nMusica.\nLa sonata, di influenza mozartiana, si apre con un Allegro moderato in forma-sonata, con un primo tema brillante e orecchiabile proposto dal pianoforte e ripreso subito dalla viola, da subito prominente, in contrasto con un secondo tema cantabile e uno sviluppo intenso e dialogico, con un ruolo significativo del pianoforte.\n&lt;score vorbis=1&gt; \\relative c' {\n \\clef alto\n \\time 2/2\n \\key ees \\major\n \\set Staff.midiInstrument=violin\n \\once \\override Staff.TimeSignature #'stencil = ##f \n \\set Score.currentBarNumber = #12 \\bar \"\"\n ees2 \\mf g4.(f16 ees) | % 1\n d8.(f16 \\clef treble bes2) bes8.--( (^\\markup \\tiny \\override #'(baseline-skip . 1) { \\halign #-4 \\center-column { \\musicglyph #\"scripts.turn\" \\natural } } c16--) | % 2\n d8.--(ees16--) f8.--(g16--) aes4.(f16 d) | % 3\n ees8.( (^\\markup \\tiny \\override #'(baseline-skip . 1) { \\halign #-4 \\musicglyph #\"scripts.turn\" } g16) bes,4 r8. g16 f8.( ees16)| % 4\n d8.( f16) bes4 ~ bes8.g16 f8.(ees16) | % 5\n d8.( f16) bes4 ~ bes8 r16 bes16 c8.(des16) | % 6\n c4.(f8) ees4(d) | % 7\n ees2(~ees8(f16 ees d8 c)) | % 8\n \\times 2/3 { bes(c) d-. } \\times 2/3 { ees(f) g } bes,4 \\afterGrace aes^\\trill( {g16[aes16])} | % 9\n g4 | % 10\n}&lt;/score&gt;\nCome d'uso all'epoca, nel secondo movimento, simile ad una lenta marcia, la viola ha una parte cantabile ed espressiva e anche il pianoforte trova spazio e primeggia in alcune sezioni. La composizione si conclude con un brillante ed intenso rond\u00f2.\nPubblicazione e fonti.\nNello stesso anno della prima pubblicazione, curata dal compositore, la sonata \u00e8 stata ripubblicata tramite Johann Andr\u00e9, a Offenbach am Main; tale edizione contiene numerosi errori, tra i quali articolazioni e dinamiche mancanti e indicazioni mal collocate. La prima recensione della sonata, pubblicata su \"Allgemeine musikalische Zeitung\", \u00e8 abbastanza critica e giudica le tre sonate dell'op. 5 come non particolarmente significative. Nonostante ci\u00f2, l'opera ha goduto di grande popolarit\u00e0 e abbondarono le ristampe, anche non autorizzate, come testimonia lo stesso Hummel nella sua corrispondenza.\nNel 1815 la sonata \u00e8 stata ristampata da Artaria a Vienna, impiegando le stesse lastre (e dunque riportando le stesse inesattezze) della precedente edizione. Segu\u00ec nel 1818 una edizione Peters a Lipsia, con il numero di op. 19 e una parte alternativa di violino, basata probabilmente anch'essa sull'edizione Andr\u00e9 del 1798. Altre edizioni, forse basate sulla Peters, sono quelle di T. Boosey &amp; C. a Londra e Richault (1823 c.), Pleyel e Sieber a Parigi."}
{"id": "4904544", "revid": "287204", "url": "https://it.wikipedia.org/wiki?curid=4904544", "title": "Ben-To", "text": ""}
{"id": "4904549", "revid": "729019", "url": "https://it.wikipedia.org/wiki?curid=4904549", "title": "Cessione della Crimea", "text": "La cessione della Crimea (, ) fu il passaggio dell'oblast' di Crimea dalla RSFS Russa alla RSS Ucraina, deciso dal Soviet Supremo dell'Unione Sovietica il 19 febbraio 1954.\nStoria.\nL'ambizione russa a uno sbocco sul mar Nero indusse la zarina Caterina II a occupare la Crimea, che era stata annessa all'Impero l'8 gennaio 1784 con l'occupazione del Khanato di Crimea, vassallo dell'Impero Ottomano. Quest'ultimo riconobbe l'annessione con il trattato di Ia\u0219i dell'8 gennaio 1792 a conclusione della guerra russo-turca.\nLa cessione fu attuata per festeggiare i 300 anni dal trattato di Perejaslav, firmato dai Cosacchi dell'Etmanato cosacco con il Regno russo, il quale trasform\u00f2 l'Etmanato in un vassallaggio russo e leg\u00f2 la storia di Russia e Ucraina.\nNikita Chru\u0161\u010d\u0451v, all'epoca primo segretario del PCUS (e quindi leader dell'Unione Sovietica), era nato in Russia nei pressi del confine con l'Ucraina, ma apparteneva etnicamente a questa nazione e vi visse per tutta la giovinezza. Secondo il censimento del 1959, a soli cinque anni dalla cessione, il 71,4% della popolazione della Crimea era russo e il 22,3% ucraino.\nLa cessione avvenne in tre fasi: il Soviet Supremo della RSS Russa la propose e sottopose ad approvazione; quindi il Soviet Supremo della RSS Ucraina la accett\u00f2 (17 giugno 1954).\nIl decreto.\nIl decreto stampato sulla Pravda del 27 febbraio 1954 disponeva:\nOpinioni.\nLa nipote di Chru\u0161\u010d\u0451v durante la crisi della Crimea del 2014 ha affermato sulla cessione:\nVladimir Putin, presidente russo che durante la crisi della Crimea ha annesso unilateralmente la penisola alla Federazione, ha dichiarato che fu la decisione di Chru\u0161\u010d\u0451v a violare la Costituzione sovietica e che la Crimea rimane una parte \"inalienabile\" della Russia; anche l'ex segretario del PCUS e presidente dell'Unione Sovietica Michail Gorba\u010d\u00ebv ha affermato che la decisione di Putin di annettere la Crimea corregge un \"errore storico\" commesso in violazione della Costituzione sovietica, sottolineando inoltre che \"il referendum si \u00e8 concluso con successo e corrisponde alle aspirazioni degli abitanti della Crimea\"."}
{"id": "4904550", "revid": "287204", "url": "https://it.wikipedia.org/wiki?curid=4904550", "title": "Glenn Layendecker", "text": "Carriera.\nIn carriera ha vinto un titolo di doppio, la Mercedes Cup nel 1992, in coppia con il sudafricano Byron Talbot. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1989 e nel 1992."}
{"id": "4904552", "revid": "64883355", "url": "https://it.wikipedia.org/wiki?curid=4904552", "title": "River Bottom", "text": ""}
{"id": "4904553", "revid": "64883378", "url": "https://it.wikipedia.org/wiki?curid=4904553", "title": "River Jude Phoenix", "text": ""}
{"id": "4904555", "revid": "64883398", "url": "https://it.wikipedia.org/wiki?curid=4904555", "title": "River Jude Bottom", "text": ""}
{"id": "4904556", "revid": "64883411", "url": "https://it.wikipedia.org/wiki?curid=4904556", "title": "Kurdt Kobain", "text": ""}
{"id": "4904558", "revid": "196390", "url": "https://it.wikipedia.org/wiki?curid=4904558", "title": "Sergey Aksyonov", "text": ""}
{"id": "4904561", "revid": "196390", "url": "https://it.wikipedia.org/wiki?curid=4904561", "title": "Sergey Aksenov", "text": ""}
{"id": "4904564", "revid": "729019", "url": "https://it.wikipedia.org/wiki?curid=4904564", "title": "Minnesota Vikings 2010", "text": "La stagione 2010 dei Minnesota Vikings fu la 50\u00aa della franchigia nella National Football League, la 29\u00aa giocata al Mall of America Field at the Hubert H. Humphrey Metrodome e la 5\u00aa con Brad Childress come capo-allenatore, il quale venne esonerato il 22 novembre a sei giornate dal termine della stagione regolare in favore del coordinatore della difesa Leslie Frazier, che divenne quindi capo-allenatore ad interim sino al termine della stagione.\nOffseason 2010.\nNote:\nPartite.\nPre-stagione.\nIl 31 marzo 2010 i Vikings svelarono ufficialmente il calendario della pre-stagione. I Vikings aprirono la campagna prestagionale all'Edward Jones Dome di Saint Louis contro i Rams il 14 agosto e disputarono un successivo incontro in trasferta al Candlestick Park di San Francisco contro i 49ers il 22 agosto, per poi chiudere il mese di amichevoli con due incontri casalinghi al Mall of America Field contro i Seahawks il 28 agosto e contro i Broncos il 2 settembre.\nStagione regolare.\nIl 3 gennaio 2010 furono annunciati gli avversari da incontrare nel corso della stagione regolare, mentre il calendario completo venne annunciato al pubblico il 20 aprile 2010."}
{"id": "4904567", "revid": "123735812", "url": "https://it.wikipedia.org/wiki?curid=4904567", "title": "Honda HSC", "text": "La Honda HSC \u00e8 una concept car sviluppata dalla casa giapponese Honda nel 2003.\nSviluppo.\nLa HSC, sigla che sta per \"Honda Sports Concept,\" si poneva come una rivisitazione in chiave moderna della Honda NSX e proponeva nuove soluzioni per un'eventuale futura nuova autovettura sportiva.\nTecnica.\nIl propulsore che equipaggiava il mezzo era un i-VTEC V6 3.5 da 350 cv di potenza gestito da un cambio sequenziale. Posto in posizione centrale, era totalmente in alluminio. Il telaio era realizzato sfruttando la fibra di carbonio. L'impianto di scarico era composto da due terminali cromati centrali. Gli interni erano stati costruiti sfruttando pelle, alluminio e fibra di carbonio. Non erano presenti specchietti retrovisori, in quanto il loro compito veniva assolta da alcune microtelecamere.\nNei media.\nLa Honda HSC \u00e8 tra le vetture presenti nel videogioco Gran Turismo 4."}
{"id": "4904575", "revid": "1543377", "url": "https://it.wikipedia.org/wiki?curid=4904575", "title": "Cotton Factory Club", "text": "Il Cotton Factory Club \u00e8 una squadra di calcio etiope, con sede a Dire Dawa.\nStoria.\nLa squadra, legata al locale cotonificio, venne fondata nel 1936, epoca in cui l'Etiopia faceva parte dell'Africa Orientale Italiana.\nDall'istituzione del campionato etiope di calcio il Cotton FC ha vinto cinque tornei ed ha partecipato alla prima edizione della Coppa dei Campioni d'Africa, nel 1964, raggiungendone le semifinali, da cui fu estromessa dai maliani dello Stade Malien de Bamako."}
{"id": "4904576", "revid": "599013", "url": "https://it.wikipedia.org/wiki?curid=4904576", "title": "Agustoni", "text": ""}
{"id": "4904577", "revid": "599013", "url": "https://it.wikipedia.org/wiki?curid=4904577", "title": "Ahern", "text": ""}
{"id": "4904582", "revid": "125705796", "url": "https://it.wikipedia.org/wiki?curid=4904582", "title": "Charl\u00e8ne Guignard", "text": "Biografia.\nNata a Brest, in Bretagna, ha iniziato la sua carriera sportiva nello \"Sport et Patinage Brest\", danzando al fianco di Guillaume Palumier dagli \"ISU JGP Junior Ice Dancing di Liberec 2006\", con cui ha condiviso tutta la carriera giovanile ed il debutto nei campionati francesi nella stagione 2008-2009.\nDal 2010 si \u00e8 trasferita nell\"'Agora Skating Team\" di Milano. In Italia ha iniziato a danzare col compagno Marco Fabbri, con cui intrattiene anche una relazione sentimentale, sotto la guida degli allenatori Barbara Fusar Poli e Igor Shpilband. I due hanno ottenuto il secondo posto in 6 edizioni consecutive ai Campionati italiani di pattinaggio di figura, chiudendo alle spalle della coppia Federica Testa e Christopher Mior a Milano 2011, e dietro a Anna Cappellini e Luca Lanotte a Courmayeur 2012, Milano 2013 e Merano 2014.\nCon Decreto del Presidente della Repubblica Giorgio Napolitano del 3 ottobre 2013 le \u00e8 stata conferita la cittadinanza italiana. Il provvedimento presidenziale \u00e8 stato emesso dopo che il Governo Letta al Consiglio dei Ministri del 28 febbraio 2013 aveva deciso di attribuirle la cittadinanza per meriti speciali.\nNel mese di marzo ha rappresentato l'Italia ai Giochi olimpici di Sochi 2014, gareggiando nel concorso della danza su ghiaccio, dove ha ottenuto il quattordicesimo posto, e nella gara a squadre conclusasi con il quarto posto per la nazionale italiana.\nNella stagione 2015/2016 sono arrivati quarti a Skate Canada e nella Cup of Russia e hanno vinto due tappe del circuito Challenger Series, la Warsaw Cup disputa a Varsavia e la Golden Spin di Zagabria.\nNelle tappe di qualificazione per la Finale del Grand Prix nella stagione 2018/2019 hanno chiuso sia Skate America che A Helsinki in seconda posizione qualificandosi per la prima volta per la finale."}
{"id": "4904583", "revid": "599013", "url": "https://it.wikipedia.org/wiki?curid=4904583", "title": "Thomas Shimada", "text": "Carriera.\nIn carriera ha vinto 3 titoli di doppio. In doppio ha raggiunto la 40\u00aa posizione della classifica ATP, mentre in singolare ha raggiunto il 477\u00ba posto. Nei tornei del Grande Slam ha ottenuto il suo miglior risultato raggiungendo il terzo turno in doppio misto a Wimbledon nel 2002, in coppia con la connazionale Rika Fujiwara.\nIn Coppa Davis ha disputato un totale di 16 partite, ottenendo 7 vittorie e 9 sconfitte.\nNel 2000 ha rappresentato il suo Paese alle Olimpiadi come singolarista."}
{"id": "4904586", "revid": "287204", "url": "https://it.wikipedia.org/wiki?curid=4904586", "title": "Charlene Guignard", "text": ""}
{"id": "4904587", "revid": "149485", "url": "https://it.wikipedia.org/wiki?curid=4904587", "title": "Charl\u00e8ne Edith Magali Guignard", "text": ""}
{"id": "4904597", "revid": "253269", "url": "https://it.wikipedia.org/wiki?curid=4904597", "title": "Phyllis Calvert", "text": "Biografia.\nNata Phyllis Hannah Bickle a Chelsea, studi\u00f2 danza fin dall'et\u00e0 di sei anni presso la Margaret Morris School of Dancing, e a dieci ballava al fianco di Ellen Terry, celebre diva delle scene britanniche dell'epoca. Successivamente apparve nello spettacolo \"She Shall Have Music\", che fu scritto appositamente per lei.Il debutto cinematografico avvenne gi\u00e0 nel 1927, quando aveva 12 anni, nel film \"The Arcadians\", che fu seguito durante gli anni trenta da alcuni altri sporadici ruoli non accreditati. In quel periodo infatti, la Calvert aveva gi\u00e0 abbandonato la danza per dedicarsi completamente alla recitazione, e accumul\u00f2 una certa esperienza lavorando con molte compagnie teatrali di giro prima di debuttare sui palcoscenici londinesi nel 1939 con \"A Woman's Privilege\". Tra i suoi successi teatrali, da ricordare nel 1942 quello nella pi\u00e8ce \"Flare Path\" di Terence Rattigan, nel ruolo di Patricia Graham.\nAll'inizio degli anni quaranta, l'attrice ritorn\u00f2 a lavorare con regolarit\u00e0 anche sul grande schermo. Il suo primo successo fu nel film \"Kipps\" (1941), adattamento di una novella di H.G. Wells diretto da Carol Reed, ma fu grazie alla collaborazione con la casa produttrice Gainsborough Picture che la carriera cinematografica della Calvert prese slancio, ad iniziare dal biografico \"Il nemico di Napoleone\" (1942), con Robert Donat, e dal dramma in costume \"L'uomo in grigio\" (1943), in cui ebbe come partner James Mason e Margaret Lockwood. Con le sue maniere eleganti e signorili, l'attrice divenne una delle pi\u00f9 celebri dive britanniche degli anni quaranta. Nel 1944 fu protagonista femminile assoluta del sentimentale \"Il mio amore vivr\u00e0\", tratto dal romanzo di Michael Sadleir, in cui interpret\u00f2 il ruolo di Fanny, la figlia illegittima di un politico, che si trova a lottare contro l'ostilit\u00e0 della famiglia e dell'entourage del giovane diplomatico che la vuole sposare. Nel film, in cui ritrov\u00f2 come partner James Mason, recit\u00f2 anche il giovane Stewart Granger.\nDalla seconda met\u00e0 del decennio, la Calvert apparve ancora in film quali \"Un grande amore di Paganini\" (1946), biografia romanzata del grande violinista (interpretato da Stewart Granger), \"Fiamme del destino\" (1947), nel ruolo della caparbia Jackie Farnish, che progetta di vendicarsi del fidanzato che l'ha lasciata in seguito ai rovesci finanziari che hanno rovinato la famiglia di lei, e \"Il segreto della porta chiusa\" (1950), in cui l'attrice recit\u00f2 il complesso ruolo di Yvonne Winter, una donna che perde la memoria in seguito a un bombardamento e si trova ad affrontare la perfidia della propria sorellastra, che intende rubarle l'amore del marito. Diede inoltre un'eccellente interpretazione nella parte della madre della ragazza infelice nel drammatico \"Mandy, la piccola sordomuta\" (1952).\nNella seconda met\u00e0 degli anni cinquanta l'attrice torn\u00f2 a concentrarsi sul teatro e inizi\u00f2 a lavorare con una certa regolarit\u00e0 per il piccolo schermo, interpretando il ruolo della signora March nelle serie televisive \"Little Women\" e \"Good Wives\", entrambe prodotte nel 1958 e ispirate ai romanzi di Louisa May Alcott. Nello stesso anno imperson\u00f2 Mrs. Margaret Munson, brillante moglie di un compassato diplomatico britannico (interpretato da Cecil Parker), che aiuta la propria sorella Ann Kalman (Ingrid Bergman), celebre attrice teatrale, a conquistare un affascinante funzionario statunitense della Nato (Cary Grant) nell'elegante commedia \"Indiscreto\" di Stanley Donen. Nel film \"Ancora una domanda, Oscar Wilde!\" (1960), la Calvert interpret\u00f2 il ruolo di Constance Lloyd, la moglie del celebre scrittore Oscar Wilde (Robert Morley), in una rappresentazione di stampo teatrale del famoso caso giudiziario che coinvolse Wilde in piena epoca vittoriana. Nel satirico \"Oh, che bella guerra!\" (1969), una dissacrante presa in giro del militarismo in cui sfilarono molti celebri divi britannici, l'attrice interpret\u00f2 il ruolo di Lady Haig, per la regia di Richard Attenborough, al suo debutto dietro la macchina da presa.\nDall'inizio degli anni settanta, la Calvert continu\u00f2 a lavorare per il piccolo schermo, interpretando diverse serie televisive, tra cui \"Kate\", di cui fu protagonista in 38 episodi dal 1970 al 1972 nei panni di una columnist di mezza et\u00e0 che tiene una rubrica giornalistica su un popolare magazine. All'attivit\u00e0 televisiva affianca quella teatrale, con opere come \"Dear Daddy\". Le sue apparizioni televisive continuarono con una certa regolarit\u00e0 anche negli anni ottanta e novanta, fino all'ultimo ruolo nell'episodio \"Morti sospette\" (\"Blue Herrings\"), girato nel 2000, della serie poliziesca \"L'ispettore Barnaby\", in cui l'attrice interpret\u00f2 Alice Bly, un'anziana zia dell'ispettore Tom Barnaby, che aiuta il nipote a risolvere il mistero di alcuni decessi sospetti avvenuti all'interno della casa di riposo dove si \u00e8 ritirata a vivere.\nVita privata.\nSposata dal 1941 con l'attore Peter Murray-Hill (che morir\u00e0 prematuramente nel 1957), la Calvert ebbe due figli, Ann Auriol (nata nel 1943), e Piers Auriol (nato nel 1954).\nL'attrice mor\u00ec a Londra, per cause naturali, l'8 ottobre 2002, all'et\u00e0 di 87 anni."}
{"id": "4904598", "revid": "767487", "url": "https://it.wikipedia.org/wiki?curid=4904598", "title": "Ivan Koschula", "text": "Ivan Koschula \u00e8 un cortometraggio muto del 1914 diretto da Richard Oswald, qui ai suoi primi passi come regista.\nTrama.\nIvan difende la figlia dai russi. Intervengono gli austriaci, che li salvano.\nProduzione.\nIl film fu prodotto dalla Vitascope GmbH e dalla Projektions-AG \u00bbUnion\u00ab (PAGU) (Berlin).\nDistribuzione.\nIl film - un cortometraggio in tre bobine - usc\u00ec in sala a Berlino con il visto di censura che ne vietava la visione ai minori. Il 25 novembre 1914, fu proiettato a Bavariatheater."}
{"id": "4904612", "revid": "767487", "url": "https://it.wikipedia.org/wiki?curid=4904612", "title": "Die Bettelprinzessin", "text": "Die Bettelprinzessin \u00e8 un film muto del 1916 diretto da Hubert Moest.\nProduzione.\nIl film fu prodotto da Franz Vogel per la Eiko Film GmbH.\nDistribuzione.\nUsc\u00ec nelle sale cinematografiche tedesche presentato a Berlino il 7 aprile 1916."}
{"id": "4904613", "revid": "1543377", "url": "https://it.wikipedia.org/wiki?curid=4904613", "title": "Fred Quimby", "text": "Era il responsabile delle vendite di film in carica alla MGM Cartoons, che comprendeva Tex Avery e la squadra di William Hanna e Joseph Barbera, creatori di \"Tom &amp; Jerry\", serie con la quale vinse sette Premi Oscar su tredici candidature.\nBiografia.\nFrederick Clinton Quimby nacque a Minneapolis, e inizi\u00f2 la sua carriera come giornalista. Nel 1907 gestiva una sala cinematografica a Missoula. In seguito lavor\u00f2 presso la Path\u00e9, salendo fino a diventare membro del consiglio di amministrazione prima di andarsene nel 1921 per diventare un produttore indipendente. Fu assunto dalla Fox nel 1924, e poi dalla MGM nel 1927 a capo del suo reparto cortometraggi. Nel 1937 venne assegnato a mettere insieme il dipartimento d'animazione.\nNel 1939 William Hanna e Joseph Barbera gli presentarono il loro progetto per una serie di cartoni animati con un gatto e un topo. Quimby approv\u00f2, e il risultato fu \"Casa dolce casa\" (conosciuto anche come \"Un gatto messo alla porta\", che fu candidato a un Premio Oscar. Inizialmente Quimby rifiut\u00f2 di produrre altri cartoni animati del gatto e il topo dopo \"Un gatto messo alla porta\", ma dopo il successo del cartone animato accett\u00f2 di fare di \"Tom &amp; Jerry\" una serie ufficiale dello studio MGM. Come produttore, Quimby divent\u00f2 un destinatario ripetuto dell'Oscar al miglior cortometraggio d'animazione per i film di \"Tom &amp; Jerry\", senza che invitasse Hanna e Barbera sul palco, e il suo nome divenne noto per la sua importanza nei titoli di testa dei cartoni animati. Anche se Quimby era accreditato da solo per l'approvazione e la produzione della serie \"Tom &amp; Jerry\", non era coinvolto nel processo creativo. Inoltre, Quimby aveva un rapporto difficile con gli animatori, tra cui Hanna e Barbera, che credevano che Quimby non fosse adatto ad essere un vero leader dell'animazione.\nQuimby si ritir\u00f2 dalla MGM nel 1955, e Hanna e Barbera assunsero il suo ruolo di co-capi dello studio e presero in consegna il titolo di produttori per i cortometraggi di \"Tom &amp; Jerry\". Nonostante il successo di Hanna e Barbera, la MGM riteneva che rieditare vecchi cartoni animati portasse pi\u00f9 soldi, e la divisione cartoni animati della MGM non dur\u00f2 a lungo, venendo chiusa nel 1957. La MGM in seguito avrebbe messo sotto contratto prima Gene Deitch e poi Chuck Jones per produrre altri cortometraggi di \"Tom &amp; Jerry\" attraverso i loro studios nel corso degli anni '60. Fred Quimby mor\u00ec a Santa Monica il 16 settembre 1965, a 79 anni, e fu sepolto al Forest Lawn Memorial Park.\nLa sua ultima produzione \u00e8 stato il cortometraggio di Tom &amp; Jerry \"Lo zio Pecos\" del 1955."}
{"id": "4904614", "revid": "1987721", "url": "https://it.wikipedia.org/wiki?curid=4904614", "title": "Drizzagno del Tevere", "text": "Il drizzagno del Tevere \u00e8 un canale artificiale, realizzato nel 1940, che accorci\u00f2 il corso del fiume Tevere eliminandone un meandro sito in zona Mezzocammino, a valle della citt\u00e0 di Roma.\nStoria.\nLe piene del Tevere costituirono un problema per Roma dall'epoca della sua fondazione sino al XX secolo. I vicoli della citt\u00e0 antica recano ancor oggi numerose lapidi che ricordano alluvioni con la data ed il livello raggiunto dalle acque. Le inondazioni erano dovute principalmente alla pendenza dell'alveo relativamente scarsa (Roma si trova ad appena circa 12 metri sul livello del mare), alla presenza nel letto del fiume di rovine di edifici, ponti crollati, relitti di navi etc. nonch\u00e9 ai ponti stessi, i quali agivano da dighe al fiume facilitandone lo straripamento.\nVari gli interventi tentati nel corso dei secoli per ovviare al problema: l'imperatore Traiano ad esempio fece scavare un canale artificiale alla foce del Tevere che aumentasse il deflusso delle acque verso il mare; nel medioevo i papi fecero modeste opere di arginatura; alla seconda met\u00e0 del XIX secolo furono progettati alti muraglioni in pietra la cui costruzione si protrasse per cinquant'anni, fino al 1926. Essi, pur modificando radicalmente il paesaggio fluviale di Roma, la salvarono definitivamente dal pericolo di allagamenti. Il problema rimase tuttavia aperto per le campagne a valle della citt\u00e0.\nAi primi anni del XX secolo risale l'idea di velocizzare il deflusso delle acque verso la foce tramite una rettifica dell'alveo in localit\u00e0 Mezzocammino, dove il fiume descriveva un meandro lungo 2.750 metri. L'idea si concretizz\u00f2 solo negli anni trenta con il progetto di un canale navigabile largo 75 metri, battezzato \u00abdrizzagno del Tevere\u00bb, il quale avrebbe accorciato quel tratto di fiume a soli 1.290 metri in linea retta.\nIl 24 marzo 1937 i ministeri dell'Aeronautica e dei Lavori Pubblici iniziarono i lavori di un progetto congiunto in localit\u00e0 Spinaceto-Mezzocammino per la realizzazione di due scali aeroportuali, uno terrestre e uno per idrovolanti (quest'ultimo battezzato \u00abidroscalo del Littorio\u00bb): tale progetto includeva anche il \u00abdrizzagno del Tevere\u00bb. I lavori subirono in seguito una battuta d'arresto a causa dell'eccezionale piena che il 17 dicembre 1937 inond\u00f2 i cantieri gi\u00e0 avviati.\nIl cantiere del solo \u00abdrizzagno\u00bb ripart\u00ec 28 novembre 1938, con un ampliamento: fu scavato un canale artificiale rettilineo di oltre 1\u00a0km di lunghezza accompagnato da lavori di sbancamento delle rive del fiume, portandole a 400 metri di larghezza. Il canale artificiale fu inaugurato alla presenza dell'allora capo del governo Benito Mussolini il 12 agosto del 1940. I progetti aeroportuali legati all'opera furono invece definitivamente abbandonati nel 1943, dopo la caduta del fascismo; un sistema di chiuse, previsto dal progetto originario per l'afflusso di acque al bacino artificiale dell'idroscalo, divenne l'odierno ponte di Mezzocammino, realizzato tra il 1947 e il 1951 e percorso fino al 2003 dal Grande Raccordo Anulare."}
{"id": "4904615", "revid": "599013", "url": "https://it.wikipedia.org/wiki?curid=4904615", "title": "Giancarlo Canetti", "text": "Carriera.\nNato a Udine, si trasferisce in giovane et\u00e0 in Francia, dove comincia a giocare a calcio. Nel 1963 approda al N\u00eemes, societ\u00e0 di prima divisione. In nove stagioni vive una retrocessione (1968) e la risalita in Division 1 nella stagione successiva. Passato all'Arles (seconda divisione), nel 1974 si accasa all'Olympique Al\u00e8s (terza divisione), ottenendo una promozione nel secondo livello del calcio francese (1977) e una retrocessione in terza divisione (1980). Al termine dell'annata 1980-1981 appende gli scarpini al chiodo.\nVanta 138 presenze nella massima divisione francese e un incontro nella Coppa UEFA 1971-1972."}
{"id": "4904616", "revid": "104458", "url": "https://it.wikipedia.org/wiki?curid=4904616", "title": "Susan Dunklee", "text": "Biografia.\nCarriera nello sci di fondo.\nHa gareggiato nello sci di fondo, prendendo parte a gare minori (gare FIS, Nor-Am Cup) fino al 2008, anno in cui \u00e8 passata al biathlon.\nCarriera nel biathlon.\nIn Coppa del Mondo ha esordito il 1\u00ba dicembre 2011 a \u00d6stersund (45\u00aa) e ha ottenuto il primo podio il 20 marzo 2014 a Oslo Holmenkollen (3\u00aa).\nIn carriera ha preso parte a due edizioni dei Giochi olimpici invernali, (14\u00aa nella sprint, 34\u00aa nell'individuale, 18\u00aa nell'inseguimento, 11\u00aa nella partenza in linea, 7\u00aa nella staffetta, 8\u00aa nella staffetta mista) e (66\u00aa nella sprint, 19\u00aa nell'individuale, 15\u00aa nella staffetta mista), e a quattro dei Campionati mondiali, vincendo due medaglie."}
{"id": "4904620", "revid": "790140", "url": "https://it.wikipedia.org/wiki?curid=4904620", "title": "Loggia della Gran Guardia", "text": ""}
{"id": "4904622", "revid": "606039", "url": "https://it.wikipedia.org/wiki?curid=4904622", "title": "Eurysternidae", "text": ""}
{"id": "4904625", "revid": "1543377", "url": "https://it.wikipedia.org/wiki?curid=4904625", "title": "Corno inglese (registro d'organo)", "text": "Con corno inglese ci si riferisce a un particolare registro dell'organo.\nStruttura.\nNonostante il nome, il corno inglese non ha nulla in comune con i corni o con l'Inghilterra. Si tratta, sostanzialmente, di un registro ad ancia caratterizzato da tube di forma mista e da timbro tenorile, simile a quello dell'oboe. Le canne presentano, alla sommit\u00e0, due tronchi di cono rovesciati.\nIl corno inglese \u00e8 un registro molto comune negli organi italiani del XIX secolo, presente specialmente negli strumenti lombardi come i Serassi, e si trova solitamente nella misura da 16' (raramente anche da 8') come registro spezzato nei soprani.\nDiversi autori, come padre Davide da Bergamo e Carlo Bodro, realizzarono composizioni utilizzando il corno inglese come registro solista."}
{"id": "4904633", "revid": "466226", "url": "https://it.wikipedia.org/wiki?curid=4904633", "title": "Societ\u00e0 ligure di storia patria", "text": ""}
{"id": "4904635", "revid": "919027", "url": "https://it.wikipedia.org/wiki?curid=4904635", "title": "GCalctool", "text": ""}
{"id": "4904637", "revid": "767487", "url": "https://it.wikipedia.org/wiki?curid=4904637", "title": "Otto Demarmels", "text": "Carriera.\nClub.\nBandiera del Basilea, vanta 24 presenze e 3 reti nelle competizioni UEFA per club.\nNazionale.\nEsordisce il 26 aprile 1972 contro la Svezia (1-1)."}
{"id": "4904638", "revid": "767487", "url": "https://it.wikipedia.org/wiki?curid=4904638", "title": "Josef Kiefer", "text": "Carriera.\nBandiera del Basilea, vanta 6 presenze nelle competizioni UEFA per club."}
{"id": "4904642", "revid": "316629", "url": "https://it.wikipedia.org/wiki?curid=4904642", "title": "Les Horaces", "text": "Les Horaces \u00e8 un'opera in tre atti di Antonio Salieri su libretto di Nicholas-Fran\u00e7ois Guillard, la seconda delle \"trag\u00e9die lyrique\" composte dal giovane musicista veneto per l'\"Acad\u00e9mie Royale de Musique\" (\"Op\u00e9ra\") di Parigi.\nVicende storiche.\nLa data precisa della prima rappresentazione appare alquanto incerta: secondo alcune fonti ebbe luogo al \"Th\u00e9\u00e2tre Montansier\" di Versailles, davanti alla corte, il 2 dicembre 1786, secondo altre, a Fontainebleau il precedente 2 novembre Secondo Spire Pitou, invece, la data corretta della premi\u00e8re sarebbe il 7 dicembre 1786 e il luogo l'\"Op\u00e9ra\" di Parigi, che operava all'epoca nel nuovo Th\u00e9\u00e2tre de la Porte Saint-Martin. Il 2 dicembre 1786 potrebbe peraltro essere semplicemente la data di una prima per la Corte (all'epoca tutt'altro che inusuale) e il 7 dicembre successivo quella della premi\u00e8re pubblica vera e propria.\nL'opera, insieme a \"Tarare\", fu commissionata dall'\"Op\u00e9ra\" di Parigi dopo il successo ottenuto con \"Les Dana\u00efdes\", ma ebbe una cattiva accoglienza. Il fallimento dell'opera \u00e8 stato in parte giustificato con l'opaca prestazione dei cantanti della premi\u00e8re, ma qualche responsabilit\u00e0 pu\u00f2 essere attribuita anche all'impianto complessivo dell'opera, con una \u00abgenerale l'insistenza sulla sfera dell'eroismo\u00bb, forse inadatta alle scene parigine, e un finale piuttosto scialbo, consistente in un lungo recitativo.\nTrama.\nLa vicenda, ambientata nell'antica Roma, \u00e8 quella della leggendaria sfida tra Orazi e Curiazi. \u00c8 stato deciso che la guerra tra Roma e Albalonga venga decisa da un duello tra gli Orazi, romani, tre fratelli figli di Publio Orazio, e i Curiazi, tre gemelli di Albalonga. Inizialmente le sorti del combattimento sembrano favorevoli ai Curiazi, che eliminano due degli avversari, ma infine Orazio, il rappresentante romano superstite, riesce ad avere la meglio ed uccide i tre Curiazi.\nL'opera mette in scena solo due dei duellanti, Horace e Curiace, ed \u00e8 particolarmente concentrata sul personaggio di Camille, la sorella di Horace, innamorata di Curiace, a cui vengono affidate arie importanti. Horace, dopo il combattimento, minaccia di uccidere la sorella, che gli rinfaccia di averle tolto l'amante, ma Camille viene salvata da Val\u00e8re, uno spasimante che ella aveva rifiutato."}
{"id": "4904649", "revid": "2036605", "url": "https://it.wikipedia.org/wiki?curid=4904649", "title": "Jalayridi", "text": "I Jalayridi () furono una dinastia islamica mongola.\nLa dinastia, che prende il nome dalla trib\u00f9 mongola dei Jalayr, associata a H\u00fcleg\u00fc - nipote di Gengis Khan e fondatore della dinastia degli Ilkhanidi di Persia - govern\u00f2 l'Iraq attuale e la Persia occidentale dopo il disfacimento del Khanato mongolo della Persia (o Ilkhanato) negli Anni trenta del XIV secolo.\nIl Sultanato jalayride dur\u00f2 circa mezzo secolo, fino alla sua distruzione da parte di Tamerlano e le rivolte dei \"Montoni Neri\", o Kara Koyunlu turkmeni.\nDopo la morte di Tamerlano nel 1405, si ebbe un effimero tentativo di ristabilire il Sultanato nell'Iraq meridionale e nel Khuzistan, finch\u00e9 i Jalayridi furono eliminati dai Kara Koyunlu nel 1432."}
{"id": "4904654", "revid": "339392", "url": "https://it.wikipedia.org/wiki?curid=4904654", "title": "Gialairidi", "text": ""}
{"id": "4904655", "revid": "28592", "url": "https://it.wikipedia.org/wiki?curid=4904655", "title": "Tramaglino", "text": ""}
{"id": "4904656", "revid": "339392", "url": "https://it.wikipedia.org/wiki?curid=4904656", "title": "Tramagli", "text": ""}
{"id": "4904657", "revid": "767487", "url": "https://it.wikipedia.org/wiki?curid=4904657", "title": "Family Circle Cup 2014", "text": "La Family Circle Cup 2014 \u00e8 stato un torneo femminile di tennis giocato sulla terra verde. \u00c8 stata la 42\u00aa edizione della Family Circle Cup, che fa parte della categoria Premier nell'ambito del WTA Tour 2014. Si \u00e8 giocato al Family Circle Tennis Center di Charleston, dal 31 marzo al 6 aprile 2014.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Andrea Petkovi\u0107 ha sconfitto in finale Jana \u010cepelov\u00e1 per 7-5, 6-2.\nDoppio.\n Anabel Medina Garrigues / Jaroslava \u0160vedova hanno sconfitto in finale Chan Hao-ching / Chan Yung-jan per 7-64, 6-2."}
{"id": "4904659", "revid": "1501558", "url": "https://it.wikipedia.org/wiki?curid=4904659", "title": "Chupanidi", "text": "I Chupanidi o Chubanidi (), furono una dinastia mongola del clan dei Suld\u016bz (che alcuni chiamano Tayichiud), affermatasi nella Persia del XIV secolo. Serv\u00ec da principio sotto gli Ilkhanidi, assumendo poi \"de facto\" il controllo del territorio dopo la caduta dell'Ilkhanato. I Chupanidi ebbero le loro roccaforti nel montagnoso Azerbaigian, mentre i Jalayridi assunsero il controllo a Baghdad.\nPrimi Chupanidi.\nI primi Chupanidi erano membri del clan mongolo dei Sold\u016bz. S\u016brg\u0101n Sh\u012bra, uno dei primi importanti esponenti della famiglia chupanide, serv\u00ec sotto Gengis Khan durante l'ascesa al potere di quest'ultimo, salvandogli in un'occasione la vita. Pi\u00f9 tardi, i Chupanidi operarono sotto gli Ilkhanidi. Un discendente di Sorgan Sira, Amir Tudahun, fu ucciso nel 1277 combattendo contro i Mamelucchi nella battaglia di Elbistan. Lasci\u00f2 un figlio, Malek, che a sua volta fu padre di Amir Chupan, eponimo dei Chupanidi.\nAmir Chupan e i suoi figli.\nAi primi del XIV secolo, l'Emiro Chupan serv\u00ec sotto vari Ilkhan (Arghun, Gaykh\u0101t\u016b, Gh\u0101z\u0101n Ma\u1e25m\u016bd e \u00d6ljeit\u00fc). Comandante militare di grandi capacit\u00e0, Chupan guadagn\u00f2 presto il favore del suo Signore e dei successori di questi e spos\u00f2 alcuni appartenenti della linea di Hulagu. Il suo potere suscit\u00f2 le gelosie della nobilt\u00e0, che cospir\u00f2 ai suoi danni nel 1319. fallendo per\u00f2 il suo obiettivo. Anche l'Ilkhan Ab\u016b Sa\u02bf\u012bd, tuttavia, prese a guardare con sfavore il potere del suo sottoposto e la sua crescente influenza e lo allontan\u00f2 quindi dalla sua corte, costringendolo a cercar rifugio nel 1327 a Herat, dove per\u00f2 i Kartidi lo misero a morte. &lt;br&gt;\nNumerosi suoi figli cercarono allora rifugio nell'Orda d'Oro o tra i Mamelucchi d'Egitto, mentre altri finirono con l'essere uccisi.\nBaghd\u0101d Kh\u0101t\u016bn.\nI Chupanidi non furono spazzati via completamente dalla Persia. Una figlia di Chupan, Baghd\u0101d Kh\u0101t\u016bn, aveva attirato l'attenzione di Ab\u016b Sa\u02bf\u012bd. Durante la vita di Chupan, ella fu maritata a \u1e24asan-e Bozorg, il futuro fondatore della dinastia jalayride, ma dopo che Chupan fugg\u00ec, \u1e24asan-e Bozorg la ripudi\u00f2, e Baghd\u0101d Kh\u0101t\u016bn spos\u00f2 allora Ab\u016b Sa\u02bf\u012bd. La donna guadagn\u00f2 rapidamente influenza sull'Ilkhan ed esercit\u00f2 gli ampi poteri che il marito le aveva concesso. Fu accusata (senza che ve ne fosse alcuna prova) di coinvolgimento in tutte le cospirazioni ai danni del marito, e la cosa fu pi\u00f9 tardi accreditata da alcuni che avevano causato l'uccisione di Ab\u016b Sa\u02bf\u012bd nel 1335. Il successore di Ab\u016b Sa\u02bf\u012bd, Arpa Ke'un, la fece mettere a morte.\nRuolo durante il crollo dell'Ilkhanato e \u1e24asan Ku\u00e7ek.\nLa posizione di Arp\u0101 Kh\u0101n era assai debole. Per consolidare il proprio potere spos\u00f2 Sati Beg sorella di Ab\u016b Sa\u02bf\u012bd e vedova di Chupan. Una nipote di Ch\u016bp\u0101n, Dalsh\u0101d Kh\u0101t\u016bn era incinta e dato che suo figlio sarebbe potuto diventare un pretendente legittimo al trono, questo rappresentava un pericolo evidente per Arp\u0101 Kh\u0101n. Prudentemente Dalsh\u0101d Kh\u0101t\u016bn fugg\u00ec nel Diyar Bakr. Il governatore della regione colse questa occasione come pretesto per attaccare l'Ilkhan e sconfiggerlo. Arp\u0101 Kh\u0101n, abbandonato anche da coloro che egli aveva ristabilito nelle loro funzioni dopo essere stati deposti da Ab\u016b Sa\u02bf\u012bd, fu ucciso da un suo avversario il 15 maggio 1336. Il Jalayride \u1e24asan-e Bozorg si spos\u00f2 allora con Dalsh\u0101d Kh\u0101t\u016bn, che gli dette figli, futuri eredi del regno.\nMentre i Jalayridi consolidavano le loro posizioni in Iraq, altri chupanidi erano tuttavia non meno impegnati. Hasan Ku\u00e7ek, un nipote di Ch\u016bp\u0101n, radun\u00f2 attorno a s\u00e9 numerosi componenti della famiglia chupanide e sconfisse i Jalayridi nel 1338, spianando la strada a un regno chupanide nell'area attorno a Tabriz. Quello stesso anno egli elev\u00f2 al trono ilkhanide Sati Beg, sorella di Ab\u016b Sa\u02bf\u012bd e vedova di Ch\u016bp\u0101n. Per poterla condizionare, la obblig\u00f2 tuttavia a sposare un suo burattino, Suleyman Khan. \u1e24asan Ku\u00e7ek continu\u00f2 a combattere i Jalayridi (un confronto armato che fu pi\u00f9 tardi complicato dalle incursioni effettuate da Togha Temur del Grande Khorasan), ma la maggior sfida fu per lui la sua stessa famiglia. Numerosi suoi componenti infatti defezionarono in favore dei Jalayridi e \u1e24asan Ku\u00e7ek fu costretto a trattare con loro fino alla sua morte avvenuta nel 1343.\nMalek Ashraf e il declino chupanide.\nUna lotta per il potere esplose rapidamente dopo la morte di \u1e24asan Ku\u00e7uk. Durante la disputa scatenatasi, il fratello di \u1e24asan Ku\u00e7uk, Malek Ashraf, ebbe la meglio ed elimin\u00f2 i suoi zii. Alla fine del 1344, Malek Ashraf aveva assunto l'effettivo controllo dei territori chupanidi. Al pari del suo predecessore, Malek Ashraf us\u00f2 monarchi-marionetta, attraverso i quali egli regnava effettivamente. Nel corso del suo regno, il Chupanide tent\u00f2 di strappare Baghdad ai Jalayridi nel 1347 ma fall\u00ec miseramente. Non riusc\u00ec neppure a impadronirsi nel 1350 del Fars, allora dominato dagli Injuidi. Col procedere del tempo, Malek Ashraf divenne sempre pi\u00f9 crudele, provocando malcontento crescente tra i suoi sudditi. Quando le forze dell'Orda d'Oro sommersero il regno chupanide e conquistarono Tabriz nel 1357, pochi furono a lamentare la perdita del potere dei Chupanidi. Malek Ashraf fu messo a morte e la sua famiglia portata a nord dall'Orda d'Oro. La prole di Malek Ashraf fu infine passata per le armi in Persia, mettendo per sempre fine alla dinastia chupanide.\nDiscendenti moderni.\nDiscendenti moderni dei Chupanidi nell'Iran di oggi, usano il soprannome dinastico di \"Amir Chupani\" e si trovano essenzialmente nel nord e nel sud del Khorasan e nella Provincia del Razavi Khorasan, specialmente nell'area di Mashhad."}
{"id": "4904660", "revid": "28592", "url": "https://it.wikipedia.org/wiki?curid=4904660", "title": "Castel San Michele", "text": ""}
{"id": "4904661", "revid": "1494169", "url": "https://it.wikipedia.org/wiki?curid=4904661", "title": "Perekop", "text": ""}
{"id": "4904662", "revid": "28592", "url": "https://it.wikipedia.org/wiki?curid=4904662", "title": "Marina ucraina", "text": ""}
{"id": "4904666", "revid": "1305772", "url": "https://it.wikipedia.org/wiki?curid=4904666", "title": "Galata", "text": ""}
{"id": "4904668", "revid": "460080", "url": "https://it.wikipedia.org/wiki?curid=4904668", "title": "Bagnacavallo (pittore)", "text": ""}
{"id": "4904670", "revid": "1305772", "url": "https://it.wikipedia.org/wiki?curid=4904670", "title": "Galati (disambigua)", "text": ""}
{"id": "4904671", "revid": "295921", "url": "https://it.wikipedia.org/wiki?curid=4904671", "title": "Pesto alla siciliana", "text": ""}
{"id": "4904673", "revid": "767487", "url": "https://it.wikipedia.org/wiki?curid=4904673", "title": "Ernst Hlo\u017eek", "text": ""}
{"id": "4904674", "revid": "84184", "url": "https://it.wikipedia.org/wiki?curid=4904674", "title": "Adolfo De Bosis", "text": "Biografia.\nNato ad Ancona nel 1863, a diciotto anni, quando frequentava ancora il collegio Campana di Osimo, De Bosis pubblic\u00f2 il suo primo libro di poesie \"Versi\" (1881), opera ricca di riferimenti romantici.\nIscrittosi alla facolt\u00e0 di giurisprudenza dell'Universit\u00e0 di Roma, De Bosis segu\u00ec gli studi con scarso entusiasmo, distratto dai suoi prevalenti interessi letterari e mondani. In quegli anni ebbe modo di conoscere scrittori e poeti quali Scarfoglio, Pascarella e D'Annunzio, con il quale strinse un rapporto di amicizia.\nNel 1895 usc\u00ec il primo numero della rivista, fondata e finanziata dallo stesso De Bosis, \"Convito\", che Croce giudic\u00f2 \"la manifestazione collettiva pi\u00f9 solenne dell'estetismo\". La rivista, che nel progetto iniziale prevedeva di esaurirsi con i primi dodici numeri mensili, fu pubblicata sino al 1907. Al \"Convito\", graficamente molto curata e con illustrazioni di vari artisti quali Sartorio, Michetti e l'olandese Alma-Tadema, collaborarono, oltre allo stesso De Bosis che vi pubblic\u00f2 alcuni suoi lavori, importanti letterati, poeti e critici d'arte quali Pascoli (al quale lo univa una tragedia simile: entrambi persero il padre da ragazzi, in circostanze drammatiche; Ruggero Pascoli ucciso da due sicari della malavita, Angelo De Bosis suicida per un dissesto finanziario), D'Annunzio, Carducci, Scarfoglio, Venturi, Panzacchi.\nLa sua attivit\u00e0 di traduttore raggiunse risultati di particolare rilievo con il poeta inglese Shelley, autore molto apprezzato da De Bosis e dal quale trasse motivi ispiratori per i suoi versi.\nCon l'easurirsi delle pubblicazioni del \"Convito\", De Bosis, personaggio schivo pi\u00f9 di quanto potesse apparire, si allontan\u00f2 dalle manifestazioni pi\u00f9 plateali dell'estetismo, tanto che l'amico D'Annunzio nella \"Contemplazione della morte\" lo chiam\u00f2 \"principe del Silenzio\".\nAbbandonata l'avvocatura, De Bosis, che oltre all'attivit\u00e0 letteraria aveva sempre continuato a seguire i propri impegni professionali, viaggi\u00f2 molto all'estero e si dedic\u00f2 all'amministrazione e direzione di varie societ\u00e0 commerciali e industriali.\nTrascorse gli ultimi anni insieme con la moglie americana Lilian Vernon e mor\u00ec nel 1924, a sessantuno anni, nella citt\u00e0 natale. Il figlio Lauro, scrittore, poeta ed antifascista, mor\u00ec nel 1931, non ancora trentenne, precipitando in mare con il suo aereo dopo aver lanciato su Roma migliaia di volantini esortanti alla ribellione contro il regime.\nOltre a Lauro, ebbe altri sei figli da Lilian, tra cui Virginia, arabista, Valente, medaglia d'oro alla memoria, caduto in un'azione di volo nella Grande Guerra e Percy. Al piccolo Valente e a Percy (oltre che ad Adolfo stesso) \u00e8 dedicata la poesia, \"The Hammerless Gun\" di Giovanni Pascoli, contenuta nei \"Canti di Castelvecchio\"."}
{"id": "4904677", "revid": "773636", "url": "https://it.wikipedia.org/wiki?curid=4904677", "title": "Montecastro", "text": ""}
{"id": "4904678", "revid": "1965198", "url": "https://it.wikipedia.org/wiki?curid=4904678", "title": "Mario Einaudi", "text": "Figlio di Luigi, presidente della Repubblica Italiana, fratello maggiore dell'editore Giulio, in memoria del padre cre\u00f2 nel 1964 la Fondazione Luigi Einaudi di Torino.\nBiografia.\nNato nel 1904 a Dogliani, localit\u00e0 della provincia di Cuneo, si laure\u00f2 in Scienze politiche all'Universit\u00e0 degli Studi di Torino nel 1926, per poi perfezionare i suoi studi negli Stati Uniti, in Gran Bretagna e Francia. Docente incaricato di Storia delle dottrine politiche all'Universit\u00e0 di Messina, rinunci\u00f2 alla cattedra per non firmare il giuramento di fedelt\u00e0 imposto nel 1931 ai docenti universitari dal regime fascista e nel 1933 si trasfer\u00ec negli Stati Uniti.\nDocente alla Fordham University di New York, Einaudi nel dopoguerra pass\u00f2 alla Cornell University di Ithaca, dove, sino al 1974, insegn\u00f2 Teoria politica e diritto costituzionale comparato e fu preside del Dipartimento di Scienze politiche. Nel 1961 aveva fondato, nella stessa universit\u00e0, il Center for International Studies di cui fu anche direttore. L'Istituto, ora dedicato al suo nome, inizialmente rivolto allo studio delle relazioni tra gli Stati Uniti e l'Europa, ampli\u00f2 poi il campo di ricerca anche agli altri continenti.\nNel 1964, per conservare ed accrescere la biblioteca paterna e consentirne l'accesso agli studiosi, cre\u00f2 a Torino la Fondazione Luigi Einaudi, di cui fu il primo presidente del Comitato Scientifico. Tornato in Italia, si spense nel 1994, a ottantanove anni, nella vecchia casa di famiglia di Dogliani."}
{"id": "4904682", "revid": "76963", "url": "https://it.wikipedia.org/wiki?curid=4904682", "title": "Pino Hensemberger", "text": "Biografia.\nFiglio di Giovanni Hensemberger e Pellegrina Ferrettini, dopo aver concluso un regolare corso di studi superiori, inizi\u00f2 a lavorare nell'azienda meccanica gestita dal padre che produceva macchine per l'industria tessile. La famiglia si era trasferita a Monza nel 1889 e l\u00ec, il 6 marzo 1913, il padre aveva costituito insieme ai due figli maschi, la societ\u00e0 anonima Giovanni Hensemberger, che si stava specializzando nella produzione di accumulatori elettrici.\nPino, che ricopriva la carica di presidente della societ\u00e0, fu di grande aiuto per risolvere numerosi problemi tecnici inerenti alla produzione di accumulatori al piombo-acido, che furono poi utilizzate per l'illuminazione delle vetture ferroviarie. Ottene infatti una commessa dalle Ferrovie dello Stato che svilupp\u00f2 sensibilmente il giro d'affari dell'azienda. Alla morte del padre, avvenuta nel 1914 ricadde su di lui l'intera responsabilit\u00e0 della conduzione dell'azienda e pertanto si adoper\u00f2 per sviluppare ulteriormente la produzione. In questo frangente ebbe l'idea di utilizzare gli accumulatori elettrici per la trazione delle motrici ferroviarie e dei tram, che venne sperimentata con successo sulla linea Milano-Monza. Fu il primo in Italia a produrre accumulatori a piastre corazzate (Ironclad degli S.D.A.) ed alcalini (al ferro-nichel-cadmio).\nNel 1920 fond\u00f2 una nuova societ\u00e0, la societ\u00e0 anonima Hensemberger Ancarani che aveva sede in via Mentana 7, sempre a Monza.\nA seguito della grande richiesta di accumulatori da parte delle ferrovie ma anche di altre aziende e di semplici cittadini, decise la costruzione di una seconda fabbrica che impiant\u00f2 in Campania a Casalnuovo di Napoli, anche per evitare maggiori costi di trasporto dei manufatti. \nPino Hensemberger si spos\u00f2 ed ebbe sicuramente almeno due figli: Nino che rimase a vivere a Monza, continuando l'attivit\u00e0 del padre, e una figlia Pia che il 27 gennaio 1928 spos\u00f2 l'industriale tessile Franco Reiser.\nRiconoscimenti.\nDopo la sua morte \u00e8 stato dato il suo nome all'Istituto Tecnico Industriale di Monza."}
{"id": "4904683", "revid": "15756", "url": "https://it.wikipedia.org/wiki?curid=4904683", "title": "Vittorio Grassi", "text": "Biografia.\nNato a Roma nel 1878, impiegato nell'Officina carte e valori della Banca d'Italia, ove ebbe modo di fare esperienze sulle tecniche tipografiche per impedire la falsificazione delle banconote, nello stesso tempo Vittorio Grassi coltivava la sua passione per la pittura dipingendo paesaggi della campagna umbra, alcuni dei quali furono esposti a Perugia nel 1902.\nAcquisita una certa notoriet\u00e0 negli ambienti artistici romani, nel 1903 espose qualche sua opera al Palazzo delle Esposizioni di Roma e, successivamente, alla mostre organizzate dalla Societ\u00e0 degli amatori e cultori di belle arti. Due suoi quadri, \"Temporale a Maccarese\" e \"L'osteria\" furono acquistati dalla Casa reale.\nLa frequentazione di alcuni artisti gi\u00e0 affermati quali Carlandi e Balla, gli permise di entrare nel gruppo dei XXV della Campagna romana con il quale fece altre esposizioni. Entr\u00f2 nel 1921 nel GRIA, il Gruppo Romano Incisori Artisti.\nGli interessi artistici di Grassi si estesero, successivamente, alle illustrazioni di periodici e alla progettazione, decorazione e arredamento di abitazioni e, in questo ambito, collabor\u00f2 con alcuni periodici, quali \"Novissima\" e \"La Casa\".\nSi dedic\u00f2 anche alla ceramica e, a partire dagli anni dieci del Novecento, alla realizzazione di costumi e di innovative scenografie per rappresentazioni teatrali, quali, ad esempio, il Macbeth di Verdi, andato in scena al teatro Costanzi di Roma e, successivamente, per il Teatro dei Piccoli di Vittorio Podrecca. Nel campo della grafica, fu autore, inoltre, del disegno di alcune serie di francobolli italiani tra le quali la celebre \"Siracusana\" nota anche come \"Italia turrita\", utilizzata a partire dal 1953 per circa un trentennio.\nOltre all'attivit\u00e0 propriamente artistica, Grassi s'impegn\u00f2 anche nella didattica: nel 1913 fu chiamato ad insegnare ornato, incisione e scenografia all'Accademia di belle arti di Roma e nel 1921 ottenne la cattedra di arredamento e decorazione degli interni alla Scuola superiore di architettura. Nel 1925 partecip\u00f2 alla definizione del grande progetto editoriale, presieduto da Giovanni Treccani, insieme con illustri esponenti della cultura nazionale del tempo, che diede vita all'\"Enciclopedia Italiana di scienze, lettere ed arti\". di cui diresse la sezione illustrativa.\nMor\u00ec nella citt\u00e0 natale, a ottant'anni, nel 1958."}
{"id": "4904685", "revid": "98077", "url": "https://it.wikipedia.org/wiki?curid=4904685", "title": "Alma (fiume ucraino)", "text": ""}
{"id": "4904691", "revid": "287204", "url": "https://it.wikipedia.org/wiki?curid=4904691", "title": "Calcio Monza 1989-1990", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1989-1990.\nStagione.\nLa stagione 1989-1990 \u00e8 stata la terza di Pierluigi Frosio quale allenatore del Monza. La stagione inizia con l'eliminazione dal primo turno della Coppa Italia, che \u00e8 tornata ad eliminazione diretta, il Monza ottiene a Napoli un buon pareggio (1-1) dopo i tempi supplementari, ma ai calci di rigore passa la squadra partenopea (10-9), che in questa stagione vincer\u00e0 lo scudetto. In campionato il Monza disputa un discreto girone di andata chiuso a met\u00e0 classifica con 19 punti. Nel girone di ritorno si assiste ad uno suo scivolamento verso il basso, che costringe la squadra brianzola a dover vincere di necessit\u00e0 l'ultimo atto del torneo, (2-0) al Torino gi\u00e0 volato in Serie A, per agguantare il gruppetto delle quart'ultime, che devono stabilire la quarta retrocessa, che dovr\u00e0 seguire in Serie C1 le gi\u00e0 retrocesse da alcune settimane, Licata, Como e Catanzaro. Del gruppetto Cosenza e Barletta si salvano grazie alla classifica avulsa, che tiene conto del maggior numero di punti e la migliore differenza reti, tra le quattro formazioni in lizza, mentre il Monza ed il Messina, quelle messe meno bene, si trovano costrette a giocarsi uno spareggio per mantenere la categoria, incontro che si disputa a Pescara il 7 giugno 1990, il Messina batte (1-0) il Monza, che torna cos\u00ec dopo sole due stagioni in Serie C1. Il miglior realizzatore di stagione brianzolo \u00e8 stato Edi Bivi con 11 reti."}
{"id": "4904693", "revid": "767487", "url": "https://it.wikipedia.org/wiki?curid=4904693", "title": "Archivio storico italiano", "text": "L'Archivio storico italiano \u00e8 la pi\u00f9 antica tra le riviste storiche ancora edite. Fondata nel 1841 da Giovan Pietro Vieusseux insieme a Gino Capponi e pubblicata dalla Deputazione di storia patria per la Toscana, inizi\u00f2 le pubblicazioni l'anno successivo. Dal 1925 \u00e8 pubblicata dall'editore Olschki. Tra i suoi principali collaboratori si ricordano i nomi di Isidoro del Lungo, Francesco Novati, Pio Rajna, Carlo Morandi, Roberto Ridolfi, Arnaldo d'Addario, Ernesto Sestan, Franco Cardini.\nLa rivista, ai fini dell'abilitazione scientifica nazionale, \u00e8 in fascia A per i settori: 08/C1; 08/D1; 08/E1; 08/E2; 08/F1."}
{"id": "4904696", "revid": "899609", "url": "https://it.wikipedia.org/wiki?curid=4904696", "title": "Legione volontaria dei Paesi Bassi", "text": ""}
{"id": "4904697", "revid": "262457", "url": "https://it.wikipedia.org/wiki?curid=4904697", "title": "Nibiru (mitologia)", "text": ""}
{"id": "4904699", "revid": "1543377", "url": "https://it.wikipedia.org/wiki?curid=4904699", "title": "Scherma ai Giochi della X Olimpiade - Fioretto individuale maschile", "text": "La competizione del fioretto individuale maschile di scherma ai Giochi della X Olimpiade si tenne i giorni dal 2 al 4 agosto 1932 presso lo \"160th Regiment State Armory\" a Los Angeles.\nRisultati.\n1 Turno.\nSi \u00e8 disputato il 2 di agosto. Tre gruppi eliminatori i primi sei classificati accedevano ai gironi di semifinale. A qualificazioni acquisite alcuni assalti non si sono disputati.\nSemifinali.\nSi sono disputate il 3 di agosto. Due gruppi eliminatori i primi cinque classificati accedevano alla finale. A qualificazioni acquisite alcuni assalti non si sono disputati.\nFinale.\nSi \u00e8 disputata il 4 di agosto."}
{"id": "4904707", "revid": "120981626", "url": "https://it.wikipedia.org/wiki?curid=4904707", "title": "Pescara Calcio 1989-1990", "text": "Questa voce raccoglie le informazioni riguardanti il Pescara Calcio nelle competizioni ufficiali della stagione 1989-1990.\nStagione.\nNella stagione 1989-1990 il Pescara disputa il campionato di Serie B, raccoglie 39 punti ottenendo l'ottavo posto. Restano in rosa anche nel campionato cadetto i due brasiliani Edmar e Tita ma giocano molto poco, mentre si cambia nell'area tecnica. La stagione inizia con Ilario Castagner in panchina, e con un buon approccio nella Coppa Italia che nei primi due turni \u00e8 ad eliminazione diretta, riducendo in due turni le partecipanti da 48 a 12, il Pescara elimina nel primo turno la Sambenedettese, nel secondo turno elimina il Lecce (5-2) dopo i calci di rigore. Mentre in campionato la partenza \u00e8 pi\u00f9 complicata, si inizia con una vittoria, poi arrivano alcune sconfitte, tra le quali il (7-0) subito a Torino, che convincono il presidente ad affidare la squadra biancoazzurra a Edoardo Reja, il girone di andata si chiude al quarto posto con 23 punti. A gennaio in Coppa Italia, nel girone D di qualificazione alle semifinali, arrivano due sconfitte con Sampdoria e Juventus, mentre in campionato il girone di ritorno porta poche soddisfazioni, con un netto cedimento alla distanza."}
{"id": "4904708", "revid": "1226", "url": "https://it.wikipedia.org/wiki?curid=4904708", "title": "Terra di ciechi", "text": ""}
{"id": "4904709", "revid": "34971", "url": "https://it.wikipedia.org/wiki?curid=4904709", "title": "Prosciutto alla brace Saint-Oyen", "text": ""}
{"id": "4904716", "revid": "1226", "url": "https://it.wikipedia.org/wiki?curid=4904716", "title": "La potenza delle parole", "text": ""}
{"id": "4904717", "revid": "16066", "url": "https://it.wikipedia.org/wiki?curid=4904717", "title": "Attentati di Nasiriyya", "text": ""}
{"id": "4904719", "revid": "599013", "url": "https://it.wikipedia.org/wiki?curid=4904719", "title": "Bonnie Franklin", "text": "Biografia.\nNata in California da immigrati ebrei, ha effettuato la prima apparizione televisiva all'et\u00e0 di cinque anni in \"The Colgate Comedy Hour\". \u00c8 apparsa (non accreditata) nel film di Alfred Hitchcock \"Il ladro\" (1956). Nel 1967 ha sposato il drammaturgo Ronald Sossi, ma il matrimonio dur\u00f2 solo tre anni. Nel 1970 ha debuttato in teatro, a Broadway. Ha partecipato alla rappresentazione di \"Bonnie\", grazie alla quale riceve una nomination ai Tony Award nello stesso anno. Nel periodo 1964-1975 ha preso parte a diverse serie e film TV come \"Organizzazione U.N.C.L.E.\", \"Gidget\" e \"Love Boat\". Dal 1975 al 1984 \u00e8 nel cast della serie \"Giorno per giorno\" trasmessa dalla CBS per nove stagioni, in cui ha interpretato il ruolo di Ann Romano, prendendo parte a 208 episodi complessivamente.\nQuesto lavoro le d\u00e0 molto successo e le permette di ricevere due candidature ai Golden Globe televisivi (1982 e 1983) nella categoria miglior attrice in una serie commedia o musicale e una ai Premi Emmy. Nel 1980 sposa il produttore Marvin Minoff, con cui rimane legata fino alla morte di quest'ultimo, avvenuta nel 2009. Dopo la fine di \"Giorno per giorno\" tiene un profilo basso, concentrandosi soprattutto su ruoli teatrali o iniziative umanitarie. Nel periodo 1988-1990, come regista, ha diretto diversi episodi de \"I mostri vent'anni dopo\". Nel 2012 prende parte a 11 episodi di \"Febbre d'amore\". Nel marzo 2013 muore a causa di un tumore al pancreas."}
{"id": "4904721", "revid": "308552", "url": "https://it.wikipedia.org/wiki?curid=4904721", "title": "Gazaria (colonia genovese)", "text": "Gazaria \u00e8 un toponimo di epoca medievale, derivato dalla parola \"Cazari\", con cui venivano indicate le colonie della Repubblica di Genova in Crimea, possedute tra il 1266 ed il 1475. L'importanza commerciale della colonia derivava dal fatto che controllava una delle estremit\u00e0 occidentali (la pi\u00f9 settentrionale) della via della seta.\nStoria.\nLa premessa politica dello stabilimento delle colonie di Gazaria era stato il Trattato del Ninfeo del 1261, con cui l'imperatore di Nicea concedeva ai Genovesi l'esclusiva del commercio nel \"Mare Maius\" (Mar Nero) nelle posizioni che erano state dei Veneziani.\nConseguentemente nel 1266 fu concessa ai Genovesi Caffa, che divenne il capoluogo dei domini di Gazaria.\nNel 1308 i Mongoli dell'Orda d'Oro comandati dal khan Toqtai, dopo un leggendario assedio, espugnarono Caffa. Cinque anni dopo, in ogni modo, i Genovesi riuscirono a riottenere la loro colonia dal successore di Toqtai, Uzbek, interessato a ristabilire le relazioni commerciali.\nNel 1313, recuperato il possesso della citt\u00e0, la \"Compagna Communis\" organizz\u00f2 in modo pi\u00f9 strutturato l'amministrazione della colonia.\nIl potere legislativo era attribuito all\"'Officium Gazarie\", composto da otto magistrati che rimanevano in carica sei mesi e nominavano i loro successori. Essi, data la distanza della colonia dalla madrepatria, avevano grande autonomia. \nIl potere esecutivo era affidato al Console di Caffa, di durata annuale, coadiuvato da uno scrivano o cancelliere, entrambi nominati dal governo genovese. Era invece elettivo il consiglio di 24 membri, anch'esso di durata annuale, i cui membri erano per met\u00e0 nobili e per met\u00e0 mercanti o artigiani. Di questi ultimi quattro potevano essere abitanti locali che avevano ottenuto la cittadinanza genovese. Infine, il consiglio eleggeva un consiglio ristretto di sei membri esterni al consiglio dei 24. Le altre citt\u00e0 della colonia avevano amministrazioni simili, subordinate a quella di Caffa.\nNel 1341 le leggi vigenti nella Gazaria genovese furono raccolte nel \"Liber Gazarie\", oggi custodito all'Archivio di Stato di Genova. La raccolta fu successivamente aggiornata nel 1441 con il nome di \"Statuta Gazarie\".\nNel 1347 l'Orda d'Oro, questa volta guidata da Gan\u012b Bek, assedi\u00f2 nuovamente Caffa. La cronaca anonima, ma attribuita al frate francescano, Michele da Piazza racconta che gli assedianti avrebbero lanciato con le catapulte entro le mura della citt\u00e0 i cadaveri dei loro compagni morti di una malattia che si stava diffondendo da Oriente, la peste nera. Gli abitanti di Caffa avrebbero immediatamente gettato in mare i corpi, ma la peste era ormai entrata in citt\u00e0. Una volta a Caffa, la peste fu introdotta nella vasta rete commerciale dei genovesi, che si estendeva su tutto il Mediterraneo. A bordo delle navi commerciali che partivano da Caffa nell'autunno del 1347 la peste giunse a Costantinopoli, prima citt\u00e0 europea contagiata, e in seguito arriv\u00f2 a Messina e si diffuse in tutta Europa.\nLa zecca di Caffa batteva aspri d'argento.\nLe entrate fiscali della Gazaria erano state assegnate alla \"compera di Gazaria\", l'associazione dei creditori dello stato che aveva anticipato le spese per la difesa della colonia. Di fatto la \"compera\" apparteneva alla Casa di San Giorgio, che perci\u00f2 gestiva la fiscalit\u00e0 della Gazaria.\nDopo la caduta di Costantinopoli, nel 1453, la \"Compagna Communis\" cedette a San Giorgio la sovranit\u00e0 stessa sulla Gazaria, ritenendo che fosse l'unico soggetto capace di organizzare la resistenza contro i Turchi. Questi domini furono tuttavia conquistati dall'Impero Ottomano nel 1474."}
{"id": "4904722", "revid": "4507", "url": "https://it.wikipedia.org/wiki?curid=4904722", "title": "Carlo Tancredi Falletti", "text": ""}
{"id": "4904730", "revid": "339392", "url": "https://it.wikipedia.org/wiki?curid=4904730", "title": "Latin rap", "text": ""}
{"id": "4904732", "revid": "729019", "url": "https://it.wikipedia.org/wiki?curid=4904732", "title": "Leonardo Sarto", "text": "\u00c8 fratello minore di Jacopo Sarto, anch'egli rugbista di rilievo internazionale.\nBiografia.\nCrebbe rugbisticamente nel , in cui fu portato a 6 anni da sua madre, collega della moglie di Arturo Bergamasco, padre di Mauro e Mirco.\nNel 2011 fu aggregato all' di Tirrenia, che quell'anno mise in campo per la prima volta una propria squadra, iscritta al campionato di serie serie A1 e, nel 2011, ebbe le prime esperienze internazionali: fu infatti convocato dal commissario tecnico della nazionale Under-20 Craig Green in occasione del campionato mondiale giovanile in Veneto.\nDopo la rassegna mondiale fu ingaggiato dalla neoistituita \"franchise\" delle con cui disput\u00f2 il Pro12 2012-13, al termine del quale fu convocato dal ct della nazionale maggiore Jacques Brunel in occasione del \"tour\" italiano in Sudafrica; l'esordio avvenne nell'ultima partita della serie, contro la , alla quale Sarto marc\u00f2 una meta nel primo minuto di gioco.\nNel 2016 firm\u00f2 un contratto biennale con i Glasgow Warriors campioni di Pro12 in carica, che lo leg\u00f2 al club fino al maggio 2018; con la maglia del club scozzese Sarto collezion\u00f2 18 presenze e 9 mete totali tra campionato e Champions Cup. Costretto a fermarsi a causa di un lungo infortunio ad una spalla, dopo un mese di prova con la squadra \"A\" di , nel dicembre del 2018 firm\u00f2 un contratto di sei mesi con gli inglesi dei Leicester Tigers, trovando per\u00f2 poco spazio.\nTornato in Italia, nell'estate 2019 fece parte del gruppo dei giocatori in prova invitati dal , venendo ingaggiato dal club bianco-verde all'inizio della stagione sportiva."}
{"id": "4904734", "revid": "831312", "url": "https://it.wikipedia.org/wiki?curid=4904734", "title": "Boy van Poppel", "text": "\u00c8 figlio di Jean-Paul van Poppel e Leontine van der Linden e fratello di Danny e Kim van Poppel, tutti ciclisti.\nCarriera.\nAttivo nel ciclocross a livello giovanile, nel gennaio 2006 si aggiudic\u00f2 il titolo mondiale juniores di specialit\u00e0. Tra il 2005 e il 2009 vinse anche due titoli nazionali juniores e due nella categoria Under-23 nella medesima specialit\u00e0. Su strada debutt\u00f2 nella categoria Under-23 nell'ottobre 2006, con la formazione Rabobank Continental Team. Nel settembre 2008 si mise in evidenza vincendo in volata una tappa del Tour of Missouri, battendo, tra gli altri, anche Mark Cavendish e Tyler Farrar, mentre nel 2009 si aggiudic\u00f2 una frazione al Tour de Normandie e chiuse secondo alla Schaal Sels. L'anno dopo vinse invece una tappa alla Kreiz Breizh Elites sempre in Francia.\nEsord\u00ec da professionista nel 2011, con la formazione statunitense UnitedHealthcare, e in stagione concluse quinto al Ronde van Drenthe. Nel 2012, sempre con la UnitedHealthcare, ottenne il terzo posto alla Nokere Koerse e vinse la classifica a punti del Tour of Britain grazie ad una serie di piazzamenti (due secondi e due terzi posti). Per la stagione 2013 si trasfer\u00ec alla Vacansoleil-DCM, squadra diretta dal padre Jean-Paul, nella quale militava anche il fratello Danny (con cui prese parte al Tour de France), ma durante l'anno non and\u00f2 oltre un sesto posto alla Vattenfall Cyclassics ad Amburgo. A seguito della chiusura della Vacansoleil-DCM, nel 2014 si spost\u00f2 alla corte di Fabian Cancellara alla Trek Factory Racing, rimanendovi fino a tutto il 2018, senza per\u00f2 ottenere successi.\nPiazzamenti.\nGrandi Giri.\nTour de France\nVuelta a Espa\u00f1a"}
{"id": "4904741", "revid": "287204", "url": "https://it.wikipedia.org/wiki?curid=4904741", "title": "Unione Sportiva Triestina Calcio 1989-1990", "text": "Questa pagina raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 1989-1990.\nStagione.\nNella stagione 1989-1990 la Triestina neopromossa in Serie B ottiene con 35 punti il tredicesimo posto, sempre affidata al tecnico che l'ha riportata tra i cadetti Marino Lombardo. L'inizio del torneo \u00e8 discreto, ma nonostante questo, a fine novembre, dopo la sconfitta interna (1-3) con l'Ancona, \u00e8 stato deciso di esonerare il tecnico e di affidare la squadra alabardata a Massimo Giacomini. Il girone di andata \u00e8 stato chiuso con 21 punti in settima posizione, ma il girone di ritorno ha riservato poche soddisfazioni, centrando senza troppi patemi l'obiettivo di mantenere la nuova categoria. Con 7 reti il miglior marcatore \u00e8 stato il centrocampista Giuseppe Catalano delle quali 4 su calcio di rigore, le punte Franco Lerda ne ha segnate 6, mentre 5 reti \u00e8 stato il bottino di Maurizio Trombetta. Nella Coppa Italia da questa stagione ad eliminazione diretta, la Triestina esce al primo turno perdendo (2-0) a Bologna."}
{"id": "4904743", "revid": "64889412", "url": "https://it.wikipedia.org/wiki?curid=4904743", "title": "Podest\u00e0 di Crotone", "text": ""}
{"id": "4904747", "revid": "76963", "url": "https://it.wikipedia.org/wiki?curid=4904747", "title": "Ann Jillian", "text": "Biografia.\nDi origini lituane, nel 1960 ha partecipato al film Disney \"Babes in Toyland\", mentre due anni dopo ha interpretato \"La donna che invent\u00f2 lo strip-tease\" basato sul musical teatrale \"\". Negli anni '60 e '70 ha preso parte a diverse serie e film per la televisione, in particolare ha avuto un ruolo regolare in \"Hazel\" nella stagione 1965-1966. Negli anni '70, dopo un periodo in cui ha lavorato come doppiatrice di cartoni animati, ha interpretato alcuni musical come \"Word and Music\" e \"I Love My Wife\". Nel 1978 ha sposato il sergente Andy Murcia. Nel periodo 1980-1986 interpreta il ruolo di Cassie Cranston in \"Nancy, Sonny &amp; Co.\". Nello stesso periodo partecipa al film TV \"Mae West\", che le vale una candidatura al Golden Globe per la miglior attrice in una mini-serie o film per la televisione e una ai Premi Emmy, mentre nel 1983 recita nel film \"Mister mamma\". Nel 1984 \u00e8 nel cast di \"Ellis Island\". Nella stagione 1983-1984 \u00e8 protagonista della serie \"Jennifer\". Nel 1989 vince il Golden Globe per la miglior attrice in una mini-serie o film per la televisione per \"La vera storia di Ann Jillian\". Inoltre, per tre volte, ha ricevuto la nomination ai Premi Emmy. Negli anni '90 prende parte a molti special televisivi di Bob Hope e sporadicamente a diversi film per la televisione."}
{"id": "4904750", "revid": "1343317", "url": "https://it.wikipedia.org/wiki?curid=4904750", "title": "Cipolla rossa di Cavasso Nuovo", "text": "La cipolla rossa di Cavasso Nuovo \u00e8 un tipo di cipolla che prende il nome dal comune di Cavasso Nuovo.\nFino agli anni sessanta la cipolla rossa di Cavasso Nuovo ha rappresentato un'importante e preziosa risorsa per gli agricoltori del Friuli Venezia Giulia. Negli anni successivi, la ripresa economica concomitante alla ricostruzione post terremoto, ha determinato un quasi totale abbandono della coltivazione della Cipolla rossa, la coltivazione \u00e8 stata ripresa solo negli anni pi\u00f9 recenti.\nDescrizione.\n\u00c8 anche conosciuta come \"cipolla rossa dei Maraldi\" perch\u00e9 si coltivava, in passato, nella zona alta del territorio comunale denominato dei Maraldi. Oggi la zona di produzione si trova tra la fascia collinare compresa tra i Magredi dell'alta pianura del Friuli occidentale e le Prealpi Carniche tra i 200-300 m s.l.m. Questa coltivazione, fino agli anni sessanta, \u00e8 stata una preziosa risorsa per le famiglie contadine del Friuli Venezia Giulia. Soprattutto le donne si occupavano della cura delle sementi, delle fasi di produzione dell'ortaggio, della preparazione delle trecce (in friulano \"riesti\") e della loro vendita nei mercati e piccoli centri abitati di tutto il Friuli e Veneto.\nProduzione.\nI produttori della Cipolla rossa di Cavasso Nuovo sono costituiti nell'omonima Associazione e seguono i principi della biodiversit\u00e0. Il disciplinare prevede tecniche di coltivazioni tradizionali in orti soleggiati e l'utilizzo di concimi naturali. La semina viene fatta nei mesi di gennaio, febbraio, marzo, e da aprile vengono messi a dimora in un terreno friabile e aerato. \u00c8 attuata la rotazione del terreno e la consociazione con carote, sedano e prezzemolo. \u00c8 entrata a far parte del presidio Slow Food denominato \"Cipolla di Cavasso e della Val Cosa\".\nAspetto e propriet\u00e0.\nDi forma tonda con schiacciamento ai poli presenta, a maturazione, tuniche violacee e interno bianco con sfumature rosate. Oltre a essere un potente stimolante di tutte le funzioni organiche, stimola la funzionalit\u00e0 renale favorendo l'eliminazione delle scorie di azoto e mantiene l'elasticit\u00e0 arteriosa. \u00c8 ipoglicemizzante in quanto contiene glucochinina.\nQuesto tipo particolare di cipolla \u00e8 molto ricco di sali minerali e vitamine e ha anche un elevato valore nutritivo, inoltre ha un'importante funzione digestiva e diuretica.\nPu\u00f2 essere utilizzata anche per numerosi impieghi terapeutici: nel campo della dermatologia potrebbe essere utilizzata anche come antibiotico e antibatterico.\nHa anche significative azioni curative: grazie alla sua funzione antibiotica fa bene alle vie respiratorie; combatte varie malattie come l'ipertensione, l'arteriosclerosi e la senescenza.\nAlcune altre propriet\u00e0 sono quelle di diminuire il colesterolo e i lipidi nel sangue. Molte propriet\u00e0 si perdono con la cottura quindi \u00e8 preferibile consumarla cruda.\n\u00c8 particolarmente ricca di flavonoidi tra i quali la quercetina che \u00e8 un antiossidante naturale utile anche nei casi di allergia."}
{"id": "4904754", "revid": "1494169", "url": "https://it.wikipedia.org/wiki?curid=4904754", "title": "Orero (disambigua)", "text": ""}
{"id": "4904761", "revid": "1318658", "url": "https://it.wikipedia.org/wiki?curid=4904761", "title": "Associazione Calcio Reggiana 1989-1990", "text": "Questa voce raccoglie le informazioni riguardanti lAssociazione Calcio Reggiana nelle competizioni ufficiali della stagione 1989-1990.\nStagione.\nNella stagione 1989-1990 per la Reggiana \u00e8 il primo campionato di Serie B dopo la retrocessione del 1983, e l'allenatore Pippo Marchioro con il diesse Renzo Corni confermano l'intelaiatura del campionato della promozione. Se ne vanno solo Daniel e Zamuner, ma arrivano il mediano Catena (dal Torino) e il centrale difensivo Nava (dal Milan), ritorna il centrocampista Perugi (dalla Fiorentina) e viene inserito l'esterno d'attacco Mandelli (dal Messina). A novembre si aggiunge l'esterno Bergamaschi (dal Brindisi). Sul fronte societario Flaviano Camellini viene sostituito da Ezio Galbiati alla segreteria della Reggiana.\nLa Reggiana affronta il campionato forte di un Andrea Silenzi che con i suoi 23 gol si laurea capocannoniere del campionato cadetto. I granata stazionano a lungo a ridosso della zona promozione, chiudono il girone di andata al quarto posto con 23 punti. La sconfitta interna col Catanzaro (0-1), del 25 marzo 1990, il pari col Barletta e la caduta nell'altra Reggio (1-0) affondano per\u00f2 i sogni di gloria granata. Il campionato finisce nell'ultima trasferta della stagione, con la sconfitta (2-0) di Parma il 27 maggio del 1990, nel derby che assegna la prima promozione matematica in A ai ducali. Nella Coppa Italia che da questa stagione ritorna ad eliminazione diretta nei primi due turni, con conseguente riduzione delle contendenti da 48 a 12, la Reggiana esce subito dal torneo nel primo turno, ai calci di rigore, sconfitta (6-5) a Cosenza."}
{"id": "4904773", "revid": "2214084", "url": "https://it.wikipedia.org/wiki?curid=4904773", "title": "Wonder Girls (gruppo musicale)", "text": "Le Wonder Girls () sono state una gruppo musicale sudcoreano, formatosi a Seoul nel 2007 e scioltasi nel 2017, composta da Yubin, Yeeun, Sunmi e Hyelim. Il loro nome deriva dall'idea che siano \"le ragazze che possono meravigliare il mondo\".\nParte formante della seconda generazione di band femminili k-pop, il gruppo debutt\u00f2 nei primi mesi del 2007 con il singolo \"\"Irony\". Nel 2009 compirono il loro debutto internazionale facendo da apri concerto al \"Jonas Brothers World Tour\", dove si esibirono con la loro hit \"Nobody\". Il brano raggiunse la settantaseiesima posizione della \"Billboard Hot 100\", il che rese le Wonder Girls il primo gruppo sudcoreano ad entrare nella classifica. Nel 2010 entrarono invece nello scenario cinese pubblicando la raccolta \"Wonder Girls\", che includeva versioni in mandarino dei loro singoli \"Tell Me\", \"So Hot\" e \"Nobody\"\". Nel 2012 la band firm\u00f2 un contratto con la DefStar Records, in preparazione del loro debutto in Giappone. Dal 2007, le Wonder Girls hanno pubblicato tre album studio: \"The Wonder Years\" (2007), \"Wonder World\" (2011) e \"Reboot\" (2015).\nDella girl band facevano parte all'inizio anche Hyuna, Sohee e la frontwoman Sunye, che lasciarono il gruppo rispettivamente nel 2007 e nel 2015. Sin da allora le Wonder Girls si sono esibite come quartetto.\nStoria.\nPrima del debutto.\nLe Wonder Girls furono presentate attraverso il programma televisivo \"MTV Wonder Girls\". I primi quattro episodi trattarono il carattere e il profilo di ogni membro. Quando Yeeun venne aggiunta al gruppo come quinto componente, le Wonder Girls si esibirono in studio con una cover di \"Don't Cha\" delle Pussycat Dolls e alcuni brani propri, tra cui \"Irony\" e \"It's Not Love\". Sunye cant\u00f2 \"Stand Up for Love\" delle Destiny's Child, HyunA invece mostr\u00f2 una sequenza di ballo. Yeeun, Sunmi e Sohee si esibirono con \"Together Again\" di Janet Jackson.\n2007-2008: il debutto e \"The Wonder Years\".\nLe Wonder Girls debuttarono ufficialmente all'inizio del 2007 nel programma \"Show! Music Core\" della rete MBC, esibendosi con \"Irony\", il singolo hip-hop tratto dal loro primo album singolo, \"The Wonder Begins\". Tennero vari concerti anche in Cina dopo aver imparato la lingua, e intanto la loro attivit\u00e0 rallent\u00f2 a causa di problemi di salute. Alla fine di luglio, i genitori di HyunA la ritirarono dal gruppo poich\u00e9 preoccupati per la sua gastroenterite cronica e i ripetuti svenimenti: in autunno, la ragazza venne sostituita da Yubin dell'agenzia Good Entertainment, che debutt\u00f2 tre giorni dopo durante il programma \"Music Bank\", eseguendo insieme alle altre il brano \"Tell Me\".\nIl loro primo album esteso, \"The Wonder Years\", venne pubblicato la settimana successiva insieme al singolo \"Tell Me\". A causa dell'aggiunta di Yubin all'ultimo momento, il disco non contiene la sua voce, ma nelle esibizioni live di \"Tell Me\" venne aggiunto un bridge da lei eseguito. La semplice coreografia venne molto imitata: entro ottobre, su YouTube e Daum erano apparsi numerosi video di fan che la ripetevano. Alla fine dell'anno, le Wonder Girls tornarono sulle scene con il secondo singolo, \"This Fool\".\nA febbraio 2008, si unirono al tour di concerti del loro produttore Park Jin-young come ospiti speciali, esibendosi, oltre che in Corea, anche negli Stati Uniti, dove firmarono un contratto con la Creative Artists Agency. A maggio, si diffuse la voce di un imminente ritorno di HyunA nel gruppo, ma la JYP Entertainment sment\u00ec la notizia. Il 22 dello stesso mese, usc\u00ec il singolo \"So Hot\". In autunno, le Wonder Girls presentarono il video musicale di \"Nobody\", che venne pubblicato anche digitalmente.\nAi MNet KM Music Festival Awards, vinsero tre premi: \"Song of the Year\", \"Best Music Video\" (per \"Nobody\") e \"Best Female Group\". Un mese dopo, ricevettero anche un Golden Disk Awards per l'elevato numero di vendite. Ai Seoul Music Awards, le Wonder Girls vinsero il premio di artisti dell'anno per \"Nobody\" e due altri riconoscimenti.\n2009-2010: il debutto internazionale e il cambio di formazione.\nNel giugno 2009, la JYP Entertainment annunci\u00f2 che le Wonder Girls si sarebbero unite ai Jonas Brothers nel segmento nordamericano del Jonas Brothers World Tour 2009 e che \"Nobody\" e \"Tell Me\" sarebbero state tradotte in inglese. Fu resa inoltre nota la creazione di un album interamente in lingua inglese. Per concentrarsi sull'imminente debutto oltreoceano, Sohee e Sunmi lasciarono il liceo. La versione inglese di \"Nobody\" usc\u00ec il 26 giugno 2009, il giorno prima dell'inizio del tour con i Jonas Brothers. Le Wonder Girls avrebbero dovuto affiancarli per tredici date, ma il numero venne poi ampliato a quarantacinque. \"Nobody\" entr\u00f2 nella Billboard Hot 100 a ottobre, rendendole il primo gruppo sudcoreano ad apparire nella classifica.\nIl 22 gennaio 2010, JYP annunci\u00f2 che Sunmi avrebbe rinviato la carriera musicale in favore di quella accademica, e che l'apprendista Hyelim avrebbe preso il suo posto. Intanto, le Wonder Girls stavano preparando il loro primo album in inglese, con sei tracce nuove, mentre le altre sei sarebbero state le versioni tradotte di precedenti brani in coreano: a causa, tuttavia, dell'abbandono di Sunmi, il progetto e il tour in programma vennero rimandati.\nA maggio, usc\u00ec il nuovo singolo/EP \"2 Different Tears\", la cui title track fu registrata in inglese, cinese e coreano. Il 4 giugno, il gruppo inizi\u00f2 un tour negli Stati Uniti e in Canada, il \"Wonder World Tour\", a cui parteciparono anche i compagni di agenzia 2PM e 2AM.\n2011-2012: \"Wonder World\" e il debutto in Giappone.\nIl 4 luglio 2011 le Wonder Girls si esibirono alla cerimonia di chiusura dei Giochi olimpici speciali ad Atene, eseguendo il brano folk \"Arirang\", \"Nobody\" in inglese e \"Tell Me\" in coreano. L'11 novembre usc\u00ec l'album esteso \"Wonder World\", alla cui stesura le ragazze diedero il proprio contributo: Yeeun scrisse e arrangi\u00f2 \"G.N.O\", Lim scrisse \"Act Cool\" e Yubin realizz\u00f2 le parti rap di \"Girls Girls\", \"Me, in\" e \"Sweet Dreams\".\nNel 2012, in America uscirono il film televisivo \"The Wonder Girls\" e la sua colonna sonora, \"The DJ is Mine\". Il 3 giugno, le Wonder Girls pubblicarono in Corea l'EP \"Wonder Party\" e la title track \"Like This\", mentre il 25 luglio debuttarono in Giappone con l'EP \"Nobody For Everybody\". Nel frattempo, usc\u00ec il singolo digitale \"Like Money\", a cui partecip\u00f2 anche il cantante Akon.\nA settembre, le Wonder Girls eseguirono tre canzoni tratte dall'imminente album in inglese (\"Ouch\", \"Stay Together\" e \"Wake Up\"), mentre il 14 novembre pubblicarono in Giappone la raccolta \"Wonder Best\". Due settimane dopo, Sunye, leader del gruppo, annunci\u00f2 che a gennaio si sarebbe sposata e si sarebbe poi concentrata sulla vita coniugale. Le altre componenti delle Wonder Girls, nel frattempo, si sarebbero dedicate ad attivit\u00e0 individuali, recitazione e carriere da soliste.\n2013-2017: il ritiro di Sohee e Sunye, la pausa, il ritorno e lo scioglimento.\nL'ultima esibizione delle Wonder Girls avvenne il 5 febbraio 2013. Il 21 dicembre, Sohee lasci\u00f2 il gruppo poich\u00e9 aveva deciso di non rinnovare il contratto scaduto con la JYP Entertainment. Firm\u00f2 successivamente con la BH Entertainment per dedicarsi alla carriera da attrice. Il 19 marzo 2014 la JYP Entertainment assicur\u00f2 che il gruppo non si era sciolto, nonostante la comunicazione, da parte di Sunye, di volersi dedicare ad opere missionarie ad Haiti per cinque anni.\nDopo pi\u00f9 di due anni di pausa, le Wonder Girls tornarono sulla scena musicale il 3 agosto 2015 con il terzo album esteso \"Reboot\" e il singolo \"I Feel You\", come band piuttosto che come gruppo dance. La formazione vide Sunmi di nuovo in attivit\u00e0 al basso, Yeeun alla tastiera, Hyelim alla chitarra e Yubin alla batteria. Sunye, invece, annunci\u00f2 ufficialmente l'uscita dal gruppo il 20 luglio. A met\u00e0 2016, promossero i singoli \"To the Beautiful You\" e \"Why So Lonely\".\nIl 26 gennaio 2017, fu annunciato lo scioglimento delle Wonder Girls. Il 17 febbraio dello stesso anno pubblicarono un ultimo singolo di addio, \"Thank You For Being So Wonderful\"."}
{"id": "4904775", "revid": "767487", "url": "https://it.wikipedia.org/wiki?curid=4904775", "title": "Der fliegende Tod", "text": "Der fliegende Tod \u00e8 un film muto del 1920 diretto da Alfred Tostary.\nProduzione.\nIl film fu prodotto dalla A.S. Nordkap-Film (Berlin).\nDistribuzione.\nIl visto di censura risale all'8 settembre 1920. Non si conoscono altri dati certi del film."}
{"id": "4904777", "revid": "6923", "url": "https://it.wikipedia.org/wiki?curid=4904777", "title": "Espera Eight", "text": ""}
{"id": "4904780", "revid": "64890307", "url": "https://it.wikipedia.org/wiki?curid=4904780", "title": "Fluttuazioni quantistiche", "text": ""}
{"id": "4904784", "revid": "1318658", "url": "https://it.wikipedia.org/wiki?curid=4904784", "title": "Dominic Frontiere", "text": "Biografia.\nProveniente da una famiglia di musicisti, all'et\u00e0 di 12 anni si esib\u00ec come solista alla Carnegie Hall. Fu campione mondiale di fisarmonica e musicista jazz e form\u00f2 un sestetto con Jack Marshall alla chitarra.\nNell'ambito dei Golden Globe 1981 ha vinto il Golden Globe per la migliore colonna sonora originale per \"Professione pericolo\", si \u00e8 aggiudicato i premi Emmy per le colonne sonore delle serie TV \"The Outer Limits, The Flying Nun \"e \"La pattuglia del deserto\".\n\u00c8 stato il settimo marito di Violet Frances Irwin, pi\u00f9 nota come Georgia Frontiere, proprietaria e azionista di maggioranza dei Los Angeles/St. Louis Rams ma il matrimonio \u00e8 naufragato dopo un guaio legale che ha visto protagonista Frontiere per una truffa riguardante i biglietti del Super Bowl per la quale \u00e8 stato condannato a un anno e un giorno di carcere."}
{"id": "4904791", "revid": "1543377", "url": "https://it.wikipedia.org/wiki?curid=4904791", "title": "Cultura di Straubing", "text": "La cultura di Straubing (o \"gruppo di Straubing\") era una cultura dell'et\u00e0 del bronzo antico (prima met\u00e0 del II millennio a.C.) sviluppatasi nella Germania meridionale. Occupava i territori della moderna Baviera e l'Austria. Prende il nome dalla localit\u00e0 di Straubing, dove furono rinvenuti manufatti tipici.\nVenne riconosciuta come cultura autonoma da Karl Schumacher nel 1917.\nCaratteristiche.\nEconomia.\nL'economia era basata sull'agricoltura e l'allevamento di varie specie di animali. Importante anche il settore della metallurgia. \nAbitazioni.\nLe abitazioni erano costruite in legno ed avevano principalmente un orientamento Nord-Sud. Si trattava essenzialmente di \"longhouses\" ad una o due navate.\nSepolture.\nI defunti venivano inumati e accompagnati da un corredo comprendente pugnali in bronzo, bracciali, collari e in alcuni casi oggetti in ambra."}
{"id": "4904794", "revid": "1573940", "url": "https://it.wikipedia.org/wiki?curid=4904794", "title": "Berliner Morgenpost", "text": "La Berliner Morgenpost \u00e8 un quotidiano di Berlino a diffusione regionale fondato nel 1898.\n\u00c8 di propriet\u00e0 del gruppo Funke di Essen ed ha una tiratura media di 116.000 copie (di cui circa 3.000 in formato digitale) al giorno.\nStoria.\nIl quotidiano fu fondato dall'editore Leopold Ullstein (1826-1899) ed usc\u00ec per la prima volta il 20 settembre 1898 con il sottotitolo \"Neues Berliner Lokalblatt\", ovvero \"nuovo quotidiano locale berlinese\".\nAll'epoca, una copia del quotidiano costava appena 10 Pfennig. Il basso costo favoriva anche la tiratura, che fino all'autunno del 1899 toccava le 160.000 copie al giorno.\nDopo la morte di Leopold Ullstein, avvenuta nel dicembre del 1899, la propriet\u00e0 del quotidiano pass\u00f2 ai cinque figli di quest'ultimo, Hans, Louis, Franz, Rudolf, Hermann.\nIl 10 giugno 1934, la famiglia Ullstein fu costretta a vendere la testata ai nazisti. Il quotidiano acquis\u00ec quindi un taglio propagandistico.\nA cavallo della seconda guerra mondiale, la tiratura toccava le 600.000 - 700.000 copie al giorno. Il quotidiano era diffuso non solo nella capitale tedesca, ma anche nelle localit\u00e0 della costa del Mar Baltico.\nIl 1\u00ba gennaio 2014 la testata \u00e8 stata rilevata dal gruppo Funke di Essen."}
{"id": "4904801", "revid": "287204", "url": "https://it.wikipedia.org/wiki?curid=4904801", "title": "Trefl Gda\u0144sk", "text": "Il Trefl Gda\u0144sk \u00e8 una societ\u00e0 pallavolistica maschile polacca con sede a Danzica: milita nel campionato polacco di Polska Liga Siatk\u00f3wki.\nStoria.\nIl \"Trefl Gda\u0144sk\" nasce nel 2005 e viene iscritto alla II Liga, secondo livello del campionato polacco: resta nella categorie per due stagioni e, dopo aver chiuso al secondo posto la prima, termina in prima posizione al secondo tentativo, ottenendo la promozione in I Liga, serie cadetta polacca, nel 2007; la squadra partecipa inoltre per la prima volta alla Coppa di Polonia del 2006-07, uscendo di scena al secondo turno.\nLa permanenza nel campionato cadetto dura una sola annata, al termine della quale, grazie al primo posto in classifica, la squadra centra la seconda promozione consecutiva, questa volta nel massimo campionato polacco, la Polska Liga Siatk\u00f3wki; nella coppa nazionale invece il club si spinge fino al sesto turno. Arriva cos\u00ec il debutto in Polska Liga Siatk\u00f3wki nella stagione 2008-09, che si rivela molto amara: in Coppa di Polonia il cammino si interrompe al sesto turno, mentre il decimo posto in campionato condanna la squadra ad una immediata retrocessione.\nNei due campionati successivi il Trefl Gda\u0144sk continua la sua ottima tradizione nelle serie minori, sfiorando subito la promozione col secondo posto del 2010, per poi conquistarla un anno dopo; piuttosto deludenti invece i risultati in coppa, con due uscite precoci al quinto e terzo turno. Nella stagione 2011-12 il club gioca per la seconda volta la Polska Liga Siatk\u00f3wki chiudendo alla nona posizione e sfiorando quindi l'accesso ai play-off, mentre in Coppa di Polonia si spinge fino al quinto turno. I risultati migliorano nella stagione successiva, la prima nella quale la squadra centra l'accesso ai play-off scudetto, chiudendo poi all'ottavo posto finale, mentre in coppa torna ad eguagliare il suo miglio risultato, raggiungendo il sesto turno.\nNel corso del campionato 2014-15 si aggiudica il primo trofeo della propria storia, la Coppa di Polonia, per poi raggiungere per la prima volta le finali scudetto. Bissa il successo nella coppa nazionale nell'edizione 2017-18."}
{"id": "4904802", "revid": "64891115", "url": "https://it.wikipedia.org/wiki?curid=4904802", "title": "Assiomi di von Neumann-Bernays-G\u00f6del", "text": ""}
{"id": "4904806", "revid": "831312", "url": "https://it.wikipedia.org/wiki?curid=4904806", "title": "Ben King", "text": "Carriera.\nAttivo tra gli Elite UCI dall'et\u00e0 di 19 anni, ha vinto, nel 2010, il titolo nazionale in linea. Negli anni seguenti si \u00e8 confermato una giovane promessa del ciclismo statunitense vincendo la classifica riservata ai giovani al Tour of Beijing 2011. Nel 2016 si \u00e8 quindi aggiudicato una tappa al Tour of California, e nel 2018 la quarta e la nona frazione della Vuelta a Espa\u00f1a."}
{"id": "4904808", "revid": "767487", "url": "https://it.wikipedia.org/wiki?curid=4904808", "title": "Grazigna", "text": "Grazigna o Grassigna (in sloveno Gr\u010dna) \u00e8 una localit\u00e0 della Slovenia ai piedi del Panovizza (in slov. \"Panovec\", in ted. \"Panowitz\"). Un tempo sobborgo di Gorizia, \u00e8 diventata parte del nucleo urbano di Nova Gorica. Vi si combatt\u00e9 durante la prima guerra mondiale e fu uno dei punti di maggior avanzata verso est dell'esercito italiano dopo la presa di Gorizia dell'agosto 1916 e durante le battaglie dell'Isonzo."}
{"id": "4904812", "revid": "253269", "url": "https://it.wikipedia.org/wiki?curid=4904812", "title": "Gavin MacLeod", "text": "Biografia.\nNato nello stato di New York da padre in parte Chippewa, gestore di una stazione di servizio, si diplom\u00f2 all'Ithaca College e, dopo il servizio militare, si trasfer\u00ec nella citt\u00e0 di New York per diventare attore, mantenendosi facendo la maschera al Radio City Music Hall. Nel 1956 debutt\u00f2 a Broadway nel dramma \"Un cappello pieno di pioggia\" e fu in questo periodo che scelse il suo nome d'arte: Gavin era il nome di un personaggio televisivo, mentre MacLeod era il cognome della sua insegnante di recitazione.\nSpostatosi a Los Angeles verso la fine degli anni cinquanta, inizi\u00f2 a lavorare per il piccolo schermo e, nel frattempo, ottenne alcuni ruoli di secondo piano al cinema. Nel 1958 venne notato dal regista Blake Edwards, che lo fece apparire nella commedia \"Operazione sottoveste\", nella quale MacLeod interpret\u00f2 con grande comicit\u00e0 il ruolo del marinaio Ernest Hunkle, definito dal tenente Nick Holden (Tony Curtis) \"il torace pi\u00f9 sexy della Marina\", per via del vistoso tatuaggio di una ballerina portato sul petto. Negli anni successivi verr\u00e0 diretto da Edwards in altri due film, tra cui \"Hollywood Party\" (1968), uno dei capolavori del regista.\nMacLeod apparve anche nel dramma \"Non voglio morire\" (1958) di Robert Wise, e nella commedia brillante \"In due \u00e8 un'altra cosa\" (1964), con Bing Crosby. Nel periodo 1959-1962 prese parte a diversi episodi de \"Gli intoccabili\". Tra il 1962 e il 1964 ebbe il suo primo ruolo televisivo ricorrente, quello del marinaio Joseph \"Happy\" Haines nel telefilm \"Un equipaggio tutto matto\" e, durante lo stesso decennio, prese parte a molte serie TV, tra cui \"La grande vallata\" e \"Perry Mason\", e a pellicole cinematografiche come \"Caccia di guerra\" (1962) di Denis Sanders e \"Quelli della San Pablo\" (1966) di Robert Wise. Ma fu all'inizio degli anni settanta che raggiunse la grande notoriet\u00e0 televisiva grazie al personaggio di Murray Slaughter, il simpatico giornalista della serie \"Mary Tyler Moore Show\", che interpret\u00f2 dal 1970 al 1977 e grazie alla quale ottenne due candidature ai Golden Globe televisivi (1975 e 1977).\nDivenne per\u00f2 noto soprattutto per aver interpretato il comandante Merrill Stubing nella serie \"Love Boat\", in cui recit\u00f2 dal 1977 al 1987, figurando in tutti i 249 episodi. Grazie all'interpretazione del sorridente e rassicurante capitano Stubing, che coccola i propri passeggeri durante le loro vacanze da sogno, MacLeod ottenne altre tre candidature ai Golden Globe in diverse categorie nel 1979, 1981 e 1982. Con il cast del telefilm vinse inoltre un TV Land Award. La popolarit\u00e0 di questo ruolo leggero costitu\u00ec per\u00f2 un limite per le sue aspirazioni a parti drammatiche o pi\u00f9 complesse, e port\u00f2 l'attore a vivere una profonda crisi personale e professionale, dalla quale si risollev\u00f2 grazie alla fede cristiano evangelica.\nCon la seconda moglie Patti, MacLeod fu autore del libro \"Back on Course\", uscito nel 1987. Successivamente apparve ancora in TV e al cinema, seppur sporadicamente. Nel terzo millennio si dedic\u00f2 soprattutto all'attivit\u00e0 di predicatore e alle campagne da testimonial in America delle navi da crociera."}
{"id": "4904819", "revid": "643662", "url": "https://it.wikipedia.org/wiki?curid=4904819", "title": "Kubok SSSR 1985-1986", "text": "La Kubok SSSR 1985-1986 fu la 45\u00aa edizione del trofeo. Vide la vittoria finale della Torpedo Mosca, che cos\u00ec conquist\u00f2 il suo sesto titolo.\nFormula.\nFu in gran parte confermata la formula della precedente edizione, compreso la durata del torneo sul formato europeo.\nLe squadre partecipanti furono 74 ed erano previsti in tutto sette turni, tutti ad eliminazione diretta; in caso di parit\u00e0 si ricorreva ai Tempi supplementari; in caso di ulteriore parit\u00e0 venivano calciati i tiri di rigore.\nAl primo turno parteciparono 34 formazioni della Vtoraja Liga e tutte le 22 squadre della Pervaja Liga 1985; nel terzo turno giocarono tutte le squadre della Vys\u0161aja Liga 1985.\nRisultati.\nPrimo turno.\nLe partite furono disputate il 24 giugno 1985.\nSecondo turno.\nLe partite furono disputate il 5 luglio 1985.\nTerzo turno.\nLe partite furono disputate il 13 e il 14 agosto 1985.\nOttavi di finale.\nLe partite furono disputate tra il 12 e il 14 settembre 1985.\nQuarti di finale.\nLe partite furono disputate il 2 aprile 1986.\nSemifinali.\nLe partite furono disputate il 6 aprile 1986."}
{"id": "4904822", "revid": "1318658", "url": "https://it.wikipedia.org/wiki?curid=4904822", "title": "Milan Bencz", "text": "Gioca nel ruolo di schiacciatore e opposto nel .\nCarriera.\nLa carriera di Milan Bencz inizia nel VSK P\u00fachov, societ\u00e0 militante nel massimo campionato slovacco, dove rimane dalla stagione 2005-06 alla stagione 2007-08. Nel 2007 riceve le prime convocazioni con la nazionale slovacca, con la quale ottiene una medaglia di bronzo nell'European League 2007 e la medaglia d'oro nell'edizione successiva.\nDalla stagione 2008-09 viene ingaggiato dagli austriaci dell', con cui perde due finali di campionato consecutive, mentre con la nazionale vince il suo secondo oro all'European League 2011. Esordisce poi nella Serie A1 italiana, con la maglia della neopromossa M. Roma Volley, raggiungendo al secondo anno i play-off scudetto.\nNell'annata 2012-13 si trasferisce in Francia, all'Arago de S\u00e8te Volley-Ball, dove ottiene un terzo posto in campionato, per poi tornare in Italia, questa volta in Serie A2, con la maglia della Pallavolo Atripalda; a seguito dell'esclusione dal campionato della societ\u00e0 irpina si trasferisce al Powervolley Milano, club dove resta anche nell'annata 2014-15, quando partecipa alla Serie A1.\nDopo essere stato annunciato all'Emma Villas Volley di Siena, nella Serie A2 italiana, si accasa invece per la stagione 2015-16 al Volejbal Nitra, nell'Extraliga slovacca.\nPer il campionato 2016-17 \u00e8 al Narbonne Volley, nella Ligue A Francese, mentre in quello successivo \u00e8 alla Pallavolo Impavida Ortona,\nnuovamente nella Serie A2 italiana, dove torna anche nel corso della stagione 2018-19, iniziata in patria sempre con la maglia del , quando a fine novembre 2018 accetta la proposta del ."}
{"id": "4904829", "revid": "965985", "url": "https://it.wikipedia.org/wiki?curid=4904829", "title": "Pat Harrington, Jr.", "text": ""}
{"id": "4904830", "revid": "1226", "url": "https://it.wikipedia.org/wiki?curid=4904830", "title": "Il piccolo robot perduto", "text": ""}
{"id": "4904831", "revid": "1226", "url": "https://it.wikipedia.org/wiki?curid=4904831", "title": "Il piccolo robot smarrito", "text": ""}
{"id": "4904832", "revid": "253269", "url": "https://it.wikipedia.org/wiki?curid=4904832", "title": "Pat Harrington Jr.", "text": "Biografia.\nFiglio dell'attore e cantante Pat Harrington Sr., inizi\u00f2 a esibirsi sulle scene proprio col padre. Al rientro dopo aver combattuto nella guerra di Corea, si esib\u00ec a Broadway e durante gli anni cinquanta recit\u00f2 anche in numerose serie televisive, tra le quali \"Make Room for Daddy\" (1959-1960).\nDalla prima met\u00e0 degli anni sessanta recit\u00f2 in numerosi film quali \"Letti separati\" (1963) e \"Fammi posto tesoro\" (1963) e serie televisive. Prest\u00f2 inoltre la sua voce a tantissimi cortometraggi d'animazione, contribuendo in particolare alla realizzazione della serie \"The Inspector\", tra il 1965 e il 1969, e \"Aspettando il ritorno di pap\u00e0\" nel periodo 1972-1973.\nDeve il grande successo all'interpretazione di Dwayne F. Schneider nella serie \"Giorno per giorno\", alla quale prese parte dal 1975 al 1984, recitando in 200 episodi e vincendo nel 1981 il Golden Globe per il miglior attore non protagonista in una serie. Fu candidato altre tre volte ai Golden Globe televisivi, sempre grazie a \"Giorno per giorno\", in diverse categorie nel 1979, nel 1982 e nel 1983. Nel 1984 vinse il Premio Emmy.\nDopo molti anni di assenza dal grande schermo, nel 2001 torn\u00f2 a recitare nel film \"Fuoco sulla citt\u00e0\". Nel corso della sua carriera, tra interpretazioni come, attore per la TV e il cinema e di doppiatore per i cartoni animati, ha all'attivo circa 160 lavori."}
{"id": "4904833", "revid": "59645", "url": "https://it.wikipedia.org/wiki?curid=4904833", "title": "Europa universalis", "text": ""}
{"id": "4904837", "revid": "599013", "url": "https://it.wikipedia.org/wiki?curid=4904837", "title": "Joe Gibbs (allenatore di football americano)", "text": "Carriera.\nConosciuto per la sua grande etica di lavoro, Gibbs costru\u00ec con i Washington Redskins ci\u00f2 che Steve Sabol defin\u00ec \"la pi\u00f9 varia dinastia della storia della NFL\", sviluppando squadre con giocatori che avevano avuto carriere mediocri o nella media con altre squadre nella NFL. Durante il suo primo periodo come capo-allenatore nella National Football League, allen\u00f2 i Redskins per dodici stagioni guidandoli a 8 apparizioni ai playoff, quattro titoli della National Football Conference e tre vittorie del Super Bowl.\nDopo essersi ritirato alla fine della stagione 1992, cre\u00f2 una sua squadra nella NASCAR, la Joe Gibbs Racing, che vinse tre campionati sotto la sua propriet\u00e0, uno con l'ex pilota Bobby Labonte e due con Tony Stewart. Il 7 gennaio 2004, Gibbs torn\u00f2 in campo come allenatore dei Redskins firmando un contratto di cinque anni per un valore di 28,5 milioni di dollari. Allen\u00f2 per altre quattro stagioni, portando due volte la squadra ai playoff, dove fu eliminata in entrambi i casi dai Seattle Seahawks. In seguito rimase con la franchigia come \"consulente speciale\" del proprietario Daniel Snyder."}
{"id": "4904838", "revid": "686936", "url": "https://it.wikipedia.org/wiki?curid=4904838", "title": "Joe Gibbs (allenatore)", "text": ""}
{"id": "4904843", "revid": "547034", "url": "https://it.wikipedia.org/wiki?curid=4904843", "title": "Collezione Muselli", "text": "La collezione Muselli \u00e8 stata una delle pi\u00f9 prestigiose quadrerie d'Italia nel XVII secolo. Assieme alla collezione Giusti ed a quella Curtoni rappresenta inoltre il fiore all'occhiello nell'ambito del collezionismo veronese di epoca moderna.\nGiacomo Muselli.\nGiacomo Muselli (1569-1641) proveniva da una famiglia di mercanti e godeva di uno \"status\" economico eccezionalmente florido; risiedeva a Verona nella contrada della Bra e denunciava nel rilevamento anagrafico del 1614 l'et\u00e0 di quarantacinque anni. Nel campione d'estimo del 1616 il Muselli \u00e8 allibrato per la cifra pi\u00f9 alta di tutti i contribuenti. Non sappiamo quando si accese in lui la scintilla del collezionista, che lo port\u00f2 a costituire in qualche decennio una raccolta di circa 150 opere di piccole e medie dimensioni, ma di qualit\u00e0 altissima. Ad essa fu sempre molto legato, non solo si rifiut\u00f2 di venderla al duca di Modena Francesco I ma non permise ai figli nel suo testamento di prestare dei quadri o di farli addirittura copiare.\nGli eredi.\nGiacomo Muselli ebbe due figli: Cristoforo e Giovan Francesco i quali preservarono la raccolta a Verona. Essi per\u00f2 non erano tanto legati ai dipinti per motivi artistici o familiari ma vedevano in essi un ottimo affare che ogni volta rimandarono. Cristoforo fu padre di tre figli: Girolamo, Giacomo e Paolo. Furono gli ultimi due a risolversi nel 1685 a cedere i dipinti al mercante francese Louis Alvarez e a sancire cos\u00ec la fine della raccolta assemblata dal nonno.\nLa quadreria.\nLa collezione di pitture si componeva di molti quadri del Rinascimento veneto o di ascendenza veneta (da ricordare Veronese, Tiziano, Giovanni Bellini, Moretto da Brescia), ma anche di dipinti tedeschi, fiamminghi ed olandesi del Cinquecento (del Civetta \"in primis, \"ma anche di Lucas Cranach il Vecchio) e della scuola veronese del Seicento. Di Alessandro Turchi, in particolare, si contavano molte opere su tela e pietra di paragone. Essa fu accorpata nei primi decenni del Seicento da Giacomo Muselli e divenne presto un'imprescindibile meta di visita da parte di nobili ed artisti che la menzionarono nei loro diari di viaggio o la immortalarono in opere di carattere storico-artistico, come le \u201cMaraviglie dell'arte\u201d (1648) di Carlo Ridolfi ed il \u201cMicrocosmo della pittura\u201d (1657) di Francesco Scannelli.\nAltri oggetti d'arte.\nOltre ai dipinti i Muselli possedevano anche una piccola, ma significativa raccolta di grafica e un bassorilievo di Giammaria Mosca detto il Padovano raffigurante il \"Giudizio di Salomone\" e che si trova a Parigi al Mus\u00e9e du Louvre. Fra i disegni riconosciuti con certezza spiccano l\"'Uomo (o autoritratto) con cagna gravida\" di Parmigianino e la \"Caduta di Fetonte\" di Michelangelo Buonarroti (entrambi a Londra, British Museum), acquistati a Verona dal banchiere e collezionista francese Pierre Crozat e passati alla sua morte presso il noto esperto di grafica Pierre-Jean Mariette.\nLa vendita.\nLa collezione attir\u00f2 su Verona le mire di molti collezionisti, italiani come stranieri. Ci fu anzi un momento - negli anni quaranta e cinquanta del Seicento - in cui molti degli occhi pi\u00f9 avidi d'Europa in fatto di oggetti d'arte erano puntati su Verona. Il primo a nutrire un concreto interesse fu Francesco I d'Este, duca di Modena e Reggio, al quale non riusc\u00ec di assicurarsi la collezione sia perch\u00e9 Giacomo Muselli non intendeva separarsi da essa sia perch\u00e9 i due figli non volevano svenderla. Morto Giacomo altri collezionisti si fecero avanti, tra i quali il duca Alfonso IV e lo zio Cesare d'Este (fratello minore di Francesco I), l'arciduca Ferdinando Carlo d\u2019Asburgo, il cardinale Flavio Chigi e Cristina di Svezia, ma nessuno di essi riusc\u00ec ad aggiudicarsela. La galleria fu infine acquistata fra il 1685 e il 1687 da Jean-Baptiste Colbert marchese di Seignelay (1651-1690), figlio primogenito di Jean-Baptiste Colbert, controllore delle finanze sotto Luigi XIV, per il tramite del mercante Alvarez e del pittore Jean-Baptiste Forest. Dopo essere giunta a Parigi la raccolta fu smembrata in tanti piccoli lotti e rivenduta. I piccoli gruppi di quadri passarono in varie collezioni francesi e di qui ad altre destinazioni. I quadri Muselli si trovano oggi in collezioni private e in alcuni dei pi\u00f9 prestigiosi musei d'arte del mondo, come la National Gallery di Londra, la Gemaeldegalerie Alte Meister di Kassel e l'Ermitage di San Pietroburgo.\nI quadri Muselli in Francia.\nParigi fu nel Settecento una piazza molto importante per la diaspora della raccolta veronese e per il mercato artistico pi\u00f9 in generale. I quadri Muselli, dopo che furono importati e suddivisi dal marchese di Seignelay, da Alvarez e Forest in piccoli lotti, entrarono inizialmente a far parte di raccolte parigine, come quella del noto banchiere e collezionista Pierre Crozat, ma ben presto ne uscirono prendendo la via della Russia, della Germania, dell'Olanda e dell'Inghilterra. In alcuni musei di oggi, come quello dell'Ermitage e della National Gallery di Londra, si conservano ancora dei nuclei di opere gi\u00e0 Muselli."}
{"id": "4904845", "revid": "253269", "url": "https://it.wikipedia.org/wiki?curid=4904845", "title": "Dean Paul Martin", "text": "Biografia.\nFiglio dell'attore e cantante di origine italiana Dean Martin e della sua seconda moglie Jeanne Biegger, inizi\u00f2 come cantante da ragazzino nel trio Dino, Desi, &amp; Billy, attivo nella seconda met\u00e0 degli anni sessanta. Nel 1967 fece il suo debutto cinematografico con un breve ruolo non accreditato nel film western \"Due stelle nella polvere\", interpretato dal padre.\nNel 1979 recit\u00f2 nel film \"L'ultimo gioco\", mettendo in mostra le sue doti di tennista (prese parte ai tornei giovanili di Wimbledon). Grazie a questa partecipazione ottenne una candidatura al Golden Globe per il miglior attore debuttante nel 1980. Nel periodo 1985-1986 recit\u00f2 nella serie televisiva \"Misfits of Science\".\nDal 1971 al 1978 fu sposato con l'attrice Olivia Hussey, da cui divorzi\u00f2 per risposarsi, dal 1982 al 1984, con la pattinatrice su ghiaccio e campionessa olimpica Dorothy Hamill. Ottenuta la licenza di pilota a sedici anni, divenne ufficiale della California Air National Guard. Mor\u00ec nel 1987, all'et\u00e0 di 35 anni, in seguito a un incidente aereo mentre era in volo durante una tempesta di neve sulle montagne della Contea di San Bernardino, in California."}
{"id": "4904853", "revid": "827882", "url": "https://it.wikipedia.org/wiki?curid=4904853", "title": "Transglobal Underground", "text": "I Transglobal Underground (a volte noti come TGU) sono un gruppo musicale britannico. Vengono citati, assieme ai Loop Guru e ai Life Garden, fra le prime e pi\u00f9 importanti formazioni dello stile \"etno-dance\", che unisce musica elettronica ritmica a sonorit\u00e0 world music.\nOltre a presentare riferimenti alla musica d'atmosfera, alla techno ed all'hip-hop, le influenze del collettivo includono elementi di musica etnica di molte parti del mondo, quali quella africana, giamaicana (reggae), e indiana (bhangra).\nUno dei suoi membri, la cantante Natacha Atlas, ha intrapreso una carriera solista a partire dal 1995."}
{"id": "4904855", "revid": "709565", "url": "https://it.wikipedia.org/wiki?curid=4904855", "title": "T\u00f8nne Huitfeldt", "text": "Biografia.\nComandante della guarnigione della fortezza di Fredriksten, \u00e8 noto per la sua difesa della citt\u00e0 di Halden negli anni 1659 e 1660, durante la seconda guerra del nord. Tra le sue propriet\u00e0 vi era la fattoria Tronstad ad Hurum e la tomba a R\u00e5de."}
{"id": "4904860", "revid": "1935652", "url": "https://it.wikipedia.org/wiki?curid=4904860", "title": "Antonino Catarella", "text": "Biografia.\nNasce a Cammarata il 15 agosto 1889.\nL'11 luglio 1913 viene ordinato sacerdote. \u00c8 vicario generale della diocesi di Agrigento.\nIl 10 gennaio 1942 papa Pio XII lo nomina vescovo di Piazza Armerina. Viene consacrato vescovo l'8 marzo 1942 da Giovanni Battista Peruzzo, vescovo di Agrigento, coconsacranti Giovanni Jacono, vescovo di Caltanissetta e Angelo Ficarra, vescovo di Patti.\nDurante il suo episcopato crea nuove parrocchie in tutta la diocesi, riattiva le antiche associazioni religiose laiche chiuse dal Fascismo, fa sorgere il consultorio diocesano. Nel 1962 benedice la prima pietra della \"Casa del Sacerdote\", oggi sede diocesana della Compagnia di Santa Orsola Istituto Secolare di Santa Angela Merici.\nNel 1970 chiede di essere esonerato dal governo della diocesi.\nMuore il 9 dicembre 1972. Viene sepolto nella cattedrale di Piazza Armerina.\nGenealogia episcopale.\nLa genealogia episcopale \u00e8:"}
{"id": "4904861", "revid": "76963", "url": "https://it.wikipedia.org/wiki?curid=4904861", "title": "Lynn-Holly Johnson", "text": ""}
{"id": "4904867", "revid": "22475", "url": "https://it.wikipedia.org/wiki?curid=4904867", "title": "Steve Tesich", "text": "A lui si deve il primo utilizzo del termine post-verit\u00e0, nel 1992, in un articolo scritto sulla rivista statunitense \"The Nation\". Tesich, per\u00f2, intendeva la post-verit\u00e0 come calata dall'alto verso il basso e non, come viene intesa oggi, come un processo che origina dal basso inserendosi nella sfera pubblica."}
{"id": "4904869", "revid": "767487", "url": "https://it.wikipedia.org/wiki?curid=4904869", "title": "Valore nutritivo", "text": "Il valore nutritivo \u00e8 la valutazione globale determinata da alcuni parametri, che devono essere tali da poter soddisfare le esigenze fisiologiche di un organismo. I parametri necessari alla valutazione sono:\nI fabbisogni alimentari devono essere coperti dai principi nutritivi contenuti negli alimenti."}
{"id": "4904871", "revid": "838137", "url": "https://it.wikipedia.org/wiki?curid=4904871", "title": "Saverio Gerbino", "text": "Biografia.\nNato a Caltagirone il 23 febbraio 1814, il 24 settembre 1836 fu ordinato sacerdote. Il 23 febbraio 1872 papa Pio IX lo nomin\u00f2 vescovo di Piazza Armerina, diocesi di cui prese possesso il 10 marzo 1872.\nNel 1878 indisse il primo sinodo diocesano.\nIl 10 marzo 1887 papa Leone XIII lo nomin\u00f2 vescovo di Caltagirone: fece ingresso in diocesi il 14 marzo 1887.\nNel 1895 con una lettera pastorale esortava il clero diocesano a seguire il movimento di rinnovamento e di azione nel sociale che in quegli anni si diffondeva in Italia, promosso da Leone XIII con la Rerum Novarum, operando insieme a don Luigi Sturzo, a cui aveva affidato la guida delle attivit\u00e0 che la diocesi portava avanti, anche attraverso l'Opera dei Congressi.\nMor\u00ec il 16 marzo 1898.\nGenealogia episcopale.\nLa genealogia episcopale \u00e8:"}
{"id": "4904872", "revid": "253269", "url": "https://it.wikipedia.org/wiki?curid=4904872", "title": "Wanda Hendrix", "text": "Biografia.\nNata a Jacksonville (Florida) da Max Sylvester Hendrix e Mary Eliza Bailey, Wanda Hendrix inizi\u00f2 la carriera subito dopo aver conseguito il diploma, frequentando il Jacksonville Little Theatre, dove fu notata da un talent scout della Warner Bros.\nAppena diciassettenne, fece il suo debutto cinematografico nel film \"Agente confidenziale\" (1945), accanto a Charles Boyer e Lauren Bacall, e nella seconda met\u00e0 degli anni quaranta ebbe ruoli sempre pi\u00f9 consistenti in pellicole di diverso genere, come il drammatico \"Smarrimento\" (1947), con Kent Smith e Ann Sheridan, il poliziesco \"Fiesta e sangue\" (1947), al fianco di Robert Montgomery, le commedie \"Benvenuto straniero!\" (1947), accanto a Bing Crosby, e \"I cari parenti\" (1948), in cui recit\u00f2 con John Lund e Barry Fitzgerald.\nNel 1949 raggiunse l'Italia per recitare quale protagonista femminile nell'avventura in costume \"Il principe delle volpi\", accanto a star del calibro di Tyrone Power e Orson Welles. Il suo ruolo fu quello della bella Camilla Verano, moglie del governatore di una citt\u00e0 che il bieco Cesare Borgia (Welles) intende conquistare e che si innamora di Andrea Orsini (Power), prima uomo di fiducia di Borgia, poi suo acerrimo nemico.\nNel 1950 interpret\u00f2 il ruolo della baronessa Giulia de Greffi ne \"La spia del lago\", al fianco di Alan Ladd, dopodich\u00e9 apparve nel western \"Sierra\" (1950), nel quale lavor\u00f2 accanto a Audie Murphy, il veterano della seconda guerra mondiale divenuto star del cinema western, con cui all'epoca era sposata. Nello stesso anno recit\u00f2 a fianco di Edmond O'Brien nella commedia \"L'ammiraglio di Walla Walla\" (1950).\nNella prima met\u00e0 degli anni cinquanta, la carriera cinematografica della Hendrix aveva gi\u00e0 imboccato la parabola discendente. Le sue apparizioni sul grande schermo in quel periodo furono prevalentemente legate a film d'avventura e western a basso budget, come \"Il ribelle dalla maschera nera\" (1952), \"Giustizia di popolo\" (1952), \"Il mare dei vascelli perduti\" (1954), \"Gli sterminatori della prateria\" (1954), e polizieschi come \"L'ultima resistenza\" (1953) e \"FBI operazione Las Vegas\" (1954).\nDalla seconda met\u00e0 del decennio, l'attrice si dedic\u00f2 prevalentemente alla televisione, per la quale lavor\u00f2 a fasi alterne per il resto della sua carriera. Gi\u00e0 apparsa in alcune note serie antologiche come \"The Ford Television Theatre\" (1952-1953) e \"Climax!\" (1957), la Hendrix recit\u00f2 in singoli episodi di telefilm quali \"Carovane verso il West\" (1958), e \"Bat Masterson\" (1960), per tornare al cinema nella prima met\u00e0 degli anni sessanta con i western \"Johnny Cool, messaggero di morte\" (1963) e \"Duello a Thunder Rock\" (1964).\nNell'ultimo periodo della carriera, l'attrice apparve ancora in un episodio di \"Io e i miei tre figli\" (1967), popolare serie per ragazzi interpretata da Fred MacMurray, nella situation comedy \"Vita da strega\" (1971) e nella serie poliziesca \"Sulle strade della California\" (1974), che segn\u00f2 il suo definitivo addio alle scene.\nVita privata e morte.\nIl primo matrimonio della Hendrix con l'attore Audie Murphy dur\u00f2 poco pi\u00f9 di un anno, dal febbraio 1949 all'aprile 1950, e fu compromesso dalle precarie condizioni psichiche di Murphy, all'epoca ancora sofferente per un disturbo post traumatico da stress conseguente al servizio attivo prestato nella fanteria U.S.A. durante la seconda guerra mondiale, servizio durante il quale Murphy si era distinto per l'eroico comportamento che ne aveva fatto il pi\u00f9 celebre eroe di guerra americano e il soldato pi\u00f9 decorato del Texas.\nDopo il divorzio da Murphy, nel 1954 la Hendrix si rispos\u00f2 con James Langford Stack Jr., fratello dell'attore Robert Stack, dal quale divorzi\u00f2 nel 1958. Il terzo matrimonio con l'italoamericano Steve Lamonte, executive di una compagnia petrolifera, dur\u00f2 dal giugno 1969 al novembre 1980. Non ebbe figli.\nColpita da una grave forma di polmonite, l'attrice mor\u00ec a Burbank (California) il 1\u00ba febbraio 1981, all'et\u00e0 di 52 anni. Fu sepolta al Forest Lawn Cemetery di Hollywood Hills."}
{"id": "4904873", "revid": "1543377", "url": "https://it.wikipedia.org/wiki?curid=4904873", "title": "Episodi di Aiutami Hope! (quarta stagione)", "text": "La quarta ed ultima stagione della serie televisiva Aiutami Hope! \u00e8 stata trasmessa dal 15 novembre 2013 al 4 aprile 2014 sul canale statunitense Fox.\nIn Italia la stagione \u00e8 stata trasmessa in prima visione sul canale satellitare Fox dal 3 aprile al 31 luglio 2014. "}
{"id": "4904876", "revid": "64892731", "url": "https://it.wikipedia.org/wiki?curid=4904876", "title": "Citt\u00e0 degli Studi", "text": ""}
{"id": "4904877", "revid": "47767", "url": "https://it.wikipedia.org/wiki?curid=4904877", "title": "Leonilda", "text": "Origine e diffusione.\n\u00c8 composto dai termini germanici \"lew\" (\"leone\", da cui anche Leonardo) e \"hild\" (\"battaglia\"); pu\u00f2 essere interpretato in vari modi, come \"forte guerriera\" o \"guerriera valorosa come un leone\".\nOnomastico.\nNessuna santa ha mai portato il nome Leonilda, che quindi \u00e8 adespota; l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "4904878", "revid": "47767", "url": "https://it.wikipedia.org/wiki?curid=4904878", "title": "Leonildo", "text": ""}
{"id": "4904879", "revid": "47767", "url": "https://it.wikipedia.org/wiki?curid=4904879", "title": "Leonilde", "text": ""}
{"id": "4904880", "revid": "838137", "url": "https://it.wikipedia.org/wiki?curid=4904880", "title": "Pier Francesco Brunaccini", "text": "Biografia.\nNato dalla nobile famiglia messinese dei principi di San Teodoro, nel 1788 proffer\u00ec i voti e divenne monaco benedettino.\nIl 6 gennaio 1795 fu ordinato sacerdote.\nNel 1825 divenne abate del monastero di Fundr\u00f2 a Piazza Armerina e, tre anni pi\u00f9 tardi, visitatore dei monasteri siciliani.\nIl 17 giugno 1844 papa Gregorio XVI lo nomin\u00f2 vescovo di Piazza Armerina; fu consacrato l'8 settembre dello stesso anno dal cardinale Ferdinando Maria Pignatelli, arcivescovo metropolita di Palermo.\nIl 24 novembre 1845 lo stesso papa Gregorio XVI lo nomin\u00f2 arcivescovo metropolita di Monreale.\nGenealogia episcopale.\nLa genealogia episcopale \u00e8:"}
{"id": "4904886", "revid": "834", "url": "https://it.wikipedia.org/wiki?curid=4904886", "title": "Latin rock", "text": ""}
{"id": "4904894", "revid": "838137", "url": "https://it.wikipedia.org/wiki?curid=4904894", "title": "Pietro Naselli", "text": "Biografia.\nNato dalla nobile famiglia dei Naselli ed Alliata, principi d'Aragona, si forma nell'oratorio di san Filippo Neri a Palermo.\nIl 19 dicembre 1807 viene ordinato sacerdote.\nIl 15 febbraio 1838 papa Gregorio XVI lo nomina vescovo di Piazza Armerina; viene consacrato il 18 marzo dello stesso anno a Monreale dall'arcivescovo metropolita di Monreale Domenico Benedetto Balsamo.\nIl 13 luglio 1840 rassegna le dimissioni perch\u00e9 nominato cappellano maggiore di corte da re Ferdinando II; contestualmente viene nominato arcivescovo titolare di Nicosia da papa Gregorio XVI.\nMuore a Napoli il 16 dicembre 1862.\nGenealogia episcopale.\nLa genealogia episcopale \u00e8:"}
{"id": "4904896", "revid": "11959", "url": "https://it.wikipedia.org/wiki?curid=4904896", "title": "R. Musil", "text": ""}
{"id": "4904899", "revid": "767487", "url": "https://it.wikipedia.org/wiki?curid=4904899", "title": "Newcastle United Football Club 2013-2014", "text": "Questa voce raccoglie le informazioni riguardanti Il Newcastle United Football Club, nelle competizioni ufficiali della stagione 2013-2014.\nRosa.\n\"Rosa aggiornata al 21 agosto 2013.\""}
{"id": "4904904", "revid": "1573940", "url": "https://it.wikipedia.org/wiki?curid=4904904", "title": "Hyliota", "text": "Hyliota \u00e8 un genere di uccelli passeriformi, l'unico ascritto alla famiglia Hyliotidae.\nEtimologia.\nIl nome scientifico del genere, \"Hyliota\", deriva dal greco \"\u1f51\u03bb\u03b7\" (\"hyl\u0113\"/\"hul\u0113\", \"foresta\"), col significato di \"abitante della foresta\".\nDescrizione.\nSi tratta di uccelli di piccole dimensioni (11\u201313\u00a0cm), dall'aspetto simile a quello degli scricicoli, con testa grossa e larga, becco sottile e conico da insettivoro, corpo massiccio e arrotondato (nel quale la testa pare direttamente incassata), ali arrotondate, zampe forti e allungate e coda squadrata.\nLa colorazione \u00e8 nero-bluastra nella parte dorsale del corpo (spesso con specchi alari bianchi), mentre gola, petto e ventre si presentano generalmente di color crema, con sfumature rosso-arancio in alcune specie.\nDistribuzione e habitat.\nIl genere \u00e8 endemico dell'Africa, con le varie specie che occupano un areale che abbraccia tutta la porzione centrale del continente, dalla Guinea all'Etiopia a sud fino a Mozambico ed Angola.\nQuesti uccelli sono abitatori della savana alberata e del \"miombo\".\nBiologia.\nSi tratta di uccelletti molto vivaci, quasi sempre silenti, che vivono da soli o in coppie ed hanno dieta insettivora.\nDurante la stagione degli amori (che cade durante la stagione delle piogge) questi uccelli mostrano territorialit\u00e0: essi sono monogami e i due sessi collaborano nella costruzione del nido e nell'allevamento della prole.\nTassonomia.\nAl genere vengono ascritte quattro specie:\nFamiglia Hyliotidae\nLa posizione tassonomica del genere \u00e8 stata a lungo controversa. Negli anni \u00e8 stata proposta la sua assegnazione alle famiglie Sylviidae, Platysteiridae, Malaconotidae o Muscicapidae.\nRecenti studi basati sulla analisi molecolare del DNA mitocondriale non hanno evidenziato alcuna parentela con nessuna delle suddette famiglie suggerendo la collocazione del genere in una famiglia a s\u00e9 stante, Hyliotidae, che occupa un clade nell'albero filogenetico dei Passerida."}
{"id": "4904908", "revid": "599013", "url": "https://it.wikipedia.org/wiki?curid=4904908", "title": "Guarentigie", "text": ""}
{"id": "4904909", "revid": "64893271", "url": "https://it.wikipedia.org/wiki?curid=4904909", "title": "Guarentigia", "text": ""}
{"id": "4904910", "revid": "767487", "url": "https://it.wikipedia.org/wiki?curid=4904910", "title": "Napoleon Murphy Brock", "text": "\u00c8 famoso soprattutto per la sua collaborazione con Frank Zappa, avendo contribuito in diversi album del chitarrista tra il 1974 ed il 1984. Apparve anche in alcune raccolte di materiale registrato durante i concerti delle band di Zappa in quegli stessi anni. Interpret\u00f2 il personaggio dell'Evil Prince nell'album-musical \"Thing-Fish\", pubblicato da Zappa nel 1984. Dopo la morte del chitarrista, avvenuta nel 1993, ha partecipato a The Grandmothers e Zappa Plays Zappa, progetti musicali in omaggio allo stesso Frank Zappa. Oltre che come cantante e polistrumentista, Brock \u00e8 conosciuto come compositore e produttore musicale. \u00c8 inoltre comparso in alcuni dei video realizzati da Frank Zappa.\nTra gli altri musicisti con cui ha collaborato vi sono George Duke e Captain Beefheart, con i quali aveva suonato nelle formazioni di Zappa. Nel 2003 pubblic\u00f2 il proprio primo album, \"Balls\", al quale collaborarono altri musicisti delle band di Zappa. Nel 2009, il brano \"Peaches en Regalia\" (in origine appartenente all'album di Zappa \"Hot Rats\") suonato da Brock con i Zappa Plays Zappa vinse la 51\u00aa edizione dei Grammy Awards per la migliore performance di rock strumentale dell'anno. Nel 2011 Brock ha pubblicato \"This Is What Frank Zappa Heard\", album che contiene brani registrati con una piccola band nell'agosto del 1973, la sera in cui Frank Zappa era tra gli spettatori e ascolt\u00f2 per la prima volta Napoleon Murphy Brock."}
{"id": "4904916", "revid": "599013", "url": "https://it.wikipedia.org/wiki?curid=4904916", "title": "Agus", "text": ""}
{"id": "4904920", "revid": "785863", "url": "https://it.wikipedia.org/wiki?curid=4904920", "title": "Le avventure di Superman", "text": ""}
{"id": "4904923", "revid": "1869172", "url": "https://it.wikipedia.org/wiki?curid=4904923", "title": "Viva Nilla", "text": "Viva Nilla \u00e8 una musicassetta incisa da Nilla Pizzi nel 1983, su etichetta Intensity.\n\"Pide\" \u00e8 uno pseudonimo usato dalla stessa Nilla Pizzi per firmare i testi."}
{"id": "4904924", "revid": "21880", "url": "https://it.wikipedia.org/wiki?curid=4904924", "title": "Hyliotidae", "text": ""}
{"id": "4904925", "revid": "21880", "url": "https://it.wikipedia.org/wiki?curid=4904925", "title": "Hyliotoidea", "text": ""}
{"id": "4904935", "revid": "1305772", "url": "https://it.wikipedia.org/wiki?curid=4904935", "title": "Seafood", "text": ""}
{"id": "4904936", "revid": "287204", "url": "https://it.wikipedia.org/wiki?curid=4904936", "title": "Scream (Usher)", "text": "Scream \u00e8 un singolo del cantante statunitense Usher, pubblicato il 26 aprile 2012 come secondo estratto dal settimo album in studio \"Looking 4 Myself\".\nIl singolo \u00e8 stato scritto dallo stesso interprete, da Max Martin, Shellback e Savan Kotecha."}
{"id": "4904938", "revid": "1543377", "url": "https://it.wikipedia.org/wiki?curid=4904938", "title": "Scherma ai Giochi della X Olimpiade - Fioretto a squadre maschile", "text": "La competizione del fioretto a squadre maschile di scherma ai Giochi della X Olimpiade si \u00e8 svolta nei giorni dal 31 luglio al 1\u00ba agosto 1932 presso lo \"160th Regiment State Armory\" a Los Angeles.\nRisultati.\nTurno Eliminatorio.\nSi \u00e8 svolto il 31 luglio. 6 squadre divise in due gironi, le prime due classificate al girone finale.\nGirone di finale.\nSi \u00e8 svolto il 1\u00ba agosto.\nGirone di Spareggio.\nSi \u00e8 svolto il 1\u00ba agosto."}
{"id": "4904939", "revid": "599013", "url": "https://it.wikipedia.org/wiki?curid=4904939", "title": "Shape of My Heart", "text": ""}
{"id": "4904941", "revid": "661526", "url": "https://it.wikipedia.org/wiki?curid=4904941", "title": "Shapeshifter", "text": "Nella lingua inglese, uno \"shapeshifter\" \u00e8 un mutaforma, essere umano in grado di cambiare il proprio aspetto ed assumere quello di un'altra persona o di un animale. Il termine si riferisce anche alle seguenti voci:"}
{"id": "4904943", "revid": "287204", "url": "https://it.wikipedia.org/wiki?curid=4904943", "title": "Shapeshifter (album)", "text": ""}
{"id": "4904944", "revid": "287204", "url": "https://it.wikipedia.org/wiki?curid=4904944", "title": "Shapeshifter (EP)", "text": ""}
{"id": "4904947", "revid": "767487", "url": "https://it.wikipedia.org/wiki?curid=4904947", "title": "Atherinomorus lacunosus", "text": "Atherinomorus lacunosus, conosciuto comunemente come latterino orientale \u00e8 un pesce di mare appartenente alla famiglia Atherinidae.\nDistribuzione e habitat.\nPopola le acque subtropicali degli oceani indiano e pacifico, dalle coste dell'Africa orientale alle isole Tonga, arrivando a nord fino alle coste meridionali del Giappone e a sud fino all'Australia settentrionale. Un tempo presente fino alle isole Hawaii, oggi \u00e8 stato soppiantato da \"Atherinomorus insularum\". Segnalato fin dal 1902 lungo le coste orientali del mar Mediterraneo in cui \u00e8 immigrato dal mar Rosso attraverso il canale di Suez (migrazione lessepsiana). Attualmente (2013) risulta molto comune lungo le coste sudorientali del Mediterraneo a nord fino alla Turchia e a ovest fino alla Tunisia.\nVive vicino alla costa, prevalentemente su fondali sabbiosi o a ridosso dei reef, tra la superficie e i 40 metri di profondit\u00e0.\nDescrizione.\nIl corpo \u00e8 pi\u00f9 tozzo che negli altri latterini, da cui si differenzia anche per la stretta vicinanza delle due pinne dorsali. Ha occhi relativamente grandi, di diametro pari alla lunghezza del muso; presente la tipica linea dei latterini.\nLa taglia media si attesta tra i 12 e i 14 cm, mentre l'esemplare pi\u00f9 grande noto misurava 25 cm di lunghezza.\nBiologia.\nComportamento.\nDi giorno si raggruppa in banchi di notevoli dimensioni (lunghi fino a 100 metri e larghi fino a 20) composti da migliaia di esemplari, a scopo di difesa dai suoi numerosi predatori. Numerose sono infatti le specie capaci di insediare questo piccolo pesce, a partire dai grandi pesci predatori come squali, tonni, carangidi e cos\u00ec via, fino agli uccelli marini appartenenti ai generi \"Thalasseus\", \"Morus\", \"Larus\" e \"Ardea\".\nAlimentazione.\nCol buio della notte i banchi si disperdono e gli esemplari si cibano di crostacei planctonici.\nPesca.\nComunemente pescato e venduto fresco, sotto sale o essiccato."}
{"id": "4904948", "revid": "990274", "url": "https://it.wikipedia.org/wiki?curid=4904948", "title": "Latterino orientale", "text": ""}
{"id": "4904958", "revid": "1543377", "url": "https://it.wikipedia.org/wiki?curid=4904958", "title": "Coro Cima Vezzena", "text": "Il Coro Cima Vezzena, viene concepito nel 1978 ma nasce ufficialmente con l'iscrizione alla Federazione Cori del Trentino, nel 1983.\n\u00c8 attualmente composto da 32 elementi pi\u00f9 il maestro e altri collaboratori.\nStoria.\nI primi anni.\nIl primo embrione del coro nasce e convive all'interno del gruppo corale della parrocchia di Barco di Levico; inizialmente diretto da Mario Conci, maestro fino al 1983.\nViene scelto il nome di Coro Cima Vezzena, dall'omonima montagna nell'Altopiano di Asiago.\nNel 1983 il coro si iscrive alla Federazione Cori del Trentino grazie al nuovo direttore, Luciano Vergot, sostituito, tre anni pi\u00f9 tardi, da Mauro Martinelli, allora maestro del coro Alleluja. Nell'86 il coro d\u00e0 inizio alla sua prima attivit\u00e0, \"Cima Vezzena canta... racconta\", una rassegna che nel primo anno vede la partecipazione del coro Enrosadira di Moena e del coro Castel Pergine di Pergine Valsugana. Sar\u00e0 questa, una delle attivit\u00e0 pi\u00f9 importanti del coro che verr\u00e0 portata avanti con successo negli anni.\nLe prime trasferte.\nIl 1988 segna la svolta decisiva nella storia del coro; \u00e8 infatti l'anno della prima uscita dalla regione per raggiungere la Puglia. Il coro tiene diversi concerti: nell'auditorium di Monopoli, al Palace Hotel di Bari, alla Camera di Commercio e alla fiera dell'expo Levante. \nNel 1989, grazie ad un finanziamento del comune di Levico Terme, vengono rinnovate le divise; realizzate in collaborazione con l'artista locale Pierluigi Negriolli.\nI primi anni '90 sono caratterizzati da due nuove trasferte: in Svizzera, a La Chaux de Fonds e a Le Locle e dell'avvio di \"Coro Cima Vezzena canta... due note sulla neve\", un'iniziativa alla quale partecipano dieci cori.\nGli ultimi anni.\nNel 1993, in occasione del decennale dalla fondazione del coro, viene pubblicata \"Cima Vezzena Racconta\", una piccola rivista nella quale vengono raccontati i primi anni di storia del coro. L'anno successivo esce la prima raccolta di canzoni, intitolata \"Cima Vezzena Canta...\". Il 1999 vede la pubblicazione della seconda raccolta di canti, intitolandola \"Ciao St\u00e9la!\". Nel 2003, parte la rassegna, \"In..canto popolare\", con l'intento di riscoprire, inizialmente, le coralit\u00e0 tradizionali trentine; altoatesine nella seconda edizione e di tutto l'arco alpino dalla terza in poi.\nDal 2006 inizia una collaborazione con l'orchestra ArtEnsemble, con cui il coro allestisce la rievocazione storica \"Conflitto &amp; Castigo\"; lo spettacolo comprende la lettura di poesie da parte dell'attrice Milena Vukotic, canti popolari a cura del coro e musiche d'autore. Tale spettacolo \u00e8 andato in scena anche durante l'ottantesima Adunata nazionale degli alpini a Cuneo presso la chiesa di S.Ambrogio. Nascer\u00e0 poi da questa collaborazione il DVD omonimo del 2008, nel quale il coro esegue tutti i brani popolari. \nPer il 25\u00ba anno di attivit\u00e0, il coro ha concluso la registrazione della terza raccolta, \"Momenti dal Cor\". \nNel 2008 da un'idea del maestro Mauro Martinelli nasce il coro giovanile \"Monte Persego\" con l'obbiettivo di avvicinare i giovani al mondo della coralit\u00e0 popolare. Alla fine dello stesso anno, il coro Cima Vezzena partecipa alla rassegna \"Canti d'avvento\" a Praga in Repubblica Ceca.\nDal 2009 la rassegna \"In...canto popolare\" si sposta nelle vie del centro storico di Levico Terme. \"In...canto sotto la neve\" \u00e8 un'analoga rassegna svolta invece nel periodo natalizio."}
{"id": "4904964", "revid": "76652", "url": "https://it.wikipedia.org/wiki?curid=4904964", "title": "Distretto di Akyurt", "text": "Il distretto di Akyurt (in turco \"Akyurt il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904970", "revid": "76652", "url": "https://it.wikipedia.org/wiki?curid=4904970", "title": "Distretto di Alt\u0131nda\u011f", "text": " \nIl distretto di Alt\u0131nda\u011f (in turco \"Alt\u0131nda\u011f il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904971", "revid": "110157", "url": "https://it.wikipedia.org/wiki?curid=4904971", "title": "Distretto di Bala", "text": "Il distretto di Bala (in turco \"Bala il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904974", "revid": "59785", "url": "https://it.wikipedia.org/wiki?curid=4904974", "title": "Distretto di Beypazar\u0131", "text": "Il distretto di Beypazar\u0131 (in turco \"Beypazar\u0131 il\u00e7esi\") \u00e8 uno dei distretti della provincia di Ankara, in Turchia.\nGastronomia.\nBeypazar\u0131 \u00e8 famosa in Turchia per un biscotto li' prodotto, il \"Beypazar\u0131 kurusu\"."}
{"id": "4904975", "revid": "1564499", "url": "https://it.wikipedia.org/wiki?curid=4904975", "title": "Akin", "text": ""}
{"id": "4904976", "revid": "110157", "url": "https://it.wikipedia.org/wiki?curid=4904976", "title": "Distretto di \u00c7aml\u0131dere", "text": "Il distretto di \u00c7aml\u0131dere (in turco \"\u00c7aml\u0131dere il\u00e7esi\") \u00e8 uno dei distretti della provincia di Ankara, in Turchia."}
{"id": "4904977", "revid": "1564499", "url": "https://it.wikipedia.org/wiki?curid=4904977", "title": "Ak\u0131n", "text": ""}
{"id": "4904979", "revid": "92723", "url": "https://it.wikipedia.org/wiki?curid=4904979", "title": "Tommaso Badia", "text": "Biografia.\nEntrato nell'Ordine domenicano nella sua citt\u00e0 natale, ben presto super\u00f2 tutti i suoi fratelli per l'apprendimento, e successivamente insegn\u00f2 Teologia a Ferrara, Venezia e Roma. Quando Sylvester de Prierias fu inviato in missione ai principi d'Italia, Badia fu scelto per occupare, temporaneamente, l'ufficio di Maestro del Sacro Palazzo, a cui pervenne definitivamente, probabilmente nel 1523. \nFu messo nella commissione che ha redatto l'elenco degli abusi che dovevano essere riformati nel Concilio di Trento. Prese parte alla Dieta di Worms (1540), non solo come contraddittore, ma anche come consigliere teologico del cardinale Gasparo Contarini e a Ratisbona (1541). Al suo ritorno in Italia papa Paolo III lo cre\u00f2 cardinale (2 giugno 1542), ma non accett\u00f2 l'offerta di essere vescovo di Urbino, allo stesso tempo. Anche se selezionato come uno dei legati a presiedere a Trento, fu trattenuto a Roma per esaminare le note dottrinali e disciplinari redatte nelle sedute del consiglio. Fu grazie al suo parere favorevole e all'approvazione delle sue Costituzioni che Paolo III conferm\u00f2 la Compagnia di Ges\u00f9. \nSecondo il suo desiderio fu sepolto nella Chiesa di Santa Maria sopra Minerva, accanto al cardinale Gaetano.\nOpere.\nEgli \u00e8 l'autore di numerosi trattati filosofici, cos\u00ec come di opere sulla Divina Provvidenza, sull'immortalit\u00e0 dell'anima e di diversi trattati contro Lutero, nessuno dei quali \u00e8 stato pubblicato."}
{"id": "4904980", "revid": "76652", "url": "https://it.wikipedia.org/wiki?curid=4904980", "title": "Distretto di \u00c7ankaya", "text": "Il distretto di \u00c7ankaya (in turco \"\u00c7ankaya il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904982", "revid": "76652", "url": "https://it.wikipedia.org/wiki?curid=4904982", "title": "Distretto di Aya\u015f", "text": "Il distretto di Aya\u015f (in turco \"Aya\u015f il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904984", "revid": "76652", "url": "https://it.wikipedia.org/wiki?curid=4904984", "title": "Distretto di \u00c7ubuk", "text": "Il distretto di \u00c7ubuk (in turco \"\u00c7ubuk il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904985", "revid": "767487", "url": "https://it.wikipedia.org/wiki?curid=4904985", "title": "Distretto di Elmada\u011f", "text": "Il distretto di Elmada\u011f (in turco \"Elmada\u011f il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904989", "revid": "2130303", "url": "https://it.wikipedia.org/wiki?curid=4904989", "title": "Chiesa della Santissima Annunziata a Via Ardeatina", "text": "La chiesa della Santissima Annunziata a Via Ardeatina \u00e8 un luogo di culto cattolico di Roma, sede dell'omonima parrocchia, nel quartiere Ardeatino, in via di Grotta Perfetta.\nStoria.\nLa parrocchia fu eretta il 21 dicembre 1935 con il decreto \"In agro ardeatino\" del cardinale vicario Francesco Marchetti Selvaggiani. La chiesa fu progettata dall'architetto Ignazio Breccia Fratadocchi e costruita nelle immediate vicinanze dell'antica chiesa dell'Annunziatella; fu dapprima affidata ai sacerdoti della Societ\u00e0 torinese di San Giuseppe e poi a quelli del clero diocesano di Roma.\nIl territorio della parrocchia fu stabilito con decreto dal cardinale vicario Ugo Poletti del 10 novembre 1975 e fu desunto da quello della parrocchia di San Sebastiano fuori le mura.\n\u00c8 sede della diaconia dell'Annunciazione della Beata Vergine Maria a Via Ardeatina, istituita da papa Paolo VI nel 1965."}
{"id": "4904990", "revid": "76652", "url": "https://it.wikipedia.org/wiki?curid=4904990", "title": "Distretto di Etimesgut", "text": "Il distretto di Etimesgut (in turco \"Etimesgut il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904991", "revid": "767487", "url": "https://it.wikipedia.org/wiki?curid=4904991", "title": "Distretto di Evren", "text": "Il distretto di Evren (in turco \"Evren il\u00e7esi\") \u00e8 uno dei distretti della provincia di Ankara, in Turchia."}
{"id": "4904995", "revid": "599013", "url": "https://it.wikipedia.org/wiki?curid=4904995", "title": "Harley Redin", "text": "Ha allenato le squadre maschili e femminili della Wayland Baptist University negli anni quaranta e cinquanta. Con le \"Flying Queens\" ha centrato 431 vittorie e sole 66 sconfitte, conquistato 6 titoli nazionali di Amateur Athletic Union (1956, 1957, 1959, 1961, 1970, 1971) e rimanendo imbattuto per due intere stagioni (1956 e 1957). Ha allenato la Nazionale femminile statunitense in pi\u00f9 occasioni.\nRedin \u00e8 considerato una delle figure pi\u00f9 rilevanti nella storia della pallacanestro femminile.\nNell'agosto del 2019 ha festeggiato il centesimo compleanno."}
{"id": "4904997", "revid": "110157", "url": "https://it.wikipedia.org/wiki?curid=4904997", "title": "Distretto di G\u00f6lba\u015f\u0131 (Ankara)", "text": "Il distretto di G\u00f6lba\u015f\u0131 (in turco \"G\u00f6lba\u015f\u0131 il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4904998", "revid": "599013", "url": "https://it.wikipedia.org/wiki?curid=4904998", "title": "Angelo Raffaele Nol\u00e9", "text": "Caratteristiche tecniche.\nAla destra, pu\u00f2 giocare anche come trequartista o come seconda punta.\nCarriera.\nDebutta in prima squadra nel Potenza in Eccellenza; rimane nella squadra lucana anche nel successivo campionato di Serie D e poi anche in Serie C2. Nella stagione 2007-2008 ha giocato 7 partite in Serie B con la maglia del Messina, per poi tornare per una stagione al Potenza in Prima Divisione Lega Pro, dove ha segnato 4 reti in 28 presenze. Nella stagione 2009-2010 ha giocato sempre in Lega Pro con la maglia del Rimini, disputando anche i playoff per la promozione in Serie B.\nDal 2010 gioca con la maglia della Ternana, nel primo anno la squadra retrocede dopo aver perso i playout con il Foligno, per poi essere ripescata durante l'estate successiva.\nL'anno successivo in stagione 2011-2012 ha vinto il campionato di Prima Divisione, dove \u00e8 uno dei protagonisti della vittoria rossoverde, con 12 reti tra campionato e Coppa Italia.\nRimane nella squadra umbra anche in Serie B e la prima stagione in Serie B, si conclude con 19 presenze e realizza 4 reti. Durante la stagione subisce anche un grave infortunio al crociato che lo ha tenuto fuori per tutta la seconda parte della stagione.\nL'anno successivo realizza 26 presenze, realizza 4 reti e fornisce ben 7 assist vincenti ai suoi compagni. Nel corso della stagione col cambio di panchina che passa da Domenico Toscano ad Attilio Tesser passa al ruolo di trequartista e ad aprile raggiunge anche le 100 presenze in rossoverde.\nRimasto svincolato per la stagione successiva firma un triennale con il Bassano Virtus in Lega Pro.\nIl 27 agosto 2015 rescinde il proprio contratto che lo legava al Bassano Virtus e firma un contratto biennale con la .\nIl 21 gennaio 2017 viene comunicato il suo trasferimento a titolo definitivo al .\nIl 6 settembre 2017 viene acquistato dal dopo che il 31 agosto aveva rescisso il contratto con gli emiliani.\nNel luglio 2018 firma un biennale con il , ma causa delle difficolt\u00e0 finanziarie del club l'11 gennaio 2019 ottiene lo svincolo per inadempienze contrattuali.\nIl 14 gennaio 2019 firma un contratto con la fino al 30 giugno 2019.\nRimasto svincolato il 14 settembre 2019 scende in Serie D e firma con il club potentino del \nStatistiche.\nPresenze e reti nei club.\n\"Statistiche aggiornate al 10 novembre 2019.\""}
{"id": "4904999", "revid": "110157", "url": "https://it.wikipedia.org/wiki?curid=4904999", "title": "Distretto di G\u00fcd\u00fcl", "text": "Il distretto di G\u00fcd\u00fcl (in turco \"G\u00fcd\u00fcl il\u00e7esi\") \u00e8 uno dei distretti della provincia di Ankara, in Turchia."}
{"id": "4905001", "revid": "76652", "url": "https://it.wikipedia.org/wiki?curid=4905001", "title": "Distretto di Haymana", "text": " \nIl distretto di Haymana (in turco \"Haymana il\u00e7esi\") \u00e8 uno dei distretti della provincia di Ankara, in Turchia."}
{"id": "4905002", "revid": "110157", "url": "https://it.wikipedia.org/wiki?curid=4905002", "title": "Distretto di Kalecik", "text": "Il distretto di Kalecik (in turco \"Kalecik il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4905005", "revid": "93556", "url": "https://it.wikipedia.org/wiki?curid=4905005", "title": "Distretto di Kazan", "text": "Il distretto di Kazan (in turco \"Kazan il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4905006", "revid": "76652", "url": "https://it.wikipedia.org/wiki?curid=4905006", "title": "Distretto di Ke\u00e7i\u00f6ren", "text": "Il distretto di Ke\u00e7i\u00f6ren (in turco \"Ke\u00e7i\u00f6ren il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4905008", "revid": "576144", "url": "https://it.wikipedia.org/wiki?curid=4905008", "title": "Distretto di K\u0131z\u0131lcahamam", "text": " \nIl distretto di K\u0131z\u0131lcahamam (in turco \"K\u0131z\u0131lcahamam il\u00e7esi\") \u00e8 uno dei distretti della provincia di Ankara, in Turchia. Prende nome da K\u0131z\u0131lcahamam, la sua citt\u00e0 principale. Il distretto fa parte della provincia di Ankara, nella regione dell'Anatolia centrale in Turchia. \u00c8 situato 70 km a nord della citt\u00e0 di Ankara, vicino all'autostrada per Istanbul. Secondo il censimento del 2010, la popolazione del distretto \u00e8 di 25.203 persone, di cui 16.726 vivono nella citt\u00e0 di K\u0131z\u0131lcahamam. Il distretto copre un'area di 1.712 km\u00b2 e l'altezza media sul livello del mare nel centro del distretto \u00e8 di 975 m.\nL'area \u00e8 montuosa e ricoperta di foreste, e rappresenta un confine geografico tra l'Anatolia centrale e le regioni del Mar Nero.\nK\u0131z\u0131lcahamam \u00e8 una tranquilla citt\u00e0 di mercato nota per le sue sorgenti termali curative e le acque minerali. Il vicino Parco Nazionale di So\u011fuksu contiene un campo scout, sentieri e aree per picnic nella foresta. Ci sono hotel e pensioni compresi hotel termali. Una scultura di avvoltoio monaco, una specie di uccelli in via di estinzione che vive nel parco nazionale, si trova all'ingresso della citt\u00e0.\nClima.\nIl clima a K\u0131z\u0131lcahamam \u00e8 caldo e temperato / mesotermico. In inverno le precipitazioni sono pi\u00f9 abbondanti che nella stagione estiva. Il clima del luogo viene classificato come clima mediterraneo (Csb) secondo il sistema climatico K\u00f6ppen \u2013 Geiger . La temperatura media annuale \u00e8 e la piovosit\u00e0 media annua ."}
{"id": "4905009", "revid": "767487", "url": "https://it.wikipedia.org/wiki?curid=4905009", "title": "Inhabited", "text": "Gli Inhabited sono un gruppo christian rock statunitense, formatosi nel 2003."}
{"id": "4905010", "revid": "110157", "url": "https://it.wikipedia.org/wiki?curid=4905010", "title": "Coppa Italia Semiprofessionisti 1975-1976", "text": "La Coppa Italia Semiprofessionisti 1975-1976 \u00e8 stata la 4\u00aa edizione dell\u2019odierna Coppa Italia Serie C, e si \u00e8 conclusa con la vittoria del Lecce, al suo primo titolo.\nLa formula.\nVenne confermata la formula dell\u2019anno prima, con tutte le squadre di Serie C e le migliori quattro societ\u00e0 dei gironi di Serie D.\nFase eliminatoria a gironi.\nLe gare furono disputate tra il 24 agosto e il 10 settembre.\nFase ad eliminazione diretta.\nSedicesimi di finale.\nLe gare di andata e ritorno furono disputate il 15 ottobre e tra il 4 e il 12 novembre.\nOttavi di finale.\nLe gare di andata e ritorno furono disputate il 18 febbraio e il 3 marzo.\nQuarti di finale.\nLe gare di andata e ritorno furono disputate il 24 marzo e il 21 aprile.\nSemifinale.\nLe gare di andata e ritorno furono disputate il 27 maggio e il 13 giugno.\nBibliografia.\nGiornali"}
{"id": "4905012", "revid": "767487", "url": "https://it.wikipedia.org/wiki?curid=4905012", "title": "Distretto di Mamak", "text": " \nIl distretto di Mamak (in turco \"Mamak il\u00e7esi\") \u00e8 uno dei distretti della provincia di Ankara, in Turchia.\nFa parte del comune metropolitano di Ankara."}
{"id": "4905014", "revid": "76652", "url": "https://it.wikipedia.org/wiki?curid=4905014", "title": "Distretto di Nall\u0131han", "text": "Il distretto di Nall\u0131han (in turco \"Nall\u0131han il\u00e7esi\") \u00e8 uno dei distretti della provincia di Ankara, in Turchia."}
{"id": "4905016", "revid": "1017014", "url": "https://it.wikipedia.org/wiki?curid=4905016", "title": "Distretto di Polatl\u0131", "text": ""}
{"id": "4905019", "revid": "380453", "url": "https://it.wikipedia.org/wiki?curid=4905019", "title": "Alen \u0160ket", "text": "Carriera.\nClub.\nLa carriera di Alen \u0160ket inizia in Slovenia, dove partecipa ai campionati giovanili con la maglia dello . Dopo il trasferimento al , inizia la propria carriera professionistica in 1. DOL: dalla stagione 2008-09 entra a far parte della rosa dell', con cui ottiene la vittoria di cinque scudetti e cinque coppe nazionali, oltre a tre Middle European League.\nDalla stagione 2013-14 gioca nel massimo campionato italiano con , categoria dove milita anche nella stagione 2014-15 con . \u00c8 ancora in Serie A1 nella stagione 2015-16 con la .\nPer il campionato 2016-17 veste la maglia del , nella Efeler Ligi turca, conquistando in due annate la Coppa di Turchia 2016-17 e la Supercoppa turca 2017. Nella stagione 2018-19 si trasferisce all', sempre nel massimo campionato turco, dove conquista un'altra supercoppa nazionale, mentre in \nquella seguente \u00e8 impegnato nel massimo campionato polacco, dove vesta la maglia dello .\nNel campionato 2020-21 \u00e8 nuovamente in Efeler Ligi, questa volta con l', da quale viene per\u00f2 svincolato dopo qualche settimana: lasciata la Turchia \u00e8 di ritorno in patria, dove firma per il resto dell'annata col , con cui si aggiudica lo scudetto, mentre nel campionato seguente torna a difendere i colori dell', vincendo la Coppa di Slovenia.\nNazionale.\nNel 2006 arrivano le prime convocazioni nella nazionale slovena, con cui in seguito conquista la medaglia di bronzo alla European League del 2011. Nel 2015 vince la medaglia d'oro alla European League e quella d'argento al campionato europeo. Nel 2019 conquista la medaglia d'oro alla Volleyball Challenger Cup e quella d'argento al campionato europeo, bissata anche nell'edizione 2021."}
{"id": "4905020", "revid": "984922", "url": "https://it.wikipedia.org/wiki?curid=4905020", "title": "Distretto di Pursaklar", "text": "Il distretto di Pursaklar (in turco \"Pursaklar il\u00e7esi\") \u00e8 uno dei distretti della provincia di Ankara, in Turchia."}
{"id": "4905023", "revid": "767487", "url": "https://it.wikipedia.org/wiki?curid=4905023", "title": "Distretto di Sincan", "text": " \nIl distretto di Sincan (in turco \"Sincan il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4905027", "revid": "2180138", "url": "https://it.wikipedia.org/wiki?curid=4905027", "title": "Distretto di Yenimahalle", "text": "Il distretto di Yenimahalle (in turco \"Yenimahalle il\u00e7esi\") \u00e8 uno dei distretti della provincia di Ankara, in Turchia. Parte del distretto \u00e8 compresa nel comune metropolitano di Ankara."}
{"id": "4905028", "revid": "76652", "url": "https://it.wikipedia.org/wiki?curid=4905028", "title": "Distretto di \u015eerefliko\u00e7hisar", "text": "Il distretto di \u015eerefliko\u00e7hisar (in turco \"\u015eerefliko\u00e7hisar il\u00e7esi\") \u00e8 uno dei distretti della provincia di Ankara, in Turchia."}
{"id": "4905031", "revid": "767487", "url": "https://it.wikipedia.org/wiki?curid=4905031", "title": "Distretto di Ah\u0131rl\u0131", "text": "Il distretto di Ah\u0131rl\u0131 (in turco \"Ah\u0131rl\u0131 il\u00e7esi\") \u00e8 uno dei distretti della provincia di Konya, in Turchia."}
{"id": "4905034", "revid": "834", "url": "https://it.wikipedia.org/wiki?curid=4905034", "title": "Anthony Page", "text": ""}
{"id": "4905043", "revid": "1573940", "url": "https://it.wikipedia.org/wiki?curid=4905043", "title": "Chiesa di Sant'Ignazio di Loyola (Milano)", "text": "La chiesa di Sant'Ignazio di Loyola \u00e8 una chiesa di Milano, nel quartiere Feltre.\nStoria.\nIl progetto del nuovo quartiere Feltre, elaborato negli anni cinquanta del XX secolo, prevedeva la presenza di una piazza pedonale con una chiesa parrocchiale. La costruzione dell'edificio, progettato da Mario Bacciocchi, si protrasse dal 1962 al 1963. Si tratta di una delle 22 chiese costruite per celebrare il Concilio Vaticano II.\nCaratteristiche.\nLa chiesa ha un'unica navata, affiancata dalla cappella invernale posta sul fianco destro. L'esterno \u00e8 rivestito in mattoni a vista, ed ha forme austere e massicce. Ad ovest della chiesa sono posizionate le aule parrocchiali. Il progetto prevedeva l'erezione di un campanile a sinistra della facciata, non realizzato."}
{"id": "4905045", "revid": "767487", "url": "https://it.wikipedia.org/wiki?curid=4905045", "title": "Distretto di Karatay", "text": "Il distretto di Karatay (in turco \"Karatay il\u00e7esi\") \u00e8 uno dei distretti della provincia di Konya, in Turchia. Parte del distretto \u00e8 compresa nel comune metropolitano di Konya."}
{"id": "4905047", "revid": "363629", "url": "https://it.wikipedia.org/wiki?curid=4905047", "title": "Magnum Air (Skyjet)", "text": "La Magnum Air (Skyjet) (IATA: 5M, ICAO: ) \u00e8 una compagnia aerea regionale e charter filippina costituita nel 2012 e con sede legale a Pasay, Metro Manila. Opera voli passeggeri nazionali con il marchio commerciale Skyjet Airlines. \nL'aeroporto principale della compagnia \u00e8 l'Aeroporto Internazionale di Manila-Ninoy Aquino.\nLa compagnia propone voli da Manila a Basco e Coron sull'isola di Palawan, una delle mete turistiche filippine pi\u00f9 esclusive. Offre inoltre voli charter per aziende e uomini d'affari verso molte altre destinazioni in tutto il Paese.'\nI voli della Skyjet Airways sono stati ripristinati nel febbraio 2014 dopo essere stati sospesi il 21 ottobre 2013 quando l'unico aereo della compagnia, un British Aerospace BAe 146 serie 200 con marche RP-C5525 e con 28 anni di servizio, \u00e8 risultato seriamente danneggiato ed \u00e8 dovuto essere sostituito con un nuovo BAe 146 serie 100.\nNell'incidente in cui Skyjet Airways operava un volo charter con 68 passeggeri a bordo fra i quali alcuni top manager della Rizal Commercial Banking Corporation e destinazione il \"Balesin Island Club\" sull'isola di Lamon Bay nella Provincia di Quezon, il BAe 146 scivolava sulla pista sporca del campo di volo del \"resort\" e finiva con il muso in mare. Nessuna vittima fra i presenti a bordo."}
{"id": "4905048", "revid": "767487", "url": "https://it.wikipedia.org/wiki?curid=4905048", "title": "Distretto di Meram", "text": "Il distretto di Meram (in turco \"Meram il\u00e7esi\") \u00e8 uno dei distretti della provincia di Konya, in Turchia. Parte del distretto \u00e8 compresa nel comune metropolitano di Konya."}
{"id": "4905049", "revid": "124522161", "url": "https://it.wikipedia.org/wiki?curid=4905049", "title": "Eleanor Bishop", "text": "Eleanor Bishop \u00e8 un personaggio della serie televisiva NCIS - Unit\u00e0 anticrimine, interpretata da Emily Wickersham.\nInizialmente analista della National Security Agency, Eleanor \"Ellie\" Bishop si unisce al team dell'NCIS, dopo che aveva predetto una falla nella sicurezza diversi anni prima, per aiutarli a risolvere il caso. Successivamente diventa membro fisso del team come sostituta dell'agente Ziva David.\nPer alcuni aspetti somiglia all'Agente speciale Kate Todd, morta in missione, poich\u00e9 come lei \u00e8 in grado di tracciare un profilo psicologico dei criminali e di disegnare un identikit. A differenza del resto della squadra, inizialmente \u00e8 felicemente sposata con l'avvocato dell'NSA Jake, fino alla separazione a seguito della scoperta dell'infedelt\u00e0 del marito.\nDopo la separazione dal marito Bishop inizier\u00e0 a frequentare Qasim Naasir (14x8) un giovane afgano conosciuto durante un'indagine (12x21) e che da l\u00ec in poi lavorer\u00e0 come interprete per l'NSA. "}
{"id": "4905050", "revid": "76652", "url": "https://it.wikipedia.org/wiki?curid=4905050", "title": "Distretto di Sel\u00e7uklu", "text": "Il distretto di Sel\u00e7uklu (in turco \"Sel\u00e7uklu il\u00e7esi\") \u00e8 uno dei distretti della provincia di Konya, in Turchia. Parte del distretto \u00e8 compresa nel comune metropolitano di Konya."}
{"id": "4905051", "revid": "281944", "url": "https://it.wikipedia.org/wiki?curid=4905051", "title": "SkyJet", "text": ""}
{"id": "4905052", "revid": "767487", "url": "https://it.wikipedia.org/wiki?curid=4905052", "title": "Distretto di Ak\u00f6ren", "text": "Il distretto di Ak\u00f6ren (in turco \"Ak\u00f6ren il\u00e7esi\") \u00e8 uno dei distretti della provincia di Konya, in Turchia."}
{"id": "4905054", "revid": "44876", "url": "https://it.wikipedia.org/wiki?curid=4905054", "title": "Associazione Sportiva L'Aquila 1932-1933", "text": "Questa voce raccoglie le informazioni riguardanti l'Associazione Sportiva L'Aquila nelle competizioni ufficiali della stagione 1932-1933.\nStagione.\nPer l'Associazione Sportiva L'Aquila, la stagione 1932-1933 \u00e8 la 1\u00aa assoluta in Prima Divisione. Si tratta, inoltre, del primo campionato nazionale a cui partecipa una formazione aquilana. L'Aquila, alla seconda stagione sportiva della sua storia, \u00e8 ammessa d'ufficio alla terza serie dopo il 3\u00ba posto ottenuto l'anno prima in Seconda Divisione.\nIl presidente Adelchi Serena affida la squadra al tecnico ungherese Lajos Dim\u00e9ny che, successivamente, allener\u00e0 anche il Ferencv\u00e1ros. La squadra gioca le sue partite interne sul Campo di Piazza d'Armi, terreno che rimane inviolato per tutta la durata del torneo. L'Aquila chiude la stagione in 5\u00aa posizione."}
{"id": "4905056", "revid": "767487", "url": "https://it.wikipedia.org/wiki?curid=4905056", "title": "Distretto di Alt\u0131nekin", "text": "Il distretto di Alt\u0131nekin (in turco \"Alt\u0131nekin il\u00e7esi\") \u00e8 uno dei distretti della provincia di Konya, in Turchia."}
{"id": "4905065", "revid": "2149758", "url": "https://it.wikipedia.org/wiki?curid=4905065", "title": "Southampton Football Club 2013-2014", "text": "Questa pagina raccoglie i dati riguardanti il Southampton Football Club nelle competizioni ufficiali della stagione 2013-2014."}
{"id": "4905071", "revid": "1305772", "url": "https://it.wikipedia.org/wiki?curid=4905071", "title": "Distretto di G\u00f6lba\u015f\u0131", "text": ""}
{"id": "4905076", "revid": "1573940", "url": "https://it.wikipedia.org/wiki?curid=4905076", "title": "Chiesa di Sant'Antonio Maria Zaccaria (Milano)", "text": "La chiesa di Sant'Antonio Maria Zaccaria \u00e8 una chiesa di Milano, posta nel centro del quartiere Chiesa Rossa.\nStoria.\nLa chiesa venne ideata negli anni sessanta del XX secolo come parte integrante del nuovo quartiere Chiesa Rossa, e costruita dal 1966 al 1968 su progetto di Vittorio Gandolfi.\nCaratteristiche.\nSi tratta di una chiesa a pianta rettangolare, con struttura portante in calcestruzzo armato.\nL'esterno si presenta in forme semplici e quasi dimesse, ma vivacizzate dall'ampia tettoia a sbalzo posta in facciata e dall'alto tiburio a base esagonale, alla cui sommit\u00e0 \u00e8 posta una croce metallica.\nL'interno, a tre navate separate da pilastri, \u00e8 rivestito in mattoni a vista; il presbiterio \u00e8 particolarmente illuminato, per la presenza del tiburio soprastante.\nLa chiesa \u00e8 posta in posizione elevata, su un terrapieno, ed \u00e8 raggiungibile attraverso una strada in salita o una scalinata; \u00e8 direttamente collegata con la piazza del centro civico, anch'essa sopraelevata.\nSotto la chiesa, al livello della strada, vi sono alcuni spazi parrocchiali; a nord dell'edificio \u00e8 posto l'oratorio."}
{"id": "4905079", "revid": "1305772", "url": "https://it.wikipedia.org/wiki?curid=4905079", "title": "Chiesa di Sant'Antonio Maria Zaccaria", "text": ""}
{"id": "4905081", "revid": "767487", "url": "https://it.wikipedia.org/wiki?curid=4905081", "title": "Peter Lump", "text": "Peter Lump \u00e8 un cortometraggio muto del 1916 scritto, prodotto e diretto da William Wauer.\nTrama.\nUn figlio illegittimo aiuta il padre a ritornare sulla retta via.\nProduzione.\nIl film fu prodotto da William Wauer per la sua casa di produzione, la W.W.-Film Gesellschaft, Wauer &amp; Co. (Berlin).\nDistribuzione.\nOttenne il visto di censura nell'aprile 1916 e venne presentato in sala al Tauentzien-Palast di Berlino nel giugno 1916."}
{"id": "4905090", "revid": "110157", "url": "https://it.wikipedia.org/wiki?curid=4905090", "title": "Chiesa di Santo Spirito (Milano)", "text": "La chiesa di Santo Spirito \u00e8 una chiesa di Milano, posta fra il quartiere di Lambrate e la Citt\u00e0 degli Studi.\nStoria.\nLa chiesa, prevista per le necessit\u00e0 spirituali del vicino Politecnico, venne costruita dal 1962 al 1964 su progetto di Vittorio Gandolfi.\nSi tratta di una delle 22 chiese costruite per celebrare il Concilio Vaticano II.\nCaratteristiche.\nSi tratta di una chiesa a pianta rettangolare, di 36 metri di lunghezza e 25 di larghezza.\nL'esterno \u00e8 poco appariscente, e si compone di un basso basamento rettangolare su cui si innesta la struttura che sostiene il tetto, anch'essa di altezza ridotta.\nL'interno, al contrario, \u00e8 fortemente caratterizzato dalle travi in calcestruzzo armato, che formano una struttura a croce che si apre in un tiburio centrale con copertura trasparente. Si crea cos\u00ec un forte contrasto fra la penombra dell'ambiente e l'altare, pienamente illuminato.\nAlla chiesa sono annessi diversi ambienti: sul lato sinistro il battistero, sul lato destro la casa parrocchiale e i locali dell'oratorio; nel seminterrato sono poste altre aule ad uso parrocchiale."}
{"id": "4905095", "revid": "767487", "url": "https://it.wikipedia.org/wiki?curid=4905095", "title": "Distretto di Cihanbeyli", "text": "Il distretto di Cihanbeyli (in turco \"Cihanbeyli il\u00e7esi\") \u00e8 uno dei distretti della provincia di Konya, in Turchia."}
{"id": "4905096", "revid": "76652", "url": "https://it.wikipedia.org/wiki?curid=4905096", "title": "Distretto di \u00c7umra", "text": "Il distretto di \u00c7umra (in turco \"\u00c7umra il\u00e7esi\") \u00e8 uno dei distretti della provincia di Konya, in Turchia."}
{"id": "4905097", "revid": "767487", "url": "https://it.wikipedia.org/wiki?curid=4905097", "title": "Distretto di \u00c7eltik", "text": "Il distretto di \u00c7eltik (in turco \"\u00c7eltik il\u00e7esi\") \u00e8 uno dei distretti della provincia di Konya, in Turchia."}
{"id": "4905098", "revid": "110157", "url": "https://it.wikipedia.org/wiki?curid=4905098", "title": "Distretto di Derbent", "text": "Il distretto di Derbent (in turco \"Derbent il\u00e7esi\") \u00e8 uno dei distretti della provincia di Konya, in Turchia."}
{"id": "4905101", "revid": "767487", "url": "https://it.wikipedia.org/wiki?curid=4905101", "title": "Distretto di Derebucak", "text": "Il distretto di Derebucak (in turco \"Derebucak il\u00e7esi\") \u00e8 uno dei distretti della provincia di Konya, in Turchia."}
{"id": "4905103", "revid": "110157", "url": "https://it.wikipedia.org/wiki?curid=4905103", "title": "Distretto di Do\u011fanhisar", "text": "Il distretto di Do\u011fanhisar (in turco \"Do\u011fanhisar il\u00e7esi\") \u00e8 uno dei distretti della provincia di Konya, in Turchia."}
{"id": "4905104", "revid": "767487", "url": "https://it.wikipedia.org/wiki?curid=4905104", "title": "Distretto di Emirgazi", "text": "Il distretto di Emirgazi (in turco \"Emirgazi il\u00e7esi\") \u00e8 uno dei distretti della provincia di Konya, in Turchia."}
{"id": "4905105", "revid": "110157", "url": "https://it.wikipedia.org/wiki?curid=4905105", "title": "Distretto di Ere\u011fli (Konya)", "text": "Il distretto di Ere\u011fli (in turco \"Ere\u011fli il\u00e7esi\") \u00e8 uno dei distretti della provincia di Konya, in Turchia."}
{"id": "4905109", "revid": "110157", "url": "https://it.wikipedia.org/wiki?curid=4905109", "title": "Distretto di G\u00fcneys\u0131n\u0131r", "text": "Il distretto di G\u00fcneys\u0131n\u0131r (in turco \"G\u00fcneys\u0131n\u0131r il\u00e7esi\") \u00e8 uno dei distretti della provincia di Konya, in Turchia."}
{"id": "4905111", "revid": "767487", "url": "https://it.wikipedia.org/wiki?curid=4905111", "title": "Distretto di Hadim", "text": " \nIl distretto di Had\u0131m (in turco \"Had\u0131m il\u00e7esi\") \u00e8 uno dei distretti della provincia di Konya, in Turchia."}
{"id": "4905112", "revid": "22475", "url": "https://it.wikipedia.org/wiki?curid=4905112", "title": "Frank Pierson", "text": "Biografia.\nNato nello Stato di New York, suo padre era uno scrittore. Dopo aver combattuto nella seconda guerra mondiale, ha lavorato come giornalista e poi per alcuni anni come autore di episodi di serie TV (\"Have Gun - Will Travel\", \"La citt\u00e0 in controluce\") nei primi anni '60.\nLa sua prima sceneggiatura per il cinema \u00e8 rappresentata dal film \"Cat Ballou\", diretto da Elliot Silverstein, grazie al quale ha ottenuto la sua prima nomination ai Premi Oscar nella categoria miglior sceneggiatura non originale (1966) e la menzione speciale al Festival internazionale del cinema di Berlino 1965. Due anni dopo ottiene un'altra candidatura agli Oscar per il suo lavoro in \"Nick mano fredda\". Vince l'Oscar alla migliore sceneggiatura originale nel 1976 per \"Quel pomeriggio di un giorno da cani\", film diretto da Sidney Lumet. Nel 1977 \u00e8 stato anche candidato al Golden Globe per la migliore sceneggiatura.\nHa all'attivo anche alcune produzioni televisive sia direttamente come produttore (\"Un vero sceriffo\", di cui \u00e8 anche autore, nel periodo 1970-1972) che come consulente di produzione (\"Mad Men\", 25 episodi negli anni 2009-2012). Come regista ha diretto tre opere cinematografiche e diversi film per la televisione di successo, soprattutto negli anni 1990-2000, tra i quali va menzionato il film \"Conspiracy - Soluzione finale\". \u00c8 morto nel 2012 per cause naturali."}
{"id": "4905113", "revid": "110157", "url": "https://it.wikipedia.org/wiki?curid=4905113", "title": "Distretto di Halkap\u0131nar", "text": "Il distretto di Halkap\u0131nar (in turco \"Halkap\u0131nar il\u00e7esi\") \u00e8 uno dei distretti della provincia di Konya, in Turchia."}
{"id": "4905114", "revid": "1543377", "url": "https://it.wikipedia.org/wiki?curid=4905114", "title": "Eligiuspreis", "text": "L'Eligiuspreis \u00e8 un premio assegnato annualmente dalla Deutsche Numismatische Gesellschaft (DNG) a persone, che si siano distinte nella numismatica. Precedentemente c'era stato un premio, animato da Gerd Frese e assegnato dal 1978 al 1995 per lavori, proposti da autori della DNG e dall'estero che non fossero ricercatori, funzionari o commercianti attivi nella numismatica.\nStoria.\nL'Eligiuspreis prende nome da Eligio di Noyon, protettore dei numismatici e dei collezionisti di monete. I premiati tedeschi devono essere membri di una della societ\u00e0 affiliate alla DNG. Per gli stranieri questa regola non vale.\nLa giuria, indipendente, \u00e8 nominata dal presidente della DNG, e ne fanno parte numismatici e collezionisti di monete. A parit\u00e0 di voti prevale il voto del presidente della giuria. La giuria \u00e8 presieduta, dal 1996, da Bernhard Overbeck. Oltre alla medaglia i premiati hanno anche un premio in denaro. La medaglia, che viene assegnata dal 1992, \u00e8 stato disegnata dall'architetto e medaglista Peter G\u00f6tz G\u00fcttler, di Dresda. Oltre all'Eligiuspreis c'\u00e8 anche, come premio tedesco per la ricerca numismatica, il GIG-Ehrenpreis, conferito annualmente, dal 1974, dalla Gesellschaft f\u00fcr Internationale Geldgeschichte a Francoforte sul Meno."}
{"id": "4905118", "revid": "547034", "url": "https://it.wikipedia.org/wiki?curid=4905118", "title": "Edoardo Brizio", "text": "Biografia.\nNacque da una famiglia di commercianti originari di Bra. Si laure\u00f2 nel 1868 presso la Facolt\u00e0 di Lettere dell'Universit\u00e0 di Torino. Qui, a seguito dell'incontro con l'archeologo Ariodante Fabretti, si avvicina all'archeologia. Nello stesso anno fu ammesso alla Prima Scuola Archeologica Italiana di Pompei.\nNel 1871 fu incaricato da Fabretti di compilare il catalogo delle collezioni greca, romana ed etrusca del nascente Museo Civico di Bologna. Nel 1872 fu nominato Segretario della Soprintendenza per gli Scavi e Conservazione dei Monumenti della provincia di Roma. Nel 1874 divent\u00f2 membro dell'Istituto archeologico germanico.\nNel 1875 fu nominato Ispettore dei Musei e degli Scavi presso la Direzione Generale degli Scavi di Antichit\u00e0, istituita in quegli anni da Ruggero Bonghi, ministro della Pubblica Istruzione.\nNel 1876 succedette a Francesco Rocchi nella cattedra di archeologia dell'Universit\u00e0 di Bologna. Innovativo fu il metodo di approccio di Brizio alla disciplina archeologica, la quale deve necessariamente basarsi su un contatto diretto con i monumenti. A tal fine introdusse, all'interno dell'Ateneo bolognese, la pratica delle gite d'istruzione.\nNel 1878 fu nominato direttore della sezione antica del Museo Civico di Bologna. Nel 1887 fu nominato Regio Commissario degli Scavi di Antichit\u00e0 per l'Emilia e le Marche e direttore generale del Museo Civico di Bologna.\nPer i suoi meriti scientifici, fu eletto dottore onorario dell'Universit\u00e0 di Pietroburgo, membro dell'Accademia di Stoccolma e socio nazionale dell'Accademia dei Lincei.\nIl 5 maggio 1907 mor\u00ec a Bologna, a sessantuno anni, dopo essere stato colpito da ictus.\nEdoardo Brizio \u00e8 sepolto nel Chiostro VI (portico ovest, lato esterno, n.15) del cimitero monumentale della Certosa di Bologna."}
{"id": "4905119", "revid": "1873017", "url": "https://it.wikipedia.org/wiki?curid=4905119", "title": "Chiesa di San Pio X (Milano)", "text": "La chiesa di San Pio X \u00e8 una chiesa di Milano, nel quartiere di Citt\u00e0 Studi.\nStoria.\nLa chiesa venne costruita nel 1955 su progetto di Giuseppe Chinigher.\nIn origine era sussidiaria della parrocchia di San Giovanni in Laterano; vi si distacc\u00f2 nel 1970, con l'erezione della nuova parrocchia di San Pio X.\nCaratteristiche.\nLa chiesa, stretta fra alcuni edifici, prospetta su piazza Leonardo da Vinci.\nLa facciata ha forme semplici ed \u00e8 rivestita da piastrelle in ceramica.\nL'interno, di aspetto spoglio, \u00e8 a navata unica, di forma rettangolare; vi si conservano alcune tele cinquecentesche, provenienti da San Giovanni in Laterano."}
{"id": "4905120", "revid": "110157", "url": "https://it.wikipedia.org/wiki?curid=4905120", "title": "Distretto di H\u00fcy\u00fck", "text": "Il distretto di H\u00fcy\u00fck (in turco \"H\u00fcy\u00fck il\u00e7esi\") \u00e8 uno dei distretti della provincia di Konya, in Turchia."}
{"id": "4905122", "revid": "110157", "url": "https://it.wikipedia.org/wiki?curid=4905122", "title": "Distretto di Ilg\u0131n", "text": "Il distretto di Ilg\u0131n (in turco \"Ilg\u0131n il\u00e7esi\") \u00e8 uno dei distretti della provincia di Konya, in Turchia."}
{"id": "4905123", "revid": "76652", "url": "https://it.wikipedia.org/wiki?curid=4905123", "title": "Distretto di Kad\u0131nhan\u0131", "text": "Il distretto di Kad\u0131nhan\u0131 (in turco \"Kad\u0131nhan\u0131 il\u00e7esi\") \u00e8 uno dei distretti della provincia di Konya, in Turchia."}
{"id": "4905126", "revid": "110157", "url": "https://it.wikipedia.org/wiki?curid=4905126", "title": "Distretto di Karap\u0131nar", "text": "Il distretto di Karap\u0131nar (in turco \"Karap\u0131nar il\u00e7esi\") \u00e8 uno dei distretti della provincia di Konya, in Turchia."}
{"id": "4905127", "revid": "767487", "url": "https://it.wikipedia.org/wiki?curid=4905127", "title": "Distretto di Saray\u00f6n\u00fc", "text": "Il distretto di Saray\u00f6n\u00fc (in turco \"Saray\u00f6n\u00fc il\u00e7esi\") \u00e8 uno dei distretti della provincia di Konya, in Turchia."}
{"id": "4905128", "revid": "767487", "url": "https://it.wikipedia.org/wiki?curid=4905128", "title": "Distretto di Kulu", "text": "Il distretto di Kulu (in turco \"Kulu il\u00e7esi\") \u00e8 uno dei distretti della provincia di Konya, in Turchia."}
{"id": "4905129", "revid": "767487", "url": "https://it.wikipedia.org/wiki?curid=4905129", "title": "Distretto di Seydi\u015fehir", "text": "Il distretto di Seydi\u015fehir (in turco \"Seydi\u015fehir il\u00e7esi\") \u00e8 uno dei distretti della provincia di Konya, in Turchia."}
{"id": "4905130", "revid": "76652", "url": "https://it.wikipedia.org/wiki?curid=4905130", "title": "Distretto di Ta\u015fkent", "text": "Il distretto di Ta\u015fkent (in turco \"Ta\u015fkent il\u00e7esi\") \u00e8 uno dei distretti della provincia di Konya, in Turchia."}
{"id": "4905131", "revid": "767487", "url": "https://it.wikipedia.org/wiki?curid=4905131", "title": "Distretto di Tuzluk\u00e7u", "text": "Il distretto di Tuzluk\u00e7u (in turco \"Tuzluk\u00e7u il\u00e7esi\") \u00e8 uno dei distretti della provincia di Konya, in Turchia."}
{"id": "4905133", "revid": "767487", "url": "https://it.wikipedia.org/wiki?curid=4905133", "title": "Steuermann Holk", "text": "Steuermann Holk \u00e8 un film muto del 1920 diretto da Rochus Gliese e Ludwig Wolff.\nTrama.\nSteuermann Holk \u00e8 un ruvido lupo di mare amburghese che per\u00f2 si lascia intenerire dall'amore. Per un disguido, la lettera inviata alla ragazza che ama, non arriva mai e lei sposa un altro. Il marinaio sposa una prostituta ma lei lo tradisce e gli rovina la vita, Finisce che lui la strangola. Quando esce di prigione, Steuermann Holk incontra la ragazza di cui era stato innamorato ma ormai lei non gli appartiene pi\u00f9 e a lui non resta altro che il mare.\nProduzione.\nIl film fu prodotto dalla Maxim-Film Ges. Ebner &amp; Co (Berlin) e venne girato nei Maxim-Film- Atelier, Bl\u00fccherstra\u00dfe di Berlino.\nDistribuzione.\nDistribuito dalla Universum Film (UFA) e con il visto di censura B.00727 del 10 novembre, usc\u00ec nelle sale cinematografiche tedesche dopo essere stato presentato a Berlino il 14 novembre 1920. In Finlandia, fu distribuito il 14 marzo 1921 e in Danimarca il 2 giugno di quell'anno con il titolo \"Styrmand Holk\"."}
{"id": "4905134", "revid": "767487", "url": "https://it.wikipedia.org/wiki?curid=4905134", "title": "Distretto di Yal\u0131h\u00fcy\u00fck", "text": "Il distretto di Yal\u0131h\u00fcy\u00fck (in turco \"Yal\u0131h\u00fcy\u00fck il\u00e7esi\") \u00e8 uno dei distretti della provincia di Konya, in Turchia."}
{"id": "4905136", "revid": "767487", "url": "https://it.wikipedia.org/wiki?curid=4905136", "title": "Distretto di Yunak", "text": "Il distretto di Yunak (in turco \"Yunak il\u00e7esi\") \u00e8 uno dei distretti della provincia di Konya, in Turchia."}
{"id": "4905143", "revid": "1005847", "url": "https://it.wikipedia.org/wiki?curid=4905143", "title": "Elezioni regionali in Abruzzo del 2014", "text": "Le elezioni regionali abruzzesi del 2014 si sono tenute il 25 maggio, in concomitanza con le elezioni europee dello stesso anno.\nLuciano D'Alfonso del Partito Democratico, candidato del centro-sinistra, \u00e8 stato eletto Presidente della Regione Abruzzo col 46,26% dei voti. Il governatore uscente di Forza Italia Giovanni Chiodi, appoggiato dal centro-destra \u00e8 stato sconfitto, ottenendo il 29,26%. Terza classificata, col 21,41%, l'esponente del Movimento 5 Stelle Sara Marcozzi, mentre Maurizio Acerbo di \"Un'Altra Regione\" ha raccolto il 3,08%.\nLa prima lista \u00e8 stata quella del Partito Democratico, col 25,41%, seguita dal Movimento 5 Stelle (21,36%) e da Forza Italia (16,67%). Hanno, poi, superato la soglia di sbarramento del 2% anche il Nuovo Centrodestra - Unione di Centro (5,98%), \"Regione facile e veloce\" (5,50%), \"Abruzzo Civico\" (5,00%), \"Abruzzo futuro\" (3,73%), Fratelli d'Italia - Alleanza Nazionale (2,90%), Centro Democratico (2,52%), Sinistra Ecologia Libert\u00e0 (2,40%) e Italia dei Valori (2,12%). Fuori dalla soglia del 4%, prevista per le liste non coalizzate, \"Un'Altra Regione con Acerbo\", che si \u00e8 fermato al 3,01%.\nLa corte d'appello ha corretto un errore materiale di trasmissione dei dati elettorali che ha alterato l'iniziale attribuzione dei seggi.\nL'affluenza alle urne \u00e8 stata del 61,55%, pari a 745.865 elettori (gli aventi diritto erano 1.211.678).\nLegge elettorale.\nLe elezioni regionali in Abruzzo sono disciplinate da una norma nazionale, valida per tutte le regioni a statuto ordinario (legge Tatarella) e da una legge regionale, la n. 9 del 2 aprile 2013.\nSistema elettorale.\nSia il Presidente della Regione sia i membri del Consiglio regionale sono eletti a suffragio universale.\nDiventa governatore il candidato che ottiene la maggioranza dei voti validi a livello regionale. Questi deve essere collegato ad una lista o ad una coalizione - in questo caso la legge parla di \"Patto di coalizione\" - in corsa per il Consiglio regionale. Alla lista (o alla coalizione) del presidente eletto viene, quindi, attribuita una maggioranza compresa tra il 60% e il 65% dei seggi.\nL'elezione del Consiglio, invece, prevede una competizione tra liste, presentate all'interno delle quattro circoscrizioni abruzzesi, coincidenti con le quattro province della Regione. \u00c8 compito del Presidente della Regione fissare il numero di seggi per ciascuna circoscrizione, tramite apposito decreto. \nIl sistema elettorale \u00e8 un proporzionale, con soglia di sbarramento al 4% per le liste non coalizzate e al 2% per quelle inserite in una coalizione.\nModalit\u00e0 di voto.\nGli elettori hanno votato le due cariche su un'unica scheda. Erano possibili le seguenti modalit\u00e0:\nRiduzione del numero di consiglieri (e assessori).\nIn ottemperanza ai decreti legge 138/2011 e 174/2012 il Consiglio regionale dell'Abruzzo ha provveduto, con la legge statutaria regionale n. 1 del 2 aprile 2013, a ridurre il numero dei consiglieri regionali, passati da 45 a 31, e degli assessori che, da dieci, sono diventati sei.\nRispetto alla tornata precedente \u00e8 stato abolito il \"listino\", che permetteva ad un quinto dei consiglieri di essere eletti tramite un meccanismo maggioritario.\nCandidati e liste.\nAlla competizione hanno preso parte 4 candidati e 14 liste. Inizialmente aveva annunciato la sua candidatura anche l'ex deputato Pio Rapagn\u00e0 alla testa di una lista civica, ma, in seguito, si \u00e8 ritirato.\nCentro-sinistra.\nLa coalizione di centro-sinistra \u00e8 stata composta da otto liste, di cui cinque partiti e tre liste civiche. Hanno aderito Partito Democratico, Sinistra Ecologia Libert\u00e0, Centro Democratico, Partito Socialista Italiano, Italia dei Valori e Scelta Civica per l'Italia, che ha presentato candidati all'interno della lista \"Abruzzo Civico\" del giornalista Giulio Borrelli.\nIl candidato alla presidenza della regione \u00e8 stato selezionato tramite le primarie di coalizione, che si sono tenute il 9 marzo 2014. Le elezioni sono state vinte da Luciano D'Alfonso, esponente del Partito Democratico, col 76,2% dei voti, che ha sconfitto Franco Caramanico di Sinistra Ecologia Libert\u00e0 (13,6%) e Alfonso Mascitelli dell'Italia dei Valori, fermo al 10,2%. Hanno partecipato 41.287 elettori.\nCentro-destra.\nLa coalizione di centro-destra \u00e8 stata composta da quattro liste, di cui tre riconducibili a partiti e una lista civica. Essa \u00e8 stata formata da Forza Italia, Fratelli d'Italia - Alleanza Nazionale, Nuovo Centrodestra - Unione di Centro e \"Abruzzo Futuro\".\nIl candidato presidente \u00e8 stato Giovanni Chiodi, governatore uscente, la cui seconda discesa in campo \u00e8 stata direttamente ufficializzata da Silvio Berlusconi nel dicembre 2013. Rispetto alle precedenti elezioni regionali, l'ex sindaco di Teramo \u00e8 stato sostenuto anche dall'Unione di Centro.\nMovimento 5 Stelle.\nIl Movimento 5 Stelle si presentava per la prima volta al Consiglio regionale dell'Abruzzo. Nelle elezioni politiche dell'anno precedente, il partito di Grillo era risultato il pi\u00f9 votato in tutta la regione, superando anche le coalizioni di centro-destra e centro-sinistra.\nOptando per una corsa in solitaria, come nel centro-sinistra, anche i pentastellati hanno indetto le primarie per la scelta del candidato governatore. Rispetto a quelle del Partito Democratico e dei suoi alleati, per\u00f2, si \u00e8 trattato di elezioni chiuse, in quanto riservate agli iscritti al portale nazionale del movimento. Le votazioni si sono tenute il 17 marzo 2014 e hanno visto la vittoria dell'avvocato teatino Sara Marcozzi, che ha ottenuto 346 voti su 1.126 validi.\nUn'Altra Regione.\nIn opposizione ai partiti di Centro-sinistra, che hanno candidato alla presidenza Luciano D'Alfonso, l'esponente di Rifondazione Comunista Maurizio Acerbo \u00e8 sceso in campo, col sostegno della lista \"Un'Altra Regione con Acerbo\".\nAnalisi del voto.\nRapporto tra voto di lista e voto al presidente.\nSia in termini di voto al presidente sia in quelli di voto alle lite e alle coalizioni, il centro-sinistra ha ampiamente superato il centro-destra. Luciano D'Alfonso, infatti, ha totalizzato 117. 541 voti in pi\u00f9 di Giovanni Chiodi (con una differenza del 17,00%), mentre la sua coalizione ha superato l'alleanza della maggioranza uscente per 114.489 preferenze, ottenendo, in termini percentuali, il 17,07% in pi\u00f9.\nCome si evince dalla tabella riepilogativa, tutti i candidati presidente hanno ottenuto pi\u00f9 voti delle liste o delle coalizioni a supporto. Se Luciano D'Alfonso \u00e8 stato l'aspirante governatore che ha ottenuto pi\u00f9 voti rispetto alla propria coalizione di riferimento (7.774 voti, pari a una differenza del 2,43%), a livello percentuale \u00e8 stato Maurizio Acerbo il candidato che ha fatto registrare una variazione superiore tra voti al candidato e quelli alle liste (1.003 con una differenza del 4,72%).\nIl presidente uscente Giovanni Chiodi, invece, ha ottenuto 5.082 voti in pi\u00f9, ossia una differenza del 2,53%, mentre Sara Marcozzi ha ricevuto 4.256 preferenze in pi\u00f9 rispetto al Movimento 5 Stelle, che equivale a una differenza del 2,87%.\nTrend di voto.\nRispetto alle precedenti elezioni, il presidente uscente Giovanni Chiodi ha perso 93.025 voti, passando dal 48,48% di sei anni prima al 29,26% del 2014, con una differenza di 19,22 punti. Al contrario, il governatore eletto Luciano D'Alfonso \u00e8 andato meglio del candidato del centro-sinistra del 2008 Carlo Costantini: in termini di voti guadagna 61.688 preferenze, mentre, a livello percentuale passa dal 42,67% al 46,26%, cio\u00e8 un aumento del 3,59%.\nIn termini di voto alle liste, la coalizione di centro-destra ha lasciato sul terreno rispetto 90.156 preferenze, cio\u00e8 23,66 punti. Il centro-sinistra, invece, ha guadagnato 15.888 voti, e ha ottenuto l'1,77% in pi\u00f9.\nPassando alle liste, quella che perde di pi\u00f9 in termini percentuali \u00e8 l'Italia dei Valori (-12,91%), seguita dai partiti del fu Popolo della Libert\u00e0, che perdono il 9,63% rispetto alle regionali del 2008. Se il Partito Socialista Italiano, poi, resta stabile, Sinistra Ecologia Libert\u00e0 ha guadagnato 0,18%, mentre il Partito Democratico \u00e8 salito del 5,80%."}
{"id": "4905145", "revid": "110157", "url": "https://it.wikipedia.org/wiki?curid=4905145", "title": "Distretto di Ak\u0131nc\u0131lar", "text": "Il distretto di Ak\u0131nc\u0131lar (in turco \"Ak\u0131nc\u0131lar il\u00e7esi\") \u00e8 uno dei distretti della provincia di Sivas, in Turchia."}
{"id": "4905151", "revid": "92723", "url": "https://it.wikipedia.org/wiki?curid=4905151", "title": "Faul &amp; Wad Ad", "text": "Faul &amp; Wad Ad \u00e8 un duo di DJ francesi, divenuto noto con il singolo di genere deep house intitolato \"Changes\".\nBiografia.\nFaul (che significa pigro in tedesco), pseudonimo di French DJ Maxime e Wad Ad (nome d'arte del dj francese, vero nome Camil Meyer) erano gi\u00e0 amici ai tempi della scuola e incominciarono a fare musica assieme durante i loro studi. In un'intervista Faul &amp; Wad raccontano come hanno scoperto la canzone. Nel 2013 ascoltarono su YouTube la canzone \"Baby\", scritta da Pnau, un gruppo musicale di Sydney, in Australia. \"Ci \u00e8 piaciuta la canzone, cos\u00ec abbiamo deciso di utilizzare il coro in una traccia separata... l'abbiamo inviata a Pnau ed erano entusiasti\". Nel maggio 2013, Faul &amp; Wad Ad riadattarono la canzone in stile Deep House, la misero online con il nome di \"Changes\". La canzone divenne subito una hit internazionale, arrivando perfino alla prima posizione nella Offizielle Deutsche Charts, la classifica ufficiale dei singoli tedeschi."}
{"id": "4905155", "revid": "767487", "url": "https://it.wikipedia.org/wiki?curid=4905155", "title": "Distretto di Alt\u0131nyayla (Sivas)", "text": "Il distretto di Alt\u0131nyayla (in turco \"Alt\u0131nyayla il\u00e7esi\") \u00e8 uno dei distretti della provincia di Sivas, in Turchia."}
{"id": "4905157", "revid": "110157", "url": "https://it.wikipedia.org/wiki?curid=4905157", "title": "Distretto di Divri\u011fi", "text": "Il distretto di Divri\u011fi (in turco \"Divri\u011fi il\u00e7esi\") \u00e8 uno dei distretti della provincia di Sivas, in Turchia."}
{"id": "4905158", "revid": "438678", "url": "https://it.wikipedia.org/wiki?curid=4905158", "title": "Oreste Peccedi", "text": "Biografia.\nNato nel 1939 da .\nNel 1970 fu chiamato ad allenare la Nazionale italiana di sci alpino maschile, e rimase in carica fino al 1976, in qualit\u00e0 di vice di Jean Vuarnet in questo ruolo.\nL'anno seguente, grazie anche alla nomina di Mario Cotelli come commissario tecnico, l'Italia dello sci conquist\u00f2 le prime vittorie in Coppa del mondo, e nel giro di poco tempo i numerosi successi ottenuti della squadra italiana le valsero il nome di \"Valanga Azzurra\".\nGli atleti guidati dal duo Cotelli e Peccedi infatti conquistarono 48 vittorie in Coppa del mondo di sci alpino, 12 medaglie tra olimpiadi e Mondiali di sci alpino e 5 Coppe del mondo assolute, pi\u00f9 diverse Coppe di specialit\u00e0.\nNel 1976 la F.I.S.I. decise di sostituirlo, ma i suoi successori non riuscirono a raggiungere risultati altrettanto soddisfacenti, a tal punto che : Gustav Th\u00f6ni, Herbert Plank, e soprattutto Piero Gros, che ottenne l'ultima vittoria in Coppa del mondo a soli 20 anni."}
{"id": "4905159", "revid": "287204", "url": "https://it.wikipedia.org/wiki?curid=4905159", "title": "Coppa di W\u00fcrzburg", "text": "La Coppa di W\u00fcrzburg \u00e8 una coppa da vino in ceramica, di fattura attica e appartenente alla corrente delle figure rosse, risalente approssimativamente al 480 a.C. Fu realizzata dal ceramista Brygos e decorata dal ceramografo noto come pittore di Brygos. Rappresenta uno dei soggetti pi\u00f9 comuni nella decorazione della ceramica attica.\nUn tempo appartenente alla collezione Feoli, oggi si trova nel Martin-von-Wagner-Museum di W\u00fcrzburg, dove costituisce il pezzo numero HA 428 (= L 479).\nAttribuzione.\nL'attribuzione \u00e8 possibile in quanto nella parte interna del manico sinistro \u00e8 presente la firma dell'autore: sono infatti impressi i caratteri greci \u0392\u03a1\u03a5\u0393\u039f\u03a3 \u0395\u03a0\u039f\u0399\u0395\u03a3\u0395\u039d, traducibili con \"Brygos fece questo\", come era tradizione per le opere artistiche dell'epoca. Tra gli studiosi si sono sollevate per\u00f2 obiezioni relative alla teoria che attribuisce quest'opera al pittore e al vasaio di Brygos.\nIl pittore \u00e8 stato identificato con il nome di pittore di Brygos da John Beazley, che ipotizz\u00f2 pure come il vasaio che aveva il realizzato quell'opera fosse veramente abile nel suo ambito. \nDescrizione.\nFatta eccezione per una frattura sulla base, la coppa ci perviene intatta: si tratta di una \"kylix\", pi\u00f9 precisamente di un esempio della cosiddetta coppa B, caratterizzata, in conformit\u00e0 con gli stilemi tipici di questa categoria, da un disegno delicato e da un invaso ancora poco profondo ma con uno stelo pi\u00f9 slanciato e sottile rispetto a quanto si pu\u00f2 osservare nelle coppe che seguono il modello di coppa A. La parte esterna \u00e8 perfettamente lavorata su tutta la superficie. L'opera \u00e8 alta in totale 14 centimetri e presenta un diametro di 32,2 centimetri. \nL'immagine nella parte centrale del vaso mostra un giovane ubriaco dopo aver partecipato a un simposio. Una donna bionda sostiene la sua testa: dato che in tali opere venivano raffigurate solo prostitute, \u00e8 probabile si tratti di un'etera. Entrambi gli individui sono coperti da ghirlande. Il giovane si sostiene grazie a un bastone da passeggio, che simboleggia il tempo libero: probabilmente si tratta di un giovane aristocratico. La figura \u00e8 raffigurata da un meandro, ossia un bordo decorato secondo un disegno modulare. \nLa parte esterna mostra un komos, ossia un corteo che seguiva la fine dei banchetti. Molti dei soggetti raffigurati sono quasi completamente nudi, vestiti solo con una clamide e incoronati con una ghirlanda realizzata con sarmenti di vite. I mantelli sono decorati dall'aggiunta di puntini sparsi sulla loro superficie, come era uso di questo ceramografo. Due degli uomini suonano strumenti musicali, uno un aulo, un flauto doppio, un altro una barbiton, una particolare tipologia di lira. Alcuni dei dettagli, come i mantelli e le corone, sono verniciati nello stesso colore rosso della pelle.\nCuriosit\u00e0.\nQuest'opera gode di una certa celebrit\u00e0 soprattutto per quanto concerne l'immagine centrale e il suonatore di barbiton, frequentemente riprodotti in numerosi media presenti in rete e relativi alla storia della musica. Pure il libro \"Rotfigurige Vasen aus Athen. Die Zeit archaische\", scritto da John Boardman, sfrutta questa immagine per la propria copertina."}
{"id": "4905160", "revid": "984922", "url": "https://it.wikipedia.org/wiki?curid=4905160", "title": "Distretto di Do\u011fan\u015far", "text": " \nIl distretto di Do\u011fan\u015far (in turco \"Do\u011fan\u015far il\u00e7esi\") \u00e8 uno dei distretti della provincia di Sivas, in Turchia."}
{"id": "4905161", "revid": "110157", "url": "https://it.wikipedia.org/wiki?curid=4905161", "title": "Distretto di Gemerek", "text": "Il distretto di Gemerek (in turco \"Gemerek il\u00e7esi\") \u00e8 uno dei distretti della provincia di Sivas, in Turchia."}
{"id": "4905162", "revid": "729019", "url": "https://it.wikipedia.org/wiki?curid=4905162", "title": "Distretto di G\u00f6lova", "text": "Il distretto di G\u00f6lova (in turco \"G\u00f6lova il\u00e7esi\") \u00e8 uno dei distretti della provincia di Sivas, in Turchia."}
{"id": "4905163", "revid": "1305772", "url": "https://it.wikipedia.org/wiki?curid=4905163", "title": "Distretto di Saray", "text": ""}
{"id": "4905164", "revid": "767487", "url": "https://it.wikipedia.org/wiki?curid=4905164", "title": "Distretto di G\u00fcr\u00fcn", "text": " \nIl distretto di G\u00fcr\u00fcn (in turco \"G\u00fcr\u00fcn il\u00e7esi\") \u00e8 uno dei distretti della provincia di Sivas, in Turchia."}
{"id": "4905167", "revid": "110157", "url": "https://it.wikipedia.org/wiki?curid=4905167", "title": "Distretto di Hafik", "text": "Il distretto di Hafik (in turco \"Hafik il\u00e7esi\") \u00e8 uno dei distretti della provincia di Sivas, in Turchia."}
{"id": "4905168", "revid": "110157", "url": "https://it.wikipedia.org/wiki?curid=4905168", "title": "Distretto di \u0130mranl\u0131", "text": "Il distretto di \u0130mranl\u0131 (in turco \"\u0130mranl\u0131 il\u00e7esi\") \u00e8 uno dei distretti della provincia di Sivas, in Turchia."}
{"id": "4905171", "revid": "110157", "url": "https://it.wikipedia.org/wiki?curid=4905171", "title": "Distretto di Kangal", "text": "Il distretto di Kangal (in turco \"Kangal il\u00e7esi\") \u00e8 uno dei distretti della provincia di Sivas, in Turchia."}
{"id": "4905176", "revid": "984922", "url": "https://it.wikipedia.org/wiki?curid=4905176", "title": "Distretto di Koyulhisar", "text": " \nIl distretto di Koyulhisar (in turco \"Koyulhisar il\u00e7esi\") \u00e8 uno dei distretti della provincia di Sivas, in Turchia."}
{"id": "4905178", "revid": "118514362", "url": "https://it.wikipedia.org/wiki?curid=4905178", "title": "Distretto di Su\u015fehri", "text": "Il distretto di Su\u015fehri (in turco \"Su\u015fehri il\u00e7esi\") \u00e8 uno dei distretti della provincia di Sivas, in Turchia."}
{"id": "4905179", "revid": "110157", "url": "https://it.wikipedia.org/wiki?curid=4905179", "title": "Distretto di Sivas", "text": "Il distretto di Sivas (in turco \"Sivas il\u00e7esi\") \u00e8 uno dei distretti della provincia di Sivas, in Turchia."}
{"id": "4905180", "revid": "1751024", "url": "https://it.wikipedia.org/wiki?curid=4905180", "title": "Rolabogan (album)", "text": "Rolabogan \u00e8 il primo ed unico album in studio del gruppo musicale argentino Rolabogan, pubblicato nel 2006."}
{"id": "4905182", "revid": "110157", "url": "https://it.wikipedia.org/wiki?curid=4905182", "title": "Distretto di Ula\u015f", "text": "Il distretto di Ula\u015f (in turco \"Ula\u015f il\u00e7esi\") \u00e8 uno dei distretti della provincia di Sivas, in Turchia."}
{"id": "4905184", "revid": "110157", "url": "https://it.wikipedia.org/wiki?curid=4905184", "title": "Distretto di Y\u0131ld\u0131zeli", "text": "Il distretto di Y\u0131ld\u0131zeli (in turco \"Y\u0131ld\u0131zeli il\u00e7esi\") \u00e8 uno dei distretti della provincia di Sivas, in Turchia."}
{"id": "4905186", "revid": "767487", "url": "https://it.wikipedia.org/wiki?curid=4905186", "title": "Distretto di Zara", "text": " \nIl distretto di Zara (in turco \"Zara il\u00e7esi\") \u00e8 uno dei distretti della provincia di Sivas, in Turchia."}
{"id": "4905187", "revid": "767487", "url": "https://it.wikipedia.org/wiki?curid=4905187", "title": "Distretto di \u015eark\u0131\u015fla", "text": " \nIl distretto di \u015eark\u0131\u015fla (in turco \"\u015eark\u0131\u015fla il\u00e7esi\") \u00e8 uno dei distretti della provincia di Sivas, in Turchia."}
{"id": "4905189", "revid": "262457", "url": "https://it.wikipedia.org/wiki?curid=4905189", "title": "Caivan", "text": ""}
{"id": "4905206", "revid": "64896107", "url": "https://it.wikipedia.org/wiki?curid=4905206", "title": "Artificial Mind &amp; Movement", "text": ""}
{"id": "4905220", "revid": "1305772", "url": "https://it.wikipedia.org/wiki?curid=4905220", "title": "Ugo I di Emp\u00faries", "text": "Origine.\nSecondo il documento n\u00b0 96 del 12 luglio 1036, del \"Recueil des chartes de l'abbaye de la Grasse, Tome I 779-1119\" (non consultato), era il figlio (primogenito) del conte d'Emp\u00faries e di Rossiglione, Gausfredo I e della moglie, Ava Guisla, di cui non si conoscono gli ascendenti.Gausfredo I di Emp\u00faries era il figlio secondogenito del conte d'Emp\u00faries e di Rossiglione, Gausberto I e della moglie, Trudegarda, di cui non si conoscono gli ascendenti.\nBiografia.\nDi Ugo I si hanno scarse notizie.Alla morte di suo padre, Gausfredo, nel 991, essendo il primogenito, Ugo gli succedette come Ugo I, conte di Empuries e Peralada, mentre suo fratello, il secondogenito, Guislaberto, gli succedette nella contea del Rossiglione come Guislaberto I.\nUn documento del 3 novembre 1008, il n\u00b0CLVIII del \"Marca Hispanica sive Limes Hispanicus\", ci informa che il conte Ugo I, unitamente al fratello, Guislaberto I, conte di Rossiglione fecero dono di una propriet\u00e0, situata nella contea di Peralada, al Monastero di Sant Pere de Rodes.\nNel 1010, si un\u00ec al conte di Barcellona, Raimondo Borrell, che assieme al fratello, il Conte d'Urgell, Ermengol I ed a Bernardo, conte di Besal\u00fa, fu coinvolto nella guerra che si stava combattendo in al-Andalus tra il califfo titolare Hish\u0101m II ibn al-\u1e24akam e i due pretendenti, Mu\u1e25ammad II (al-Mahd\u012b) ibn Hish\u0101m, col quale si erano alleati i conti catalani e Sulaym\u0101n b. al-\u1e24akam, \"al-Musta\u02bf\u012bn\", che aveva ricevuto aiuti dai castigliani.\nAlla morte di suo fratello, il Rossiglione, Guislaberto I, nel 1014 circa, data la sua giovane et\u00e0 dell'erede, suo nipote, Gausfredo II, Ugo, cerc\u00f2 di riunire nuovamente la contea del Rossiglione alle sue due contee; ma l'intervento del conte Bernardo I di Besal\u00f9 in difesa di Gausfredo e poi l'intervento pacificatore del fratello di Bernardo, l'abate Oliba, vescovo di Vic, port\u00f2 alla pace definitiva nel 1020.\nDopo la morte del conte di Barcellona, Raimondo Borrell, avvenuta nel 1017, cerc\u00f2 di appropriarsi di Ullastret, che in precedenza aveva venduto a Raimondo Borrel, ma in un giudizio, presieduto da Bernardo I di Besal\u00f9 e dall'abate Oliba, tenutosi a Gerona, nel 1019, lo costrinse a restituirla al figlio di Raimondo Borrel, Berengario Raimondo I che era ancora sotto la tutela di sua madre Ermesinda di Carcassonne.\nSecondo il documento n\u00b0 496 del \"Cartulario de Sant Cugat del Vall\u00e9s, Tomos II\", del 16 giugno 1125, Ugo fu il principale collaboratore del conte di Barcellona, Gerona e Osona, Berengario Raimondo I e sua madre Ermesinda di Carcassonne, durante una seduta pubblica di giudizio per l'assegnazione di una propriet\u00e0 contesa.\nIl documenti n\u00b0 CCII del \"Marca Hispanica sive Limes Hispanicus\", datato 16 gennaio 1030, ci mostra Ugo I, con la moglie, Guisla ed il loro figlio, Ponzio I, unitamente ai suoi nipoti Gausfredo II, conte di Rossiglione, e suo fratello, il vescovo Suniario, portare a termine una vendita al Monastero di Sant Pere de Rodes, facendo riferimento ad una donazione che era stata fatta dal padre, Gausfredo I e dal fratello di Ugo, il vescovo di Elne, Sunyer,\nIl gi\u00e0 citato documento n\u00b0 96 del 12 luglio 1036, del \"Recueil des chartes de l'abbaye de la Grasse, Tome I 779-1119\" (non consultato), ci riferisce di una conferma, da parte di Ugo della moglie Guisla e suoi due figli, Ponzio e Raimondo, di una donazione fatta in precedenza dai suoi genitori, il conte Gausfredo I e la contessa Ava Guisla, all'abbazia di abbazia Santa Maria di Lagrasse.\nNon si conosce la data esatta della morte di Ugo, comunque mor\u00ec dopo il 12 luglio 1036, presumibilmente verso il 1040.\nMatrimonio e discendenza.\nUgo, come risulta dai documenti n\u00b0 CCII del \"Marca Hispanica sive Limes Hispanicus\" e n\u00b0 96 del \"Recueil des chartes de l'abbaye de la Grasse, Tome I 779-1119\", aveva sposato Guisla, di cui non si conoscono gli ascendenti, e che, secondo il documenti n\u00b0 CCLII del \"Marca Hispanica sive Limes Hispanicus\", dopo la morte del marito, il 31 luglio 1060, fece una donazione ad una chiesa di Gerona in suffrgio dell'anima di Ugo.Da Guisla, Ugo ebbe due figli:"}
{"id": "4905223", "revid": "1573940", "url": "https://it.wikipedia.org/wiki?curid=4905223", "title": "Eriovixia laglaizei", "text": "Eriovixia laglaizei () \u00e8 un ragno appartenente alla famiglia Araneidae.\nEtimologia.\nIl nome della specie deriva dal naturalista, collezionista ed ornitologo L\u00e9on Laglaize\nCaratteristiche.\nL'olotipo femminile rinvenuto ha dimensioni: cefalotorace lungo 2,48mm, largo 2,00mm; opistosoma lungo 4.00mm, largo 3,00mm.\nDistribuzione.\nLa specie \u00e8 stata rinvenuta in India, nell'area fra la Cina e le Filippine, e in Nuova Guinea: la localit\u00e0 filippina \u00e8 il villaggio \"Barangay Uno\", presso Koronadal, nella provincia di South Cotabato.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4905227", "revid": "991809", "url": "https://it.wikipedia.org/wiki?curid=4905227", "title": "Reale Societ\u00e0 Ginnastica Torino", "text": ""}
{"id": "4905233", "revid": "76963", "url": "https://it.wikipedia.org/wiki?curid=4905233", "title": "Helen Reddy", "text": "Biografia.\nCarriera musicale.\nNata a Melbourne, suo padre era un produttore e attore, che l'avvi\u00f2 fin dalla giovane et\u00e0 allo spettacolo: a 4 anni Helen inizi\u00f2 a cantare e ballare, ma da adolescente si ribell\u00f2 e decide di sposarsi con un musicista molto pi\u00f9 grande. Dopo il divorzio, torn\u00f2 a manifestare interesse per lo spettacolo, concentrandosi da allora sulla carriera artistica, nonostante alcuni gravi problemi di salute (le venne asportato un rene). Lavor\u00f2 in radio e in televisione, prima di approdare a New York nel 1966.\nDopo alcune difficolt\u00e0 iniziali negli Stati Uniti (per un periodo si spost\u00f2 anche in Canada), incontr\u00f2 Jeff Wald, che le fece da manager e divenne poi suo marito. Insieme a lui si trasfer\u00ec a Chicago, dove ottenne un contratto discografico con la Fontana Records. Dopo poco tempo per\u00f2 approd\u00f2 a Los Angeles, ingaggiata dalla Capitol Records. Con un paio di singoli ottenne il successo internazionale: il suo brano pi\u00f9 famoso \u00e8 proprio di questi anni (1972) e si intitola \"I Am Woman\". Con esso Helen raggiunge la prima posizione nella Billboard Hot 100. La cantante vinse anche un Grammy Award nella categoria \"miglior interpretazione pop vocale femminile\".\nNei successivi cinque anni realizz\u00f2 una dozzina di brani da classifica, tra cui \"Delta Dawn\" (numero 1 nella classifica Billboard Hot 100), \"Leave Me Alone (Ruby Red Dress)\" (numero 3) e \"Angie Baby\" (numero 1 nella Billboard Hot 100) e vendette oltre quindici milioni di copie dei suoi album. In quel periodo, tra l'altro, convinse l'amica Olivia Newton-John a trasferirsi dalla Gran Bretagna agli Stati Uniti.\nVerso la met\u00e0 degli anni settanta i suoi brani non ottennero pi\u00f9 il successo sperato, a partire da \"I Can't Hear You No More\" (1976). Il suo decimo album (\"Ear Candy\") fu il primo a non ottenere il riconoscimento del disco d'oro dai tempi del suo secondo disco. \nSenza l'apporto della Capitol, i suoi successivi album non riuscirono a sfondare nel panorama musicale. Nel 1981 pass\u00f2 alla MCA Records, con cui produsse due album prima di fondare un'etichetta personale. \nNel 1990 pubblic\u00f2 un album in cui ripropose i suoi vecchi successi. Nel 1998 realizz\u00f2 un disco con la Var\u00e8se. Nel 2000 incise un disco natalizio.\nCarriera da attrice.\nNegli anni settanta e ottanta partecip\u00f2 come ospite a diverse trasmissioni televisive di successo. Nel 1974 esord\u00ec in una pellicola cinematografica interpretando una suora in \"Airport '75\", per la regia di Jack Smight. Ricevette grazie a questa partecipazione una nomination al Golden Globe per la migliore attrice debuttante. In seguito partecip\u00f2 al film Disney in tecnica mista \"Elliott, il drago invisibile\" (1977).\nNegli anni ottanta intraprese una nuova carriera a teatro, lavorando principalmente in musical. Inoltre recit\u00f2 sporadicamente interpretando personaggi secondari in diverse serie TV. Nel 1987 apparve in \"Come ammazzare un miliardario e morire dal ridere\", mentre nel 2010 ebbe un cameo in \"The Perfect Host\".\nVita privata.\nCome detto si spos\u00f2 da giovane con Kenneth Weate, da cui ebbe un figlio. I due divorziarono nel 1966. Dal 1966 al 1983 la Reddy fu legata a Jeff Wald, suo manager. Ebbe un figlio con lui, il produttore e musicista Jordan Sommers. Anche quest'unione naufrag\u00f2. L'artista si un\u00ec quindi a Milton Ruth, col quale divorzi\u00f2 poi nel 1995."}
{"id": "4905240", "revid": "28592", "url": "https://it.wikipedia.org/wiki?curid=4905240", "title": "Cattedrale della Nativit\u00e0 (Suzdal)", "text": ""}
{"id": "4905244", "revid": "1543377", "url": "https://it.wikipedia.org/wiki?curid=4905244", "title": "Bob Dylan Blues", "text": "Bob Dylan Blues \u00e8 un brano musicale composto nel 1965 dal cantautore britannico Syd Barrett, fondatore dei Pink Floyd. Registrato durante le sessioni per l'album \"Barrett\" (1970), il brano rimase inedito e fu creduto perso fino a quando non venne inserito nella compilation \"\" del 2001.\nIl brano.\nSi tratta di un'ironica e benevola presa in giro dello stile del primo Bob Dylan, quando le sue canzoni erano ritenute \"profetiche\" e sistematicamente considerate come \"esternazioni messianiche\", e del successo che Dylan stava riscuotendo all'epoca come cantante di protesta. Barrett utilizz\u00f2 proprio la forma classica della cantata folk, con la quale Bob aveva iniziato la sua carriera, per la composizione del brano. La canzone fu presumibilmente scritta da Barrett dopo aver assistito ad un concerto di Dylan nel 1963 o 1964. La traccia, insieme a \"Terrapin\" e \"Maisie\", riflette l'iniziale interesse di Barrett per il blues.\nLa canzone venne registrata nel 1970, e poi accantonata per lunghi anni senza essere pubblicata. Il nastro dell'incisione venne creduto perduto fino a quando David Gilmour scopr\u00ec di averne una copia nel suo archivio privato. \"Bob Dylan Blues\" venne quindi inserita nella raccolta \"\" pubblicata nel 2001. La popolarit\u00e0 della canzone \u00e8 molto aumentata dall'epoca della sua prima pubblicazione e molti fan di Barrett la considerano uno dei migliori brani \"non ufficiali\" dell'artista, nonch\u00e9 uno dei migliori omaggi messi in musica dedicato a Bob Dylan."}
{"id": "4905247", "revid": "287204", "url": "https://it.wikipedia.org/wiki?curid=4905247", "title": "Giuseppe Cencetti", "text": "Fu direttore di scena per Giuseppe Verdi.\nBiografia.\nGiuseppe Cencetti inizi\u00f2 la sua attivit\u00e0 di librettista e direttore di scena nel 1852. Fu direttore di scena presso il Teatro Apollo di Roma.\nCollaboratore dell'impresario Vincenzo Jacovacci, tra il 1852 e il 1853, durante la stagione teatrale dell'Apollo fu direttore di scena de \"Il Trovatore\" e in quell'occasione incontr\u00f2 Giuseppe Verdi.\nNel 1859 Cencetti fu incaricato da Giuseppe Verdi per la \"Disposizione scenica per l'opera \"Un ballo in maschera\" [...] compilata e regolata sulla messa in iscena del Teatro Apollo di Roma il Carnevale 1859 dal Direttore di scena del medesimo Giuseppe Cencetti\" (Milano, Ricordi, 1859).\nOltre \"Il Trovatore\" e \"Un ballo in maschera\", Giuseppe Cencetti ha allestito numerose opere verdiane: \"I Lombardi alla prima crociata\", \"Ernani\", \"I due Foscari\", \"Giovanna d'Arco\", \"I masnadieri\", \"Luisa Miller\", \"Violetta\" (ovvero \"La Traviata\", titolo che fu cambiato a causa della censura), \"Simon Boccanegra\" e \"Aroldo\"."}
{"id": "4905248", "revid": "1543377", "url": "https://it.wikipedia.org/wiki?curid=4905248", "title": "Premi e riconoscimenti delle Sistar", "text": "Questa \u00e8 una lista dei premi e delle candidature ricevute dalle Sistar, gruppo musicale sudcoreano che debutt\u00f2 nell'agosto 2011 sotto la Starship Entertainment.\nPremi coreani.\nCyworld Digital Music Awards.\nCyworld Digital Music Awards \u00e8 una comunit\u00e0 virtuale sudcoreana, numero uno nel campo della premiazione della musica digitale.\nGolden Disk Awards.\nI Golden Disk Awards sono stati fondati nel 1986 e sono organizzati annualmente dall'Associazione Industriale della musica in Corea per premiare i maggiori risultati ottenuti nel corso dell'anno precedente. Il Main Award (Disk Bonsang) viene assegnato all'artista scelto dai giudici tra un massimo di dieci artisti selezionati tramite votazioni online. Il Grand Prize (Disk Daesang) \u00e8 l'equivalente di Artista dell'anno, e viene consegnato a colui che realizza il miglior album tra coloro che erano gi\u00e0 stati nominati per il Main Award.\nSeoul Music Awards.\nI Seoul Music Awards sono stati fondati nel 1990 e sono organizzati annualmente da Sports Korea per premiare i maggiori risultati ottenuti nel corso dell'anno precedente. Il Daesang Award (Grand Prize) equivale al premio Artista dell'anno, mentre il Bonsang Award (Main Prize) viene assegnato all'artista scelto dai giudici tra un massimo di dieci artisti selezionati tramite votazioni online.\nMelon Music Awards.\nI Melon Music Awards sono premi annuali che si basano sulle vendite online.\nMnet 20's Choice Awards.\nGli Mnet 20's Choice Awards premiano i migliori artisti dell'estate.\nMnet Asian Music Awards.\nGli Mnet Asian Music Awards sono organizzati annualmente da Mnet Media. Il Daesang Award (Grand Prize) equivale ad Artista dell'anno.\nKorean Cultural Entertainment Awards.\nI Korean Culture Entertainment Awards sono stati organizzati per la prima volta nel 1992 con lo scopo di premiare la cultura locale."}
{"id": "4905255", "revid": "182291", "url": "https://it.wikipedia.org/wiki?curid=4905255", "title": "Danni morali", "text": ""}
{"id": "4905256", "revid": "1573940", "url": "https://it.wikipedia.org/wiki?curid=4905256", "title": "Chiesino di Cavagliano", "text": "Il chiesino di Cavagliano \u00e8 un luogo di culto cattolico situato nel territorio comunale di Prato, sulle pendici meridionali della Calvana a 468 metri s.l.m., tra le frazioni di Filettole e di Cavagliano.\nStoria e descrizione.\nL'edificio religioso \u00e8 situato lungo la via medievale di Cavagliano; in epoca duecentesca era gi\u00e0 presente un'area di sosta per la preghiera per i pellegrini e i viandanti che percorrevano l'antica via medievale. Una ristrutturazione dell'edificio con profonde modifiche venne effettuata in epoca settecentesca. Il chiesino venne gravemente danneggiato durante la seconda guerra mondiale e in seguito abbandonato, tanto da trovarsi allo stato di rudere all'inizio degli anni ottanta del Novecento. Successivamente vennero effettuati lavori di ristrutturazione che hanno permesso il recupero dello storico edificio religioso; i lavori di restauro terminarono il 19 maggio 1985.\nIl chiesino si presenta come una isolata cappella ad aula unica con strutture murarie rivestite in pietra. Vi si accede attraverso una porta ad arco sovrastata da un timpano, la cui base poggia sulla parte anteriore del tetto. Su ciascuna delle due facciate laterali si apre una monofora con arco a sesto acuto.\nPresso la piccola chiesa, dal 1986 ogni anno in occasione della Vigilia di Natale vi si tiene una fiaccolata seguita dalla Messa di mezzanotte."}
{"id": "4905257", "revid": "697352", "url": "https://it.wikipedia.org/wiki?curid=4905257", "title": "Danni materiali", "text": ""}
{"id": "4905258", "revid": "697352", "url": "https://it.wikipedia.org/wiki?curid=4905258", "title": "Danno materiale", "text": ""}
{"id": "4905260", "revid": "1226", "url": "https://it.wikipedia.org/wiki?curid=4905260", "title": "Le sculture di luce", "text": ""}
{"id": "4905274", "revid": "1573940", "url": "https://it.wikipedia.org/wiki?curid=4905274", "title": "Eriovixia excelsa", "text": "Eriovixia excelsa () \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo latino \"excelsus, -a, -um\", cio\u00e8 \"superiore, che eccelle\", per le dimensioni\nCaratteristiche.\nL'olotipo femminile rinvenuto ha dimensioni: cefalotorace lungo 3,00mm, largo 2,70mm; opistosoma lungo 6.00mm, largo 6,00mm.\nDistribuzione.\nLa specie \u00e8 stata rinvenuta in India, Pakistan, Cina, Taiwan, Filippine, e Indonesia: la localit\u00e0 filippina \u00e8 nei pressi di Los Ba\u00f1os, nella provincia di Laguna.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4905277", "revid": "262457", "url": "https://it.wikipedia.org/wiki?curid=4905277", "title": "Ishum", "text": ""}
{"id": "4905282", "revid": "76963", "url": "https://it.wikipedia.org/wiki?curid=4905282", "title": "Michael Learned", "text": "Biografia.\nNata a Washington, da ragazza si trasferisce per un periodo in Austria, dove suo padre lavorava come diplomatico. Dopo la partecipazione a diverse serie TV negli anni '60, nel 1972 inizia a recitare nel ruolo di Oliva Walton nella serie \"Una famiglia americana\", a cui prende parte fino al 1979 comparendo in 179 episodi. Grazie a questo lavoro ottiene quattro volte la candidatura al Golden Globe per la miglior attrice in una serie drammatica (consecutivamente dal 1973 al 1976). Vince anche tre Premi Emmy (1973, 1974 e 1976) su sei candidature, ottenute tra il 1973 e il 1978. Nella stagione 1981-1982 \u00e8 protagonista della serie \"Mary Benjamin\". Con questa produzione vince il suo quarto Emmy nel 1981. \nNegli anni '80 ottiene anche dei ruoli cinematografici come quelli in \"Touched by Love\" (1980) e \"Power - Potere\" (1986). Nel 1988 partecipa a sette episodi di \"Hothouse\", mentre l'anno dopo interpreta Trish Carlin in \"Living Dolls\". Nei primi anni '90 prende parte a diversi film per il cinema (\"Dragon - La storia di Bruce Lee\") e per la televisione (tra cui \"Gunsmoke: The Last Apache\", \"A Walton Thanksgiving Reunion\"). Nel 2006 recita in sei episodi di \"Scrubs\". Nel 2010 \u00e8 parte del cast di \"General Hospital\", mentre nel 2011 compare in 14 episodi di \"Febbre d'amore\". \nMichael Learned si \u00e8 sposata a 17 anni, nel 1956 con l'attore Peter Donat, da cui ha avuto tre figli: Chris, Caleb e Lucas; lei e Peter divorziarono nel 1972. Dal 1974 al 1977 \u00e8 stata sposata con Glenn Chadwick.\nNel 1979 si \u00e8 sposata con l'attore William Parker. Dopo il loro divorzio, si \u00e8 risposata nel 1991 con l'avvocato John Doherty."}
{"id": "4905295", "revid": "729019", "url": "https://it.wikipedia.org/wiki?curid=4905295", "title": "Isola di Bajdukov", "text": "L'isola di Bajdukov (in russo \u041e\u0441\u0442\u0440\u043e\u0432 \u0411\u0430\u0439\u0434\u0443\u043a\u043e\u0432\u0430, \"ostrova Bajdukova\") \u00e8 un'isola della Russia nella parte meridionale del mare di Okhotsk. Amministrativamente appartiene al Nikolaevskij rajon del kraj di Chabarovsk, nel Circondario federale dell'Estremo Oriente. L'isola, che si chiamava precedentemente Langr (\u041b\u0430\u043d\u0433\u0440), ha preso il nome del pilota Georgij Filippovi\u010d Bajdukov (\u0413\u0435\u043e\u0440\u0433\u0438\u0439 \u0424\u0438\u043b\u0438\u043f\u043f\u043e\u0432\u0438\u0447 \u0411\u0430\u0439\u0434\u0443\u043a\u043e\u0432 1907-1994), eroe dell'Unione Sovietica.\nGeografia.\nL'isola di Bajdukov \u00e8 un'isola costiera nel golfo di Sachalin, a nord della foce dell'Amur, che chiude a nord-est, assieme all'isola di \u010ckalov, il golfo S\u010dast'ja. Si trova di fronte all'isola di Sachalin. L'isola \u00e8 lunga circa 12\u00a0km e larga, a nord-ovest, meno di 3\u00a0km. L'altezza non supera i 4\u00a0m s.l.m. All'estremit\u00e0 meridionale dell'isola c'\u00e8 il piccolo villaggio abbandonato di Bajdukovo; la citt\u00e0 pi\u00f9 vicina, 80\u00a0km a sud, \u00e8 Nikolaevsk-na-Amure.\nFauna.\nL'isola \u00e8 uno delle poche aree della Russia dove sono comuni gli alcidi. Nelle acque della zona si trovano lucci, carpe e salmoni."}
{"id": "4905310", "revid": "110760182", "url": "https://it.wikipedia.org/wiki?curid=4905310", "title": "McLean Stevenson", "text": "Nel 1974 ha vinto il Golden Globe per il miglior attore non protagonista in una serie. "}
{"id": "4905312", "revid": "1573940", "url": "https://it.wikipedia.org/wiki?curid=4905312", "title": "Eriovixia palawanensis", "text": "Eriovixia palawanensis () \u00e8 un ragno appartenente alla famiglia Araneidae.\nEtimologia.\nIl nome della specie deriva dall'isola filippina di rinvenimento: Palawan e dal suffisso \"-ensis\" che ne indica l'appartenenza\nCaratteristiche.\nL'olotipo maschile rinvenuto ha dimensioni: cefalotorace lungo 1,70mm, largo 1,60mm; opistosoma lungo 1,95mm, largo 1,60mm.\nDistribuzione.\nLa specie \u00e8 stata rinvenuta in India e nelle Filippine: la localit\u00e0 filippina \u00e8 Narra, nella provincia di Palawan.\nTassonomia.\nAl 2014 non sono note sottospecie e dal 2011 non sono stati esaminati nuovi esemplari."}
{"id": "4905315", "revid": "2519", "url": "https://it.wikipedia.org/wiki?curid=4905315", "title": "\u00d8sterdalen", "text": " \u00d8sterdalen \u00e8 un distretto norvegese ed allo stesso tempo una valle che si trova nella contea di Innlandet, regione della Norvegia dell'Est.\nGeografia fisica.\n\u00d8sterdalen \u00e8 un'ampia valle caratterizzata da paesaggi tranquilli e monti a cime arrotondate. Gran parte di esso \u00e8 coperta di foreste di pini. Tipicamente una gran parte di \u00d8sterdalen ha il suolo boscoso ricoperto di \"Cladonia rangiferina\", una specie di lichene appartenente al genere \"Cladonia\", dell'ordine Lecanorales.\nIl distretto comprende i comuni di Rendalen, Alvdal, Folldal,\nTynset, Tolga, Os, Elverum, Stor-Elvdal, Engerdal, Trysil ed \u00c5mot.\nValle del Glomma.\nGlommadal (\"Gl\u00e5mdalen\") \u00e8 il nome della valle formata dal fiume Glomma (chiamato anche \"Gl\u00e5ma\"), che \u00e8 il fiume pi\u00f9 ampio e lungo della Norvegia. Dal lago Aursund al nord, fino a Elverum, la sua valle prende appunto il nome di \u00d8sterdalen. Da questo punto verso sud fino a Kongsvinger, la valle (e il distretto) prendono il nome di Sol\u00f8r; a sua volta, da ovest di Kongsvinger fino a Nes, valle e distretto prendono il nome di Odalen. Queste denominazioni riflettono quelle locali utilizzate per le valli. Le valli a monte dei corsi dei fiumi norvegesi hanno denominazioni che sono le vestigia delle prime distinzioni culturali quali stili di costruzioni, abiti tradizionali e artigianato domestico locale.\nEtimologia.\nLa forma norrena del nome era \"\u00d8ystridalir\" (\"Eystridalir\") o \"valli dell'est\". Il nome si riferiva ai fiumi Glomma, Rena ed \u00d6sterdal\u00e4lven. La forma moderna in \"-dalen\" \u00e8 declinazione di \"dal\", cio\u00e8 \"valle\"."}
{"id": "4905322", "revid": "106456", "url": "https://it.wikipedia.org/wiki?curid=4905322", "title": "\u00d8sterdal", "text": ""}
{"id": "4905332", "revid": "117075101", "url": "https://it.wikipedia.org/wiki?curid=4905332", "title": "Milton Katselas", "text": ""}
{"id": "4905333", "revid": "729019", "url": "https://it.wikipedia.org/wiki?curid=4905333", "title": "Rete tranviaria di Angers", "text": "La rete tranviaria di Angers era un'antica rete di tranvie urbane e interurbane nata nel 1896. Nel 1906 si componeva di 6 linee urbane e di due linee vicinali verso \u00c9rign\u00e9 e Tr\u00e9laz\u00e9. Serviva principalmente Angers e la parte sud dell'agglomerato urbano fino alla sua soppressione, nel 1949, in favore del trasporto su gomma.\nStoria.\nPremesse.\nSin dal 1828 Angers si era dotata di regolari linee di omnibus ma non risultavano adeguate alla richiesta di trasporto.\nIl 25 agosto 1871 la societ\u00e0 inglese Fratelli Waringt e Paraire con sede a Londra e rappresentata nella Francia occidentale dall'architetto Racine Tours, che si era gi\u00e0 occupata dei progetti di tram a trazione equina a Caen e a Rennes, present\u00f2 un progetto per la creazione di una tranvia a cavalli. Una linea circolare sulla riva destra della Maine e un'altra in direzione di Ponts-de-C\u00e9.\nLa dichiarazione di pubblica utilit\u00e0 venne approvata il 20 marzo del 1872 senza per\u00f2 ottenere l'assenso del ministro dei Lavori pubblici in quanto ne mancava la motivazione. Altri cinque progetti vennero presentati senza successo finch\u00e9 alla fine del secolo non si giunse a quello, a trazione elettrica, degli imprenditori Ennemond Faye, banchiere e Alexandre Grammont, industriale, i quali erano anche i promotori delle tranvie di Rennes, Le Mans, Limoges e Besan\u00e7on.\nLa Compagnie des tramways \u00e9lectriques d'Angers.\nLa Compagnie des tramways \u00e9lectriques d'Angers, con sede a Lione, al 26 di rue de la R\u00e9publique, si sostitu\u00ec a Ennemond Faye e Alexandre Grammont, il 25 luglio 1896. Uno dei suoi amministratori fu Jacques Brac de la Perri\u00e8re.\nQuesta appront\u00f2 i progetti per la costruzione di una rete cittadina comprendente le linee:\nTali linee vennero dichiarate di pubblica utilit\u00e0 l'8 luglio del 1895 e presto furono realizzate e 6 novembre 1900. Le prove di esercizio iniziarono il 9 maggio 1896 e si conclusero il 23 dello stesso mese; nello stesso giorno avvenne l'inaugurazione. L'arrivo del tram provoc\u00f2 parecchio entusiasmo nella popolazione ma la breve estensione delle linee non concorreva alla loro economicit\u00e0 per cui tra il 1907 e il 1913 vennero approntati alcuni progetti di estensione che tuttavia si arenarono a causa dello scoppio della prima guerra mondiale.\nDeclino e fine della rete.\nNel 1925 apparvero ad Angers i primi autobus che iniziarono a sostituire progressivamente i tram a partire dal 1932 sui percorsi urbani, mentre vennero conservate le linee suburbane.\nGli eventi bellici connessi alla seconda guerra mondiale provocarono nel 1944 gravi; alla fine della guerra inizi\u00f2 il declino del servizio tranviario. Rimasero solo i due percorsi Angers-Erigne e Angers-Tr\u00e9laz\u00e9, che cessarono il servizio il primo il 28 dicembre 1948 e il secondo il 1\u00ba maggio 1949. \nIl 30 aprile del 1949 venne concluso l'esercizio dei tram.\nLa Compagnie des tramways \u00e9lectriques d'Angers continu\u00f2 ad esistere fino al 1965. Dal 1970 la societ\u00e0 ha operato sotto il nome di Soci\u00e9t\u00e9 des Transports Urbain d'Angers.\nDopo circa mezzo secolo dalla soppressione della rete, nel 2011, una nuova linea tranviaria \u00e8 stata costruita per collegare Avrill\u00e9 al quartiere la Roseraie a sud di Angers.\nInfrastrutture.\nLe linee erano a scartamento metrico e passavano tutte dalla place du Ralliement dalla quale molte traevano origine.\nMateriale rotabile.\nIl materiale rotabile iniziale era costituito da 31 motrici, a piattaforme di estremit\u00e0 aperte e a due motori da 15 CV tipo Sprague e da 12 rimorchiate aperte a due assi, integrato in seguito da 3 motrici e 3 rimorchiate. L'accesso avveniva dall'angolo posteriore destro; piuttosto scomodo per l'accesso era tuttavia un sistema diffuso nelle reti tranviarie francesi del tempo.\nIl parco del materiale rotabile fu completato nel periodo 1935-1938 con otto motrici costruite dai Chantiers de La Buire (acquistate usate dalla rete tranviaria di Tours) e, nel 1946, da tre tram Thomson della rete di Le Mans.\nIl materiale rotabile rimase nello stato di origine fino alla chiusura della rete eccetto che per la modifica delle piattaforme estreme antecedente alla prima guerra mondiale."}
{"id": "4905339", "revid": "2224454", "url": "https://it.wikipedia.org/wiki?curid=4905339", "title": "Heinrich Schickhardt", "text": "Biografia.\nNato da una famiglia borghese, inizia il suo apprendistato nel 1578 presso la corte di W\u00fcrttemberg con l'architetto Georg Beer, dove viene notato dal duca Federico I di W\u00fcrttemberg. Nel 1599 \u00e8 responsabile della progettazione della nuova citt\u00e0 di Freudenstadt, mentre nel 1608 viene nominato architetto ducale: nello stesso periodo si dedica alla sistemazione di Schillerplatz di Stoccarda, capitale del ducato.\nConosciuto anche come ingegnere, nel 1632 pubblica le sue memorie. Viene ucciso nel 1635 a Stoccarda durante la guerra dei trent'anni.\nIl suo stile deve molto all'architettura italiana, dove fece vari viaggi: \u00e8 attestata la sua presenza presso il cantiere della chiesa di san Fedele di Milano, che sarebbe servita come modello per le chiese gesuite. \nInsieme al Duca Federico di Freudenstadt viaggi\u00f2 in Italia in occasione del Giubileo di Clemente VIII prendendo appunti scritti e disegnati in un diario quale documentazione di ci\u00f2 che riteneva interessante. \u00ab(...) disegn\u00f2 anche lettighe e carrozze italiane, nuovi modelli che lo colpirono e che ci danno una viva immagine di come si viaggiava in quei tempi\u00bb. "}
{"id": "4905341", "revid": "282579", "url": "https://it.wikipedia.org/wiki?curid=4905341", "title": "SS Germaniche", "text": ""}
{"id": "4905358", "revid": "1573940", "url": "https://it.wikipedia.org/wiki?curid=4905358", "title": "Eriovixia mahabaeus", "text": "Eriovixia mahabaeus () \u00e8 un ragno appartenente alla famiglia Araneidae.\nEtimologia.\nIl nome della specie deriva dalla lunga e affusolata appendice della \"pars cephalica\" del cefalotorace, detta appunto \"mahabaeus\" in lingua tagalog\nCaratteristiche.\nL'olotipo maschile rinvenuto ha dimensioni: cefalotorace lungo 3,70mm, largo 2,75mm; opistosoma lungo 3,80mm, largo 3,80mm.\nDistribuzione.\nLa specie \u00e8 stata rinvenuta nelle Filippine: la localit\u00e0 filippina \u00e8 il villaggio di \"Hinaplanan\", nei pressi di Claveria, nella provincia di Misamis Oriental.\nTassonomia.\nAl 2014 non sono note sottospecie e dal 1995 non sono stati esaminati nuovi esemplari."}
{"id": "4905369", "revid": "949861", "url": "https://it.wikipedia.org/wiki?curid=4905369", "title": "Ca' Giustinian Recanati", "text": ""}
{"id": "4905371", "revid": "76963", "url": "https://it.wikipedia.org/wiki?curid=4905371", "title": "Trish Van Devere", "text": "Biografia.\nNata nel New Jersey, \u00e8 stata sposata con l'attore George C. Scott dal 1972 fino alla morte di lui, avvenuta nel 1999 per un aneurisma. Nel 1970 prese parte ai suoi primi film e ottenne il successo con la commedia \"Senza un filo di classe\", al fianco di George Segal. Nel 1972 interpret\u00f2 \"Una donna in attesa di divorzio\", grazie al quale nel 1973 ottenne una nomination al Golden Globe per la migliore attrice in un film drammatico. Negli anni settanta e ottanta prese parte anche a diverse produzioni televisive tra cui \"Professione pericolo\" e \"Colombo\". Nel 1980 vinse un Genie Award per l'horror \"Changeling\"."}
{"id": "4905376", "revid": "287204", "url": "https://it.wikipedia.org/wiki?curid=4905376", "title": "Zuzana Hejnova", "text": ""}
{"id": "4905382", "revid": "767487", "url": "https://it.wikipedia.org/wiki?curid=4905382", "title": "Battista Restelli", "text": "La vita.\nDon Battista Restelli nacque a Soncino, da Eugenio e Maria Faciocchi, l'8 ottobre 1913. Rimasto orfano di padre (perito durante la Grande Guerra nel 154\u00ba Fanteria), venne cresciuto dalla madre. Entr\u00f2 giovanissimo nel Seminario di Cremona. In Seminario don Battista comp\u00ec l'iter scolastico per il Sacerdozio e nel contempo coltiv\u00f2 la passione per la musica dedicandosi allo studio del pianoforte. Ebbe la fortuna di incontrare due musicisti di grande levatura: mons. Antonio Concesa, anch'egli soncinese, ed il maestro Federico Caudana, insegnante di musica ed organista del Duomo di Cremona. I due compositori riconobbero subito il genio musicale di don Battista, il quale seppe conquistarsi la stima di entrambi divenendo l'allievo prediletto di Caudana. \nL'ordinazione sacerdotale di don Battista avvenne il 22 maggio 1937. Erano suoi compagni di messa altri quattro sacerdoti soncinesi. Per questo motivo, il vescovo Giovanni Cazzani decise di celebrare il rito non in Cattedrale, bens\u00ec nella Pieve di Soncino. Per l'occasione, don Battista scrisse la Cantata per la prima Messa (eseguita per la prima volta nella Pieve).\nGli incarichi sacerdotali di don Restelli iniziarono nel 1937 a Romanengo, ove venne inviato dal vescovo in qualit\u00e0 di vicario parrocchiale. L'anno successivo venne trasferito a Grumello Cremonese, dove cre\u00f2 una \"schola cantorum\"; nel 1939 fu nominato a Pandino.\nDurante la Seconda guerra mondiale, don Battista fu cappellano militare in Sicilia. Terminata la guerra e rientrato in diocesi, finalmente don Battista fu nominato parroco svolgendo l'incarico dal 1946 presso la parrocchia di San Giacomo del Campo a Cremona. Vi rimase quattro anni, poi, nel 1950, divenne cappellano presso le Suore della Carit\u00e0 di Soresina.\nDal 1952 fu parroco di S. Pietro Apostolo in Soncino e l\u00ec rimase sino al termine dei suoi giorni.\nI tormentati primi anni di sacerdozio, segnati dalla guerra e da continui traslochi, non impedirono tuttavia a don Battista di esercitare la sua passione compositiva come attestano i luoghi e le date apposti sui numerosi brani musicali scritti in quegli anni: mottetti, inni, messe solenni in italiano e in latino, armonizzazioni, arrangiamenti, brani per organo e per pianoforte. \nA causa di una caduta in chiesa don Battista riport\u00f2 la frattura del femore che gli fu fatale, poche settimane dopo l'intervento don Battista si spense nella Casa di Riposo di Castelleone. Era domenica 4 febbraio 2001. La cerimonia funebre fu officiata dal vescovo Giulio Nicolini nella Pieve di Soncino, lo stesso luogo dove don Battista fu battezzato, cresimato e ordinato sacerdote. Le spoglie di don Battista Restelli riposano nel cimitero di Soncino, nella cappella dei Sacerdoti.\nLa musica.\nLa sua musica, scritta in prevalenza per i cori conosciuti durante il suo itinerante ministero sacerdotale, \u00e8 espressione di grande maestria. Non una nota fuori posto, originale nell'ispirazione e sapiente nella scrittura. Anche quando scrive per piccoli organici e, soprattutto, per esecutori modesti, don Battista non \u00e8 mai scontato, offre sempre spunti insoliti, motivati da un'interpretazione personale del testo sacro e comunque incanalati in uno stile rigoroso. Sorprende, poi, in alcuni casi, l'impiego di un cromatismo veramente audace, condotto con mano decisa e sicura.\nBattista Restelli, come don Dante Caifa e don Antonio Concesa, rappresentano quella schiera di musicisti la cui produzione artistica \u00e8 di grande attualit\u00e0, non solo per l'alto significato simbolico e spirituale della musica sacra. Avendo vissuto a contatto con la realt\u00e0 musicale diocesana, essi hanno indirizzato la loro creativit\u00e0 non certo verso opere ambiziose e di difficile realizzazione, bens\u00ec ad un destinatario comunissimo, presente quasi ovunque nelle nostre parrocchie: la Schola Cantorum accompagnata dall'organo."}
{"id": "4905383", "revid": "125725555", "url": "https://it.wikipedia.org/wiki?curid=4905383", "title": "Quando c'era Berlinguer", "text": "Quando c'era Berlinguer \u00e8 un film documentario del 2014 diretto da Walter Veltroni, dedicato alla figura di Enrico Berlinguer.\nIl film \u00e8 uscito in Italia il 27 marzo 2014. Ad ottobre 2014 ha vinto il premio penisola sorrentina Arturo Esposito consegnato a Walter Veltroni.\nTrama.\nIl film racconta la vita di Enrico Berlinguer, storico segretario del Partito Comunista Italiano, dalle sue origini sassaresi fino alla morte avvenuta a Padova a Piazza della Frutta nel 1984 dopo un comizio. Nella prima parte viene chiesto a diversi giovani universitari chi fosse Enrico Berlinguer, e la maggior parte di essi dimostra di non saperlo. La vita di Berlinguer viene raccontata con le parole di coloro che in primis l'hanno conosciuto: dai compagni di partito, come Giorgio Napolitano, la figlia Bianca Berlinguer, l'ex Presidente del Consiglio Arnaldo Forlani, l'ex presidente dell'URSS Michail Gorba\u010d\u00ebv, il cantautore Jovanotti, il fondatore delle Brigate Rosse Alberto Franceschini e molti altri. Le interviste vengono intervallate con i numerosi video dell'epoca, come le tribune politiche e i vari discorsi del famoso esponente della sinistra italiana, fino a giungere al suo funerale il 13 giugno 1984 a Roma.\nDistribuzione.\nIl film, prodotto con la collaborazione di Sky Italia, \u00e8 uscito nelle sale il 27 marzo 2014; ha incassato complessivamente \u20ac 608.000."}
{"id": "4905388", "revid": "729019", "url": "https://it.wikipedia.org/wiki?curid=4905388", "title": "Libano ai XXII Giochi olimpici invernali", "text": "Libano ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da due atleti."}
{"id": "4905394", "revid": "226458", "url": "https://it.wikipedia.org/wiki?curid=4905394", "title": "Serie C 1951-1952 (pallacanestro maschile)", "text": "Il campionato di Serie C di pallacanestro maschile 1951-1952 \u00e8 stato organizzato in Italia. Le squadre vengono suddivise in 16 gironi a carattere regionale, per questa stagione le vincenti di ogni girone vengono automaticamente promosse in Serie B, in previsione dell'allargamento della stessa a 32 squadre. Le sedici squadre vincitrici vengono poi raggruppate in quattro gironi, le vincenti parteciperanno ad un concentramento finale che decreter\u00e0 la squadra campione d'Italia di Serie C\nStagione regolare.\nGirone A.\nSquadre partecipanti: CUS Milano; Asso Casale; Pietro Micca Biella; Libertas Biella; Michelin Biella; Libertas Vercelli; Pallacanestro Burgo.\nVince il girone e viene promosso in Serie B: Cus Milano\nGirone B.\nSquadre partecipanti: CRAL Corriere della Sera Milano; Benaglia Pavia; Mortara; Saves; Casale; Doppieri Novara, Voghera; CUS Genova.\nVince il girone e viene promosso in Serie B: CRAL Corriere della Sera Milano\nGirone C.\nSquadre partecipanti: Cestistica Savonese; Sampierdarena; Shell; CSI Imperia, SanMargherita, Tommaseo, Maurina.\nVince il girone e viene promosso in Serie B: Cestistica Savonese\nGirone D.\nSquadre partecipanti: Canottieri Milano; Amatori Bergamo; Latterie Reggiane; Milenka Cant\u00f9; CUS Modena, Coma, Onda Pavia; Piacenza.\nVince il girone e viene promosso in Serie B: Canottieri Milano\nGirone E.\nSquadre partecipanti: CRAL Junghans Venezia; Lancia Bolzano; Gasacqua Bolzano; Rovigo; Petrarca Padova; Viscosa Padova; Mantova, DL Ferrov. Mantova.\nVince il girone e viene promosso in Serie B: Junghans Venezia\nGirone F.\nSquadre partecipanti: Pallacanestro Bassano; Straccis Gorizia, Cral Meneghel Pordenone, Udine, CRDA Monfalcone, Astoria, Treviso.\nVince il girone e viene promosso in Serie B: Pallacanestro Bassano\nGirone G.\nSquadre partecipanti: U.S. Muggesana; Giovinezza Dalmazia Trieste, DL Ferrovieri Trieste, Acegat Trieste, Audace Trieste, CRDA Trieste, MIR Gorizia, Solvay Monferrato.\nVince il girone e viene promosso in Serie B: U.S. Muggesana\nGirone H.\nSquadre partecipanti: Virtus Imola; Libertas Forl\u00ec; Renato Serra Cesena; ; Libertas Ancona; ASSI Massalombarda; Libertas Rimini; Olimpia Ravenna.\nVince il girone e viene promosso in Serie B: Virtus Imola\nGirone I.\nSquadre partecipanti: G.S. Europa Nuova; Libertas Pistoia; V. Carrara; Libertas Viareggio; Libertas Pisa; Piombino, San Vincenzo, Viareggio B.\nVince il girone e viene promosso in Serie B: G.S. Europa Nuova Livorno\nGirone L.\nSquadre partecipanti: CUS Firenze;Mens Sana Siena, Curiel Pistoia, Virtus Lucca, Affricco Firenze, Castelfiorentino, Ed. Montecatini, Fid.M. Varchi.\nVince il girone e viene promosso in Serie B: CUS Firenze\nGirone M.\nSquadre partecipanti: CUS Perugia, Lav. Terni, Robur Spoleto, Orvietana, CSI Foligno, Stamura Ancona B;\nVigor Senigallia, Jesina.\nVince il girone e viene promosso in Serie B: CUS Perugia\nGirone N.\nSquadre partecipanti: D'Alessandro Teramo, Sangiorgese, Cestistica Rosetana, Fiamma Chieti, Libertas Teramo, Portocivitanova, Edera Macerata, Aquila.\nVince il girone e viene promosso in Serie B: D'Alessandro Teramo\nGirone O.\nSquadre partecipanti: Cestistica Civitavecchia; PP.TT Roma; Latina, III ZAT Roma; Fortitudo Roma; Formia, Stella Azzurra Roma, Ex Massimo Roma\nVince il girone e viene promosso in Serie B: Cestistica Civitavecchia\nGirone P.\nSquadre partecipanti: S.M.E. Napoli; Marcacci Napoli; Scandone Avellino; CUS Napoli; Pallacanestro Salerno; Libertas Caserta; Portici, Juventus Napoli.\nVince il girone e viene promosso in Serie B: S.M.E. Napoli\nGirone Q.\nSquadre partecipanti: CUS Bari, Libertas Taranto, Aterno Pescara, Libertas Bari, Polisportiva Trani, Juventus Caserta\nVince il girone e viene promosso in Serie B: CUS Bari\nGirone R (3 sottogironi).\nSquadre partecipanti: Esperia Cagliari; Aquila Cagliari; Pibigas Quartu; Indomita Cosenza, Scalfaro Catanzaro, Libertas Matera; Cestistica Messina, Cestistica Palermitana, Vibonese\nVince il girone e viene promosso in Serie B: Esperia Cagliari\nVerdetti.\nSquadre promosse in B: US Muggesana, Pall. Bassano, CUS Milano, Canottieri Milano, CRAL Corsera Milano, CRAL Junghans Venezia, Cestistica Savonese, GS Europa Nuova Livorno, D'Alessandro Teramo, Cestistica Civitavecchia, Esperia Cagliari, Virtus Imola, CUS Perugia, S.M.E. Napoli, CUS Bari.\nFonti.\nIl Corriere dello Sport edizione 1951-52"}
{"id": "4905407", "revid": "1573940", "url": "https://it.wikipedia.org/wiki?curid=4905407", "title": "Eriovixia patulisus", "text": "Eriovixia patulisus () \u00e8 un ragno appartenente alla famiglia Araneidae.\nEtimologia.\nIl nome della specie deriva dal muso del cefalotorace, \"punteggiato\", cio\u00e8 \"patulis\" in lingua tagalog + il suffisso \"us\".\nCaratteristiche.\nL'olotipo maschile rinvenuto ha dimensioni: cefalotorace lungo 2,70mm, largo 2,20mm; opistosoma lungo 2,00mm, largo 2,20mm.\nDistribuzione.\nLa specie \u00e8 stata rinvenuta nelle Filippine: la localit\u00e0 filippina \u00e8 nei pressi di Brooke's Point, nella provincia di Palawan.\nTassonomia.\nAl 2014 non sono note sottospecie e dal 1995 non sono stati esaminati nuovi esemplari."}
{"id": "4905408", "revid": "64898262", "url": "https://it.wikipedia.org/wiki?curid=4905408", "title": "Aritmetica dell'orologio", "text": ""}
{"id": "4905412", "revid": "287204", "url": "https://it.wikipedia.org/wiki?curid=4905412", "title": "Albo d'oro del campionato etiope di calcio", "text": "Il primo campionato di calcio etiope venne giocato nel 1944, epoca in cui l'Etiopia era occupata dall'esercito britannico in guerra con l'Italia, nazione che aveva invaso il paese nel 1935. Ad aggiudicarselo fu la rappresentativa della British Military Mission to Ethiopia (BMME). La formula del campionato \u00e8 variata nel corso degli anni, ed esso \u00e8 stato disputato sia come coppa che come girone all'italiana.\nDurante l'occupazione italiana dell'Etiopia vennero giocati dei campionati regionali, uno per ogni governatoriato dell'Africa Orientale Italiana.\nLa squadra che detiene il maggior numero di tornei vinti conosciuti \u00e8 il Saint-George SA, con 25 titoli ottenuti.\nDurante il periodo di unione tra Etiopia ed Eritrea (dal 1952 al 1993), le squadre eritree giocarono nel campionato etiope, ottenendo nove successi, quattro con l'Asmara Brewery, tre con il Tele SC e due con l'Embassoyra.\nAlbo d'oro.\nElenco dei vincitori del campionato etiope di calcio di massimo livello."}
{"id": "4905424", "revid": "962319", "url": "https://it.wikipedia.org/wiki?curid=4905424", "title": "170th Street (linea IND Concourse)", "text": "170th Street \u00e8 una fermata della metropolitana di New York situata sulla linea IND Concourse. Nel 2019 \u00e8 stata utilizzata da passeggeri. \u00c8 servita dalla linea D sempre tranne nell'ora di punta del mattino in direzione Manhattan e nell'ora di punta del pomeriggio in direzione Bronx, e dalla linea B durante le ore di punta.\nStoria.\nLa stazione di 170th Street fu costruita come parte della prima tratta della linea IND Concourse (da 205th Street a 145th Street), entrata in servizio il 1\u00ba luglio 1933.\nStrutture e impianti.\nArchitettura.\nNel piano binari entrambe le pareti delle piattaforme laterali possiedono una linea spessa di colore arancione con un contorno di colore nero. Proprio al di sotto di questa linea sono presenti delle targhette nere con scritto in bianco \"170\".\nSempre sul piano binari troviamo delle colonne gialle, disposte ad intervalli regolari, e su di esse, in modo alternato, si trovano delle targhette nere con scritto in bianco il nome della stazione.\nConfigurazione.\nLa stazione ha due banchine laterali e tre binari, i due esterni per i treni locali e quello centrale per i treni espressi.\nInterscambi.\nLa stazione \u00e8 servita da alcune autolinee gestite da MTA Bus e NYCT Bus."}
{"id": "4905427", "revid": "1543377", "url": "https://it.wikipedia.org/wiki?curid=4905427", "title": "Hesperonychus elizabethae", "text": "Hesperonychus elizabethae (il cui nome significa \"artiglio occidentale\") era un piccolo dinosauro teropode appartenente alla famiglia Dromaeosauridae, vissuto nel Cretacico superiore (tra Santoniano e Campaniano, 84,9-70,6 milioni di anni fa), in quella che oggi \u00e8 la Formazione Dinosaur Park, in Alberta (Canada).\nDescrizione.\nIl genere \"Hesperonychus\" contiene una sola specie, \"Hesperonychus elizabethae\", chiamata cos\u00ec in onore della paleontologa che nel 1982 rinven\u00ec l'olotipo (UALVP 48778), una cintura pelvica parziale. Il fossile tuttavia non fu descritto fino al 2009. In seguito furono poi scoperte altre resti che potrebbero appartenere a \"Hesperonychus\" (alcune piccole ossa dei piedi tra cui il famoso \u201cartiglio a falce\u201d). Nonostante le piccole dimensioni, le ossa pubiche erano fuse insieme (caratteristica tipica degli esemplari adulti), cosa che testimonia che l'esemplare non rappresentava un individuo immaturo di una specie conosciuta. Gli scienziati hanno affermato che l'intero animale era lungo meno di un metro e il suo peso si aggirava sui 1,9 chilogrammi circa, il che lo rende uno tra i dinosauri carnivori nordamericani pi\u00f9 piccoli. l'Alvarezsauride \"Albertonykus\" era pi\u00f9 piccolo sebbene fosse probabilmente un insettivoro.\nClassificazione.\nL'analisi filogenetica ha stabilito che \"Hesperonychus\" era un membro della sottofamiglia Microraptorinae, un gruppo di piccoli dinosauri carnivori diffusi quasi esclusivamente nel continente asiatico:\nPaleobiologia.\nI Microraptorini sono noti per le loro piccole dimensioni e, in alcuni casi, per la loro capacit\u00e0 di volare o planare. Probabilmente \"Hesperonychus\" non aveva capacit\u00e0 avicole anche se indubbiamente era ricoperto di piume. La scoperta di \"Hesperonychus\" \u00e8 importante poich\u00e9, oltre ad estendere l'areale dei Microraptorini sino in America, riempie una nicchia ecologica di cui il Nord America era privo: l'ecosistema nordamericano era infatti considerato privo di piccoli dinosauri carnivori spazzini. Probabilmente questo piccolo animale si nutriva di piccoli animali come lucertole e rane, non disdegnando qualche volta anche carogne. Si presume anche che subisse una sorta di competizione con alcuni mammiferi dell'epoca, come \"Alphadon\" e \"Eodelphis\"."}
{"id": "4905428", "revid": "110157", "url": "https://it.wikipedia.org/wiki?curid=4905428", "title": "Mucho cha cha", "text": "Mucho cha cha \u00e8 un album di Tito Puente, pubblicato dalla RCA Victor Records nel 1959. Il disco fu registrato il 22, 23 e 25 giugno del 1959."}
{"id": "4905430", "revid": "962319", "url": "https://it.wikipedia.org/wiki?curid=4905430", "title": "170th Street", "text": ""}
{"id": "4905434", "revid": "122203911", "url": "https://it.wikipedia.org/wiki?curid=4905434", "title": "Paul Lynde", "text": "Biografia.\nNato in Ohio, visse in Illinois fino al 1948, anno in cui si trasfer\u00ec a New York. Nel 1952 debutt\u00f2 a Broadway, recitando in \"New Faces\". Fu inoltre presenza fissa in diversi spettacoli per la televisione, come \"The Red Buttons Show\", \"The Martha Raye Show\", \"Tonight Starring Jack Paar\" e altri. \nNel 1956 fu protagonista della serie \"Stanley\". Nel 1963 debutt\u00f2 nel cinema nel film \"Professore a tuttogas\". Nel corso degli anni '60 recit\u00f2 in molte serie e film per la televisione e in film per il grande schermo. Nel 1964-1965 partecip\u00f2 alla serie \"I mostri\". Al contempo si occup\u00f2 del doppiaggio di cartoni animati. \nNel 1966 debutt\u00f2 nello show \"The Hollywood Squares\", assumendo un ruolo chiave nello spettacolo fino al 1979 (partecip\u00f2 a oltre 700 puntate) e ricevendo tre candidature ai premi Emmy. Nel periodo 1972-1973 fu protagonista della serie della ABC \"The Paul Lynde Show\", in cui interpret\u00f2 il padre di famiglia Paul Simms. Nel 1973 ottenne la candidatura al Golden Globe per il miglior attore in una serie commedia o musicale. Nella stagione 1973-1974 interpret\u00f2 il dottor Paul Mercy in \"Temperatures Rising\".\nNegli anni seguenti, a causa di alcuni mancati successi, divent\u00f2 affetto da alcolismo, venendo anche arrestato in alcune circostanze. Le sue ultime apparizioni furono quelle nei film \"Rabbit Test\" (1978) e \"Jack del Cactus\" (1979). Nel gennaio 1982 venne trovato morto dall'amico Paul Barresi. Il referto medico stabil\u00ec che era deceduto per un attacco di cuore."}
{"id": "4905440", "revid": "767487", "url": "https://it.wikipedia.org/wiki?curid=4905440", "title": "Ervis Kraja", "text": "Carriera.\nClub.\nHa militato sia nel campionato albanese, sia in quello greco ed anche in quello ucraino.\nStatistiche.\nPresenze e reti nei club.\n\"Statistiche aggiornate al 10 maggio 2014.\""}
{"id": "4905451", "revid": "466539", "url": "https://it.wikipedia.org/wiki?curid=4905451", "title": "Volta Ciclista a Catalunya 2014", "text": "La Volta Ciclista a Catalunya 2014, novantaquattresima edizione della corsa, valida come sesta prova dell'UCI World Tour 2014, si svolse in sette tappe dal 24 al 30 marzo 2014, su un percorso di complessivi 1\u00a0177,9\u00a0km, con partenza da Calella ed arrivo a Barcellona. Fu vinta dallo spagnolo Joaquim Rodr\u00edguez, con il tempo di 29h41'34\", alla media di 39,66\u00a0km/h.\nCompletarono la competizione 101 ciclisti."}
{"id": "4905466", "revid": "767487", "url": "https://it.wikipedia.org/wiki?curid=4905466", "title": "Yves Saint Laurent (film)", "text": "Yves Saint Laurent \u00e8 un film del 2014 diretto da Jalil Lespert.\nFilm biografico sulla vita del noto stilista francese Yves Saint Laurent.\nTrama.\nDopo la morte di Christian Dior il giovanissimo Yves Saint Laurent viene nominato responsabile della prestigiosa casa di moda. Durante la sua prima sfilata incontra Pierre Berg\u00e9, che in seguito diventer\u00e0 non solo suo socio d'affari (con lui fonder\u00e0 la Yves Saint Laurent Company), ma anche compagno nella vita privata.\nDistribuzione.\nIl film \u00e8 uscito nelle sale francesi l'8 gennaio 2014, in quelle italiane il 27 marzo.\nIl 7 febbraio 2014 \u00e8 stato proiettato al Festival di Berlino."}
{"id": "4905467", "revid": "599013", "url": "https://it.wikipedia.org/wiki?curid=4905467", "title": "Gr\u00e9gory Dubois", "text": "Carriera.\nClub.\nDubois \u00e8 stato una bandiera della squadra della sua citt\u00e0, con cui ha esordito in seconda serie nel 1992-1993. Vi \u00e8 rimasto fino al 1996, quando \u00e8 passato ai Gothiques d'Amiens prima (cinque stagioni in massima serie, con un titolo francese vinto nel 1998-1999), ed all'HC Anglet poi (due stagioni in massima serie).\nDal 2003 \u00e8 tornato al Dunkerque, che nel frattempo era stato promosso in massima serie. Vi \u00e8 rimasto fino al termine della stagione 2013-2014, anche quando la squadra \u00e8 stata retrocessa in seconda (2005-2007 e 2011-2014) e in terza serie (2007-2011). Della squadra \u00e8 stato a lungo (2003-2010) capitano.\nNel marzo 2014 aveva annunciato il ritiro salvo poi tornare sui suoi passi e giocare un'ultima stagione in quarta serie, con la maglia del Wasquehal.\nNazionale.\nHa vestito la maglia delle nazionali giovanili francesi, sia Under-18 che Under-20.\nCon la nazionale maggiore ha disputato due mondiali e le Olimpiadi di Nagano 1998."}
{"id": "4905468", "revid": "287204", "url": "https://it.wikipedia.org/wiki?curid=4905468", "title": "Gregory Dubois", "text": ""}
{"id": "4905470", "revid": "253269", "url": "https://it.wikipedia.org/wiki?curid=4905470", "title": "Lynda Day George", "text": "Ad inizio carriera, prima del matrimonio con Christopher George, era conosciuta solo come Lynda Day.\nBiografia.\nInizi\u00f2 la carriera negli anni sessanta, partecipando a diverse serie televisive quali \"Route 66\", \"Flipper\", \"\", mentre nel 1961 debutt\u00f2 nel cinema in un ruolo non accreditato nel film \"Il sesto eroe\", diretto da Delbert Mann. \nNegli anni 1970-1971 prese parte a 15 episodi di \"The Silent Force\" e, nella prima met\u00e0 del decennio, fu nel cast della serie \"Missione impossibile\", per la quale venne candidata al Premio Emmy (1973) e al Golden Globe per la miglior attrice in una serie drammatica (1972). \nNel 1970 spos\u00f2 l'attore Christopher George, protagonista della serie televisiva \"La pattuglia del deserto\", con il quale aveva gi\u00e0 lavorato sul set del film \"The Gentle Rain\", una produzione indipendente girata nel 1966. Acquisito il cognome del marito, con il nome di Lynda Day George l'attrice recit\u00f2 in diverse serie televisive, quali \"Ellery Queen\", \"Love Boat\", \"Charlie's Angels\", e in pellicole cinematografiche e per la televisione negli anni settanta e ottanta. \nAl cinema \u00e8 conosciuta soprattutto per aver preso parte a diversi film horror insieme al marito, come \"Future animals\" (1977), \"Pieces\" (1982), e \"Obitorio\" (1983). \nDopo la prematura scomparsa di Christopher George, avvenuta nel 1983, l'attrice lavor\u00f2 negli anni successivi in maniera saltuaria.\nNel 1990 si rispos\u00f2 con Doug Cronin, deceduto nel 2010."}
{"id": "4905472", "revid": "1305772", "url": "https://it.wikipedia.org/wiki?curid=4905472", "title": "Invisible Touch (singolo)", "text": "Invisible Touch \u00e8 un singolo del gruppo musicale britannico Genesis, pubblicato il 19 maggio 1986 come primo estratto dall'album omonimo.\nDescrizione.\n\u00c8 l'unico brano nella storia del gruppo ad aver raggiunto la prima posizione nelle classifiche statunitensi (posizione che avrebbe occupato \"Sledgehammer\" dell'ex leader del gruppo Peter Gabriel); ma ha raggiunto la sesta in Canada e la quindicesima nel Regno Unito. Il suo lato B \u00e8 \"The Last Domino\", seconda parte del brano \"Domino\" (brano anch'esso facente parte di \"Invisible Touch\").\nVersione dal vivo.\nIl brano \u00e8 stato ripubblicato per promuovere l'album dal vivo \"\" (1992). Questa nuova versione ha raggiunto la settima posizione nel Regno Unito, facendo meglio dell'originale, diventando anche l'ultimo singolo del gruppo ad entrare nella top 10."}
{"id": "4905478", "revid": "599013", "url": "https://it.wikipedia.org/wiki?curid=4905478", "title": "George Sauer", "text": "Carriera.\nSauer inizi\u00f2 a giocare con i Jets nel 1965. Nel 1967 guid\u00f2 la AFL in ricezioni. L'anno successivo, i Jets vinsero il Super Bowl III battendo i favoritissimi Baltimore Colts, in una delle pi\u00f9 grandi sorprese della storia del football. In quella partita part\u00ec come titolare e ricevette 8 passaggi. Rimase coi Jets fino al 1970, in quella che fu la prima stagione della franchigia nella NFL."}
{"id": "4905480", "revid": "1494169", "url": "https://it.wikipedia.org/wiki?curid=4905480", "title": "Franz Palatz", "text": "Compose circa 500 problemi, molti dei quali premiati. Fu uno dei principali teorici della scuola logica e strategica della prima met\u00e0 del XIX secolo. Prende il suo nome un tema problemistico che fonde nella stessa combinazione il tema indiano e il tema Turton. Mor\u00ec durante la seconda guerra mondiale in una localit\u00e0 imprecisata della Pomerania, durante l'avanzata dell'Armata Rossa verso Berlino.\nPalatz scrisse molti articoli e libri sulla problemistica. La sua opera maggiore \u00e8 \"Antiform\", scritta in collaborazione con Mongr\u00e9dien e pubblicata nel 1929 nella \"Christmas Series\" di Alain C. White. Altre opere:"}
{"id": "4905482", "revid": "400518", "url": "https://it.wikipedia.org/wiki?curid=4905482", "title": "Boris Petrushansky", "text": ""}
{"id": "4905484", "revid": "436907", "url": "https://it.wikipedia.org/wiki?curid=4905484", "title": "Foxes", "text": "\u00c8 nota principalmente per \"Clarity\", il suo duetto con Zedd, che ha raggiunto la posizione numero otto sulla Billboard Hot 100 e la numero uno nella Hot Dance Club Play e ha vinto il Grammy Award alla miglior registrazione dance.\nBiografia.\nPrimi anni, \"Warrior\" (2011-2013).\nSul suo sito web Allen ha spiegato che il suo nome d'arte Foxes, le \u00e8 stato ispirato da un sogno descrittole dalle madre, in cui alcune volpi correvano per una strada ululando. Ha intitolato la sua prima canzone \"Like Foxes Do\". A 18 anni segue la sorella e il fratello a Londra in un college di musica. Nel 2011 inizia a fare concerti con il suo nome d'arte.\nNel gennaio 2012 Foxes pubblica \"Youth\", il suo singolo di debutto, su Neon Gold Records, e il mese successivo firma un contratto con la \"A Sing of the Times\" di propriet\u00e0 della Sony Music. \"Youth\" e \"Home\" sono state utilizzate nella serie televisiva statunitense \"Gossip Girl\". Nel luglio 2012 segue l'EP \"Warrior\", prodotto da Samuel Dixon, noto anche come Sam Kennedy, che Foxes promuove con un tour negli Stati Uniti. La rivista \"Paste\" afferma che \"Warrior\" \u00e8 come \u00abun EP magnificamente etereo che garantisce ogni tipo di confronto, ma riesce ugualmente a camminare con le proprie gambe\u00bb, mentre PopMatters lo descrive \u00abun potente, insieme a tutto tondo\u00bb e \"Consequence\" presenta la cantante \u00abcome se Florence Welch e Katy Perry avessero avuto una bella bambina bruna amorevole\u00bb. Nel 2012 Foxes si esibisce come artista d'apertura di Marina and the Diamonds durante il Lonely Hearts Club Tour e pubblica \"Echo\", il secondo singolo. \"Youth\" ha catturato l'attenzione del produttore Zedd che invita Foxes per la realizzazione di \"Clarity\", pubblicato come singolo nel 2012 e divenuto un grande successo nel corso del 2013: infatti raggiunge l'ottava posizione della Billboard Hot 100 e la prima della Hot Dance Club Songs. Il brano \u00e8 stato certificato doppio disco di platino in Australia, disco di platino negli Stati Uniti d'America e d'argento nel Regno Unito, dove ha raggiunto la posizione 27 dell'Official Singles Chart. Alla 56\u00aa edizione dei Grammy Awards Zedd e Foxes hanno vinto il premio per il miglior disco dance.\n2014: \"Glorious\".\n\"Glorious\", l'album di debutto di Foxes, \u00e8 stato pubblicato nel maggio 2014 in seguito all'uscita del singolo \"Holding onto Heaven\". Il disco ha debuttato alla quinta posizione della Official Albums Chart.\nIl quarto singolo, l'omonimo \"Glorious\", esce in agosto 2014 e viene utilizzato nella una campagna pubblicitaria di ITV per promuovere la stagione autunnale della rete dei programmi. Pharrell Williams chiama Foxes per fare un tour con lui nei mesi di settembre e ottobre 201, cantando in tutta Europa. Lo stesso Pharrell offre a Foxes di cantare come supporto dopo aver sentito la cover del suo singolo \"Happy\" per Radio 1 di Live Lounge. Foxes poi accusa i produttori del concorso di canto televisivo \"X Factor\" di aver copiato il suo arrangiamento di \"Happy\" per la performance della concorrente Lauren Platt. Nel mese di ottobre Foxes esegue una cover di \"Don't Stop Me Now\" dei Queen nella serie del telefilm di fantascienza \"Doctor Who\".\n2015-2017: \"All I Need\".\nA Novembre 2014 viene annunciata la partecipazione di Foxes all'album \"D\u00e9j\u00e0 vu\" di Giorgio Moroder, uscito nel Giugno 2015. Nel mese successivo la cantante Foxes fa un tour in tutto il Regno Unito. Nello stesso mese in un'intervista Foxes afferma che ha iniziato il lavoro il suo secondo album. Il 5 febbraio 2016 viene pubblicato \"All I Need\". Il primo singolo estratto dall'album \u00e8 \"Body Talk\", il cui video ufficiale esce il 23 giugno. Successivamente usc\u00ec il primo singolo promozionale \"Feet Don't Fail Me Now\" in collaborazione con H&amp;M, il cui video esce il 23 luglio 2015. Il terzo estratto \u00e8 \"Better Love\" con il sostegno vocale di Dan Smith dei Bastille, accompagnato il 17 ottobre dal video. Il secondo singolo promozionale fu \"If You Leave Me Now\", presentato agli inizi di dicembre. Inoltre vennero pubblicati come terzo e quarto singoli promozionali \"Devil Side\" e \"Wicked Love\". Il quarto singolo \u00e8 \"Amazing\", il cui video esce il 4 dicembre 2015 ed infine il quinto e ultimo singolo fu \"Cruel\" in cui il video ufficiale fu diffuso il giorno stesso del compleanno di Foxes, ovvero il 29 aprile.\nDurante gli anni di pausa (2017-2019) sul canale Vevo di Foxes vennero pubblicati gli audio ufficiali di \"Lose My Cool\" e \"Scar\" per via dell'utilizzo delle canzoni in alcuni film/serie TV.\n2020: \"Friends in the Corner EP\".\nIl 20 maggio 2020 Foxes \u00e8 ritornata in scena dopo cinque anni di \"pausa forzata\" (per via della scadenza del contratto non rinnovato con la Sony Music) pubblicando il singolo \"Love Not Loving You\" e il relativo video musicale sotto la nuova casa discografica PIAS . Il 29 luglio dello stesso anno \u00e8 stata la volta del primo singolo promozionale \"Woman\". Successivamente viene pubblicato anche il secondo singolo ufficiale \"Friends in the Corner\", insieme al relativo videoclip. Il 4 Dicembre 2020 Foxes pubblica il secondo singolo promozionale \"Hollywood\". Nel marzo 2021 viene pubblicato il singolo \"Kathleen\". Il 1\u00ba aprile 2021 pubblica l'EP \"Friends in the Corner EP\", che include tutti i singoli pubblicati fino all'ora in pi\u00f9 due nuovi singoli promozionali: \"Dance\" e \"Courage.\"\n2021-2022: \"The Kick\".\nIl 15 settembre 2021 \u00e8 stato pubblicato \"Sister Ray\", il primo singolo estratto dal suo terzo album in studio; successivamente \u00e8 stato reso disponibile per l'ascolto il singolo promozionale \"Dance Magic\", mentre il 3 novembre \u00e8 stata la volta del secondo singolo \"Sky Love\". Come terzo singolo \u00e8 stato estratto \"Absolute\", distribuito il 7 gennaio 2022. L'11 febbraio sono stati pubblicato il terzo album, \"The Kick\", e il quarto singolo \"Growing on Me\", quest'ultimo accompagnato dal rispettivo video. L'edizione fisica dell'album, prevista per il 25 dello stesso mese, presenter\u00e0 anche un secondo CD contenente il secondo EP della cantante, \"Friends in the Corner EP\". "}
{"id": "4905490", "revid": "287204", "url": "https://it.wikipedia.org/wiki?curid=4905490", "title": "Alberto Rodriguez (wrestler)", "text": ""}
{"id": "4905492", "revid": "767487", "url": "https://it.wikipedia.org/wiki?curid=4905492", "title": "Die L\u00f6wenbraut", "text": "Die L\u00f6wenbraut \u00e8 un film muto del 1914 diretto da Max Obal.\nProduzione.\nIl film fu prodotto dalla Deutsche Bioscop GmbH.\nDistribuzione.\nUsc\u00ec nelle sale cinematografiche tedesche con il titolo originale \"Die L\u00f6wenbraut\". Negli Stati Uniti, fu distribuito dall'Eclectic Film Company il 12 giugno 1914 come \"The Lion's Bride\"."}
{"id": "4905495", "revid": "36426", "url": "https://it.wikipedia.org/wiki?curid=4905495", "title": "Bruegel dei Velluti", "text": ""}
{"id": "4905498", "revid": "773636", "url": "https://it.wikipedia.org/wiki?curid=4905498", "title": "Gilbert Cates", "text": "\u00c8 conosciuto per essere stato il produttore televisivo di quattordici edizioni degli speciali televisivi dei Premi Oscar tra il 1990 ed il 2008. "}
{"id": "4905499", "revid": "57872", "url": "https://it.wikipedia.org/wiki?curid=4905499", "title": "Pietro Durazzo (1632-1699)", "text": "Biografia.\nPrimi anni.\nFiglio del gi\u00e0 doge Cesare (biennio 1665-1667) e di Giovanna Cervetto, fratello del futuro cardinale Marcello Durazzo, nipote di Pietro Durazzo (doge nel 1619-1621), nacque a Genova nel 1632 dove il 14 luglio fu battezzato nella chiesa di San Vincenzo. Il 10 dicembre 1640 fu ascritto nel Libro d'oro della nobilt\u00e0 genovese. Verosimilmente come il fratello Marcello, Pietro Durazzo ricevette un'istruzione superiore e improntata alla giurisprudenza.\nUn suo viaggio a Vienna per affari privati nel 1659 fu propizio per il governo della Repubblica di Genova di investire il Durazzo della nomina di ambasciatore straordinario a corte con il compito di indagare su un'ipotetica trattazione tra il marchese di Fosdinovo e il granduca di Toscana per la cessione di quel feudo della Lunigiana, ambito e d'interesse strategico per Genova. Accordo che in un dispaccio dello stesso Pietro Durazzo, inviato dalla capitale austriaca il 15 marzo, fu ritenuto non veritiero e alquanto improbabile; gi\u00e0 verso il 22 aprile l'ambasciatore straordinario era sulla via del ritorno dopo una breve sosta a Graz.\nTornato nel capoluogo ligure, nel corso del 1660 fu eletto nel magistrato di Sanit\u00e0 e ancora console delle fiere di cambio, fino al 1662, che all'epoca si tenevano nella cittadina di Novi Ligure; tra il 1662 e il 1665 fu uno dei padri del Comune e tra i protettori del Banco di San Giorgio. Nel corso del ventennio tra il 1660 e il 1683 ricopr\u00ec diversi incarichi istituzionali nei patronati e nei magistrati: protettore degli orfanelli (1666), magistrato dei Cambi e in quello dell'Abbondanza (1668), magistrato dell'Arsenale (1669), visitatore dei carcerati poveri (1676) e protettore dell'ospedale di Pammatone (1682-1683).\nNel 1672, allo scoppio delle ostilit\u00e0 con il Ducato di Savoia di Carlo Emanuele II, Pietro Durazzo fu incaricato dal governo genovese di far parte di una costituita giunta governativa straordinaria. Fu estratto senatore e poi governatore della Repubblica nel biennio 1674-1675 dove si occup\u00f2 della giunta per il Commercio e di quella sulle controversie tra artigiani e clienti insolventi; fu ancora nel magistrato dell'Arsenale, nell'ufficio della Moneta, nella giunta di Marina, supremo sindacatore (1677), conservatore della pace, inquisitore di Stato, membro dell'ufficio di Guerra e protettore del Banco di San Giorgio (1683).\nNegli anni successivi che videro un forte contrasto diplomatico e politico tra la Repubblica di Genova e la Francia di Luigi XIV il nobile Pietro Durazzo mai nascose la sua \"devozione\" filo-francese (contrapposta ad una politica filo-spagnola o, ancora, per una maggiore \"indipendenza economica-militare della Repubblica\" appoggiate da altre famiglie aristocratiche genovesi) tanto che pi\u00f9 volte cerc\u00f2 di frenare ogni atto governativo a danno dei Francesi, ma anzi invitando il governo a condurre un dialogo con la corona di Francia. Un epilogo che esplose nel maggio del 1684 con il pesante e dannoso bombardamento navale della flotta di Luigi XIV ai danni della citt\u00e0 genovese. Pure in quell'occasione, a ridosso dell'ultimatum presentato dal marchese Colbert di Seignelay al governo di Genova, Pietro Durazzo fu uno dei quattro membri del Minor Consiglio della Repubblica (su 200 membri totali, oltre ai 20 componenti dei Collegi, al doge e ai procuratori perpetui) che votarono contro alla risposta negativa che, di li a poco, diede il via al bombardamento francese.\nPer ovvi motivi il suo nome non comparve nella giunta straordinaria di guerra con a capo il doge Francesco Maria Imperiale Lercari, ma dopo aver fatto parte di una minoranza filo-francese all'interno del Minor Consiglio, e ridotti i poteri della giunta con il cessare delle ostilit\u00e0, subentr\u00f2 nel novembre 1684 in sostituzione di un componente della stessa e assieme ad altri esponenti prepar\u00f2 le basi per una alquanto necessaria pace con il sovrano Luigi XIV accettandone nel febbraio 1685 le condizioni. L'atto estremo e di \"riparazione\" fu siglato il 15 maggio 1685 quando il doge Imperiale Lercari e altri esponenti istituzionali dovettero recarsi alla reggia di Versailles e, in un clima semi-surreale e quasi di scherno, porgere le pubbliche scuse della Repubblica di Genova al cospetto del \"Re Sole\" per i fatti del 1684.\nAllo scadere del mandato biennale del doge Francesco Maria Imperiale Lercari le varie componenti, ora divise tra filo-francesi e filo-spagnole, cercarono tra i vari candidati una nuova figura per la guida dello stato genovese. Escluso dai voti il candidato appoggiato dai filo-spagnoli Nicol\u00f2 Baliani, Pietro Durazzo la spunt\u00f2 con 262 voti a favore superando l'altro favorito Giovan Carlo Brignole (anch'esso gradito dai nobili pi\u00f9 vicini alla politica spagnola) e agli altri candidati Francesco Maria Balbi, Francesco Maria Sauli, Oberto Della Torre e Agostino Viale.\nIl dogato e gli ultimi anni.\nEletto il 23 agosto 1685 nuovo doge di Genova - l'ottantatreesimo in successione biennale e il centoventottesimo nella storia repubblicana - il mandato di Pietro Durazzo fu dedicato quasi interamente all'opera di ricostruzione della capitale genovese dopo il devastante bombardamento navale francese di un anno prima. In qualit\u00e0 di doge fu investito anche della correlata carica biennale di re di Corsica.\nCon il termine del dogato, il 23 agosto 1687, a cui segu\u00ec la nomina a procuratore perpetuo, continu\u00f2 a servire lo stato in diversi incarichi al magistrato di Guerra (1688, 1692, 1693, 1695, 1697), tra gli inquisitori di Stato (1689, 1694, 1696), all'ufficio di Corsica e nella giunta di Marina; ebbe anche l'incarico onorifico di priore di San Giovanni Battista.\nA titolo di curiosit\u00e0, e a vantaggio dell'evidente influenza di questo nobile, Pietro Durazzo fu ancora tra i candidati nelle elezioni dogali del 1693 e del 1697 (la riforma del 1576, infatti, non escludeva un secondo mandato o pi\u00f9 per un ex doge): in tutte e due le competizioni si classific\u00f2 secondo nelle preferenze (289 e 282 voti) che portarono, rispettivamente, invece alle nomine dei dogi Francesco Invrea e Francesco Maria Sauli.\nRedatte le ultime volont\u00e0 testamentarie il 2 agosto 1694, mor\u00ec a Genova il 31 luglio 1699 con sepoltura nella chiesa di Santa Maria della Consolazione.\nVita privata.\nDal matrimonio del 3 agosto 1659 con Violante (o Maria Violante) Garbarino ebbe i figli: Cesare, Stefano (doge nel 1734-1736), Carlo Gerolamo (gesuita) e due maschi deceduti a pochi giorni dalla nascita; le due figlie Maria Aurelia e Maria Giovanna entrarono nel monastero di Nostra Signora della Misericordia."}
{"id": "4905503", "revid": "36426", "url": "https://it.wikipedia.org/wiki?curid=4905503", "title": "Chiesa di Sant'Antonio Abate (Palermo)", "text": "La chiesa di Sant'Antonio Abate \u00e8 una chiesa di Palermo, sita nella centrale Via Roma, a fianco della scalinata che conduce alla Vucciria.\nStoria.\nEpoca svevo-aragonese.\nLa chiesa dedicata a Sant'Antonio abate esiste dal 1220, anno in cui fu trasferita la parrocchia dalla chiesa di San Cataldo. Essa sorge nel punto in cui, nell'epoca della Sicilia islamica, era situata la \"Porta di Mare\" (\"Bab al Bahr\"), detta anche \"Porta dei Patitelli\", per via della presenza di alcuni artigiani fabbricanti di zoccoli.\nLe strutture del tempio costituivano approssimativamente l'estremit\u00e0 orientale della primitiva \"neapolis\" ovvero la lunga penisola delimitata a settentrione dal fiume Papireto e dal Kemonia a mezzogiorno, striscia di terra che all'epoca si estendeva lungo direttrice configurabile con l'odierno Cassaro.\nNel 1302, per volont\u00e0 della famiglia Chiaramonte nella figura di Manfredi I Chiaramonte, furono avviati i lavori di costruzione di una torre da affiancare alla chiesa. Essa fu completata nel 1313. Nella torre si trova la campana chiamata \"\u201cPretoria\u201d\", attualmente non funzionante, la quale veniva utilizzata dal Senato cittadino per convocare il popolo.\nEpoca spagnola e contemporanea.\nNel 1536 la chiesa fu rinnovata acquisendo l'odierno assetto architettonico. Nel 1709, in piena et\u00e0 barocca, fu aggiunto il presbiterio con degli stalli e due seggi, atti ad ospitare i membri del Senato palermitano ed il suo presidente (nel seggio di destra) ed il parroco, insignito dal titolo di Protonotaro Apostolico (nel seggio di sinistra). La chiesa sub\u00ec un nuovo e profondo intervento di restauro a seguito del terremoto del 1823. Tale intervento confer\u00ec all'edificio l'attuale fisionomia neogotica ad opera dell'architetto Nicol\u00f2 Raineri.\nDa febbraio 2021, il parroco ha affidato, il mantenimento e la gestione turistica della Chiesa e della Torre, all'Associazione Guardie del Tempio di Cristo. \nIl 2 aprile 2021, in occasione del Venerd\u00ec Santo, \u00e8 stata esposta per la prima volta dopo 50 anni, col supporto dell'Associazione Guardie del Tempio di Cristo, la tela quaresimale realizzata dal sacerdote e pittore Giovanni Patricolo nel 1852, unico esempio policromo.\nFacciata.\nAll'esterno della chiesa, ai lati del portale d'ingresso, si trovano due statue marmoree dei santi \"Pietro\" e \"Paolo\". Sul cornicione sovrastante il portale centrale \u00e8 collocata una piccola statua dell\"'Immacolata Concezione\". Ai piedi della scalinata d'entrata ha sede un'edicola dell\"Ecce Homo\", meta di preghiera e di venerazione popolare.\nDescrizione.\nL'interno della chiesa \u00e8 a forma quadrata, nello stile della pianta a croce greca, tipica delle strutture architettoniche bizantine. Quattro colonne, di finto granito, sostengono la cupola. Quest'ultima fu rifatta nel 1536, ma riproduce quella originaria a forma ogivale. Ai margini dell'abside si trovano otto colonne dotate di capitelli ottocenteschi. Nelle pareti laterali del presbiterio si possono ammirare due tele di Gaspare Serenari, raffiguranti rispettivamente \"Cristo e l'adultera\" e \"Cristo e il centurione\". Entrambe le tele risalgono al 1757. Il quadro posto all'altare maggiore, realizzato nel 1618 dal titolo \"San Carlo Borromeo guida una processione\", era stato da sempre attribuito al pittore Giuseppe Salerno, detto lo \"Zoppo di Gangi\", ed invece grazie a recenti ricerche archivistiche \u00e8 risultato essere opera di due pittori: Vincenzo La Barbera e Nicasio Azzarello.\nIl \"Tabernacolo\" di Antonino Gagini del 1551. Sui pilastri del presbiterio sono presenti due tondi raffiguranti l\"Angelo Annunciante\" e la \"Vergine Annunciata\".\nNella navata destra \u00e8 presente un \"Crocifisso\" ligneo cui segue una teca con il busto dell\"Ecce Homo\", opera di frate Umile da Petralia, risalente all'inizio del XVII secolo.\nNella navata sinistra \u00e8 collocato il \"fonte battesimale\" scolpito nel 1755 da Filippo Pennino su disegno di Ignazio Marabitti. Nelle adiacenze l'altare dedicato all'Immacolata, la mensa \u00e8 arricchita dalla statua lignea dell\"Immacolata\", opera di Giuseppe Bagnasco."}
{"id": "4905507", "revid": "124720866", "url": "https://it.wikipedia.org/wiki?curid=4905507", "title": "Gudbrandsdalen", "text": " Gudbrandsdalen \u00e8 una valle che si trova nella contea di Oppland, regione della Norvegia dell'Est. La valle \u00e8 orientata in direzione nord-ovest, da Lillehammer ed il lago di Mj\u00f8sa, allungandosi per circa 200\u00a0km verso la valle di Romsdalen.\nIl nome \u00e8 utilizzato anche per identificare la regione geografica che comprende la valle principale e le valli laterali. Le due valli laterali pi\u00f9 ampie sono la Gausdal e Ottadalen, entrambe sul versante occidentale della valle principale.\nIl nome Gudbrandsdalen identificava anche uno dei distretto tradizionali dell'\u00d8stlandet.\nGeografia.\nIl fiume Gudbrandsdalsl\u00e5gen scorre nella valle partendo da Lesjaskogsvatnet e immettendosi poi nel lago Mj\u00f8sa.\nLa valle principale comprende i comuni di Lillehammer, \u00d8yer, Ringebu, Nord-Fron, S\u00f8r-Fron, Sel, Dovre e Lesja. Ad ovest comprende i comuni di Gausdal, Skj\u00e5k, Lom e V\u00e5g\u00e5. La superficie complessiva \u00e8 pari a km\u00b2 e la popolazione complessiva \u00e8 di circa 71.000 abitanti (2016).\nLe valli laterali sono caratterizzate da pianure circondate da rilievi ripidi, le cime circostanti fanno parte della catena dello Jotunheimen ad occidente e di quelle di Dovrefjell e dell'area di Rondane ad est e superano i 2000 m s.l.m., il pi\u00f9 elevato \u00e8 il Galdh\u00f8piggen ( m s.l.m.). \nIl nome.\nIl nome \"Gudbrandsdalen\" significa \"la valle di Gudbrand\" (norreno \"Gu\u00f0brandr\") ed \u00e8 un antico nome maschile composto da \"gu\u00f0\" (Dio) e \"brandr\" (spada). Questo era probabilmente il titolo attribuito ai re della valle che vivevano a Hundorp.\nStoria.\nLa valle di Gudbrandsdalen si \u00e8 formata nell'ultima era glaciale ed i fiumi dalle attuali aree glaciali di Jotunheimen e Dovre. Nella valle sono stati rinvenuti ossa e denti di mammut e di bue muschiato che col\u00e0 vivevano.\nIl Gudbrandsdalen nella cultura.\nLa figura di Peer Gynt, nell'omonimo dramma di Henrik Ibsen deve essere riferita ad un abitante del Gudbrandsdalen: un monumento commemorativo si trova a Vinstra e la sua corte presunta ad H\u00e5ga.\nIl compositore norvegese David Monrad Johansen (1906 - 1979) diede alla sua \"Suite No. 2 per pianoforte\" il nome di \"Fr\u00e5 Gudbrandsdalen\" (\"Attraverso il Gudbrandstal \")\nLa trilogia romanzesca di Sigrid Undset \"Kristin Lavransdatter\" (1920/22), che valse alla scrittrice norvegese il Premio Nobel per la letteratura del 1928, \u00e8 ambientato in gran parte nel Gudbrandstalen."}
{"id": "4905510", "revid": "958063", "url": "https://it.wikipedia.org/wiki?curid=4905510", "title": "Chris Irvine", "text": ""}
{"id": "4905512", "revid": "106456", "url": "https://it.wikipedia.org/wiki?curid=4905512", "title": "Gudbrandsdal", "text": ""}
{"id": "4905515", "revid": "57872", "url": "https://it.wikipedia.org/wiki?curid=4905515", "title": "Pietro I Durazzo", "text": ""}
{"id": "4905516", "revid": "47767", "url": "https://it.wikipedia.org/wiki?curid=4905516", "title": "Radegonda VI", "text": ""}
{"id": "4905518", "revid": "1318658", "url": "https://it.wikipedia.org/wiki?curid=4905518", "title": "Summer Wine", "text": "Summer Wine \u00e8 una canzone scritta da Lee Hazlewood.\nLa canzone.\nFu inizialmente cantata da Suzi Jane Hokom e Lee Hazlewood nel 1966, ma venne portata al successo da Nancy Sinatra l'anno successivo. Il testo, di vaga ispirazione \"country\", narra di un lui, concentrato sui suoi speroni d'argento, che incontra una lei a cui offre il suo vino estivo, si suppone una sorta di sangria in quanto la prima strofa allude a fragole e ciliegie. Si ha ragione di credere che sia un linguaggio cifrato, in cui \u00e8 di scena la reciproca offerta amorosa. Ma al di l\u00e0 del testo, la canzone si segnala per il duetto ammaliante tra la voce maschile e femminile che raggiunge vette di coinvolgimento emotivo nella costruzione della frase musicale \"a spirale\".\nAltri interpreti.\nLa canzone \u00e8 stata interpretata anche dal cantante greco-inglese Demis Roussos, e in ultimo, nel 2013, da Lana Del Rey e dal suo ex fidanzato Barrie-James O'Neil, dove sono restituite con altrettanto fascino canoro e sonoro le atmosfere country dei primi interpreti.\nCover e Cinematografia.\nDel brano sono state eseguite numerose cover, tra le quali:\nLa versione del 1967 \u00e8 stata usata nel film: L'ultima lettera d'amore, tratto del romanzo omonimo del 2011 scritto da Jojo Moyes."}
{"id": "4905519", "revid": "110157", "url": "https://it.wikipedia.org/wiki?curid=4905519", "title": "Red Fraction", "text": "Red Faction \u00e8 il primo singolo della cantante J-pop nipponica Mell. \u00c8 stato prodotto dalla I've Sound con etichetta della Geneon Entertainment. \u00c8 stata la sua canzone di maggior successo, tanto da essere usata nella intro dell'anime Black Lagoon."}
{"id": "4905525", "revid": "984922", "url": "https://it.wikipedia.org/wiki?curid=4905525", "title": "Shk\u00eblqim Mu\u00e7a", "text": "Carriera.\nNazionale.\nHa collezionato 15 presenze segnando anche 3 gol con la Nazionale albanese."}
{"id": "4905530", "revid": "72396", "url": "https://it.wikipedia.org/wiki?curid=4905530", "title": "EURALEX", "text": "EURALEX (\"European Association for Lexicography\") \u00e8 la principale associazione europea per le persone che lavorano nella lessicografia, linguistica e campi correlati. Nel mondo in rapida evoluzione di analisi del linguaggio e la descrizione del linguaggio, EURALEX si propone quale punto di riferimento e forum per lo scambio di idee. I suoi membri includono lessicografi, editori, linguisti corpus, linguisti computazionali, accademici che lavorano in discipline pertinenti, sviluppatori di software e chiunque con un vivo interesse per la lingua."}
{"id": "4905535", "revid": "963244", "url": "https://it.wikipedia.org/wiki?curid=4905535", "title": "Clotilde (Franchi)", "text": ""}
{"id": "4905536", "revid": "767487", "url": "https://it.wikipedia.org/wiki?curid=4905536", "title": "Teenage Paparazzo", "text": "Teenage Paparazzo \u00e8 un documentario diretto da Adrian Grenier, con Alec Baldwin, Lewis Black, Kevin Dillon, Lindsay Lohan, Matt Damon e Kevin Connolly. Esamina le relazioni tra le celebrit\u00e0 e la societ\u00e0."}
{"id": "4905537", "revid": "371529", "url": "https://it.wikipedia.org/wiki?curid=4905537", "title": "Beryl Reid", "text": "Biografia.\nNata nell'Herefordshire da genitori scozzesi, crebbe a Manchester. All'et\u00e0 di 16 anni inizi\u00f2 la carriera nel mondo dello spettacolo, lavorando in seguito al Royal National Theatre e prendendo parte allo show radiofonico della BBC Radio \"Educating Archie\".\nNel 1940 debutt\u00f2 nel cinema con un ruolo non accreditato in \"Spare a Cooper\". Negli anni sessanta prese parte a diverse serie e show TV (\"Bold as Brass\", \"Before the Fringe\", \"Beryl Reid Says Good Evening\", \"Wink to Me Only\"), nonch\u00e9 a diversi film per il grande schermo, tra i quali \"Un alibi (troppo) perfetto\" (1960) di Robert Day, \"L'infallibile ispettore Clouseau\" (1968) di Bud Yorkin, \"Un giorno... di prima mattina\" (1968) Robert Wise e \"L'assassinio di Sister George\" (1968) di Robert Aldrich, di cui aveva gi\u00e0 interpretato l'anno precedente la versione teatrale, ottenendo il Tony Award alla miglior attrice protagonista in uno spettacolo. Per questo film, ove ebbe come partner Susannah York, la Reid ottenne la candidatura al Golden Globe per la migliore attrice in un film drammatico. \nNegli anni settanta e ottanta continu\u00f2 a recitare sia al cinema che in televisione. Nel 1980 fu candidata ai Premi BAFTA 1980 per \"Tinker Tailor Soldier Spy\", mentre vinse il premio come miglior attrice televisiva nel 1983 per la sua interpretazione in \"Tutti gli uomini di Smiley\". Le sue ultime partecipazioni risalgono agli anni novanta in alcune serie TV dell'epoca. Nel 1991 fu premiata con il British Comedy Awards alla carriera. \n\u00c8 deceduta nel 1996, dopo l'aggravarsi di una polmonite, all'et\u00e0 di 77 anni."}
{"id": "4905540", "revid": "46291", "url": "https://it.wikipedia.org/wiki?curid=4905540", "title": "Angraecum sororium", "text": "Angraecum sororium \u00e8 una pianta della famiglia delle Orchidacee, endemica del Madagascar.\nDescrizione.\n\u00c8 una orchidea litofita con fusti alti sino a 1\u00a0m e foglie carnose ligulate, lunghe 18\u201330\u00a0cm e larghe 3-4,5\u00a0cm.Produce infiorescenze con 4-5 fiori di colore bianco, con sepali e petali lunghi 5\u20136\u00a0cm e un labello cuoriforme pi\u00f9 o meno della stessa lunghezza, dalla cui base si origina uno sperone nettarifero cilindrico, lungo sino a 32\u00a0cm.\nBiologia.\nCome gran parte delle Angraecinae, anche questa specie si riproduce grazie alla impollinazione entomofila da parte di farfalle notturne della famiglia Sphingidae, la cui spirotromba ha lunghezza e conformazione comparabile a quella dello sperone del fiore; osservazioni condotte nel suo habitat hanno consentito di stabilire che l'insetto pronubo di \"A.\u00a0sororium\" \u00e8 \"Coelonia solani\".\nDistribuzione e habitat.\nLa specie \u00e8 endemica del Madagascar ed \u00e8 presente prevalentemente sul versante orientale dell'isola.\nCresce come litofita formando densi cespugli sugli affioramenti rocciosi, ad altitudini comprese tra i 1.600 e i 2.200\u00a0m."}
{"id": "4905541", "revid": "599013", "url": "https://it.wikipedia.org/wiki?curid=4905541", "title": "Luan Pinari", "text": "Carriera.\nNazionale.\nHa collezionato 5 presenze segnando anche un gol con la Nazionale albanese."}
{"id": "4905542", "revid": "830939", "url": "https://it.wikipedia.org/wiki?curid=4905542", "title": "Ernst Wilhelm Hengstenberg", "text": "Biografia.\nDocente all'universit\u00e0 di Berlino dal 1826, fu il maggior rappresentante della corrente \"ortodossa\" dell'esegesi biblica. Si schier\u00f2 apertamente contro Friedrich Schleiermacher. Fond\u00f2 nel 1827 il periodico \"Evangelische Kirchenzeitung\", che diresse fino alla morte. Tra il 1842 e il 1847 pubblic\u00f2 un importante \"Commentario\" ai \"Salmi\" in 4 volumi (sei tomi)."}
{"id": "4905546", "revid": "810736", "url": "https://it.wikipedia.org/wiki?curid=4905546", "title": "La vita di un uomo", "text": ""}
{"id": "4905548", "revid": "1320031", "url": "https://it.wikipedia.org/wiki?curid=4905548", "title": "Chris Woodruff", "text": "Carriera.\nIn carriera ha vinto 2 titoli in singolare. Nei tornei del Grande Slam ha ottenuto il suo miglior risultato raggiungendo i quarti di finale nel singolare agli Australian Open nel 2000.\nIn Coppa Davis ha disputato un totale di 3 partite, collezionando una vittoria e 2 sconfitte."}
{"id": "4905556", "revid": "1776051", "url": "https://it.wikipedia.org/wiki?curid=4905556", "title": "Luigi Cagnetta", "text": "Biografia.\nVenne nominato senatore del Regno d'Italia il 6 marzo 1910.\nMagistrato di carriera \"per circa sessant'anni Luigi Cagnetta dedic\u00f2 la sua fervida e intelligente attivit\u00e0 alla pubblica amministrazione, nella quale percorse una brillante carriera fino al grado di presidente di sezione del Consiglio di Stato\". Infatti, inizi\u00f2 come referendario del Consiglio di Stato, percorrendo tutta la relativa carriera fino a divenirne presidente di sezione il 19 dicembre 1920.\nFu anche membro del Consiglio d'amministrazione delle Ferrovie dello Stato, nonch\u00e9 presidente supplente della Commissione per l'ammissione al gratuito patrocinio davanti alle sezioni giurisdizionali del Consiglio di Stato."}
{"id": "4905557", "revid": "599013", "url": "https://it.wikipedia.org/wiki?curid=4905557", "title": "Brennendes Land", "text": ""}
{"id": "4905558", "revid": "22475", "url": "https://it.wikipedia.org/wiki?curid=4905558", "title": "James Farentino", "text": "Biografia.\nNato a New York, debutt\u00f2 nei primi anni '60 in serie TV e film. Il suo esordio cinematografico risale al 1963 nel film \"La verit\u00e0 sul caso Fueman\". Tra il 1969 ed il 1972 prese parte alla serie \"The Bold Ones\" al fianco di Burl Ives e Joseph Campanella. Inoltre recit\u00f2 nei film \"Il bandito nero\" (1967), \"Me, Natalie\" (1969), \"Storia di una donna\" (1970). Nel 1967 vinse il Golden Globe per il miglior attore debuttante grazie al film \"Come utilizzare la gar\u00e7onniere\".\nNel 1978 ricevette la candidatura ai Premi Emmy 1978 per la sua interpretazione dell'apostolo Pietro in \"Ges\u00f9 di Nazareth\". Nei primi anni '80 recit\u00f2 in venti episodi di \"Dynasty\" e in una dozzina di episodi di \"Tuono blu\", nonch\u00e9 in diversi film come \"Morti e sepolti\", \"Countdown dimensione zero\" (1980), e miniserie televisive come \"Evita Peron\" (1981). Nella stagione 1985-1986 fu nel cast di \"Mary\". Recit\u00f2 poi in alcuni importanti film come \"Bulletproof\" (1996) e serie televisive come \"E.R. - Medici in prima linea\", \"Melrose Place\" anche negli anni '90, mentre le sue ultime apparizioni sono relative al film \"Women of the Night\" (2001) e al film TV \"Drive \"(2006).\nMor\u00ec a causa di un infarto all'et\u00e0 di 73 anni.\nVita privata.\nSi spos\u00f2 quattro volte: dal 1962 al 1965 con Elizabeth Ashley, dal 1966 al 1983 con Michele Lee avendo da lei il figlio David, dal 1985 al 1987 con Debrah Farentino e dal 1994 con Stella Farentino, con cui rimase fino alla morte."}
{"id": "4905559", "revid": "761672", "url": "https://it.wikipedia.org/wiki?curid=4905559", "title": "Forze armate della Repubblica Italiana", "text": ""}
{"id": "4905560", "revid": "76963", "url": "https://it.wikipedia.org/wiki?curid=4905560", "title": "Maximiliano Hern\u00e1ndez", "text": "Noto principalmente per il ruolo di Jasper Sitwell nei film, serie televisive e cortometraggi legate al Marvel Cinematic Universe.\nBiografia.\nNato a Brooklyn, borough di New York, ultimogenito dei tre figli di Jos\u00e9 Maximiliano Hern\u00e1ndez e di Mar\u00eda Elena Hern\u00e1ndez, ambedue immigrati honduregni, Hern\u00e1ndez vive una giovinezza turbolenta ed inizia a recitare alla Bishop Ford High School aderendo al club teatrale come scappatoia per evitare le ore doposcuola di punizione. Successivamente sviluppa interesse verso la recitazione e continua a recitare fino al college, entrando nel programma Bachelor of Fine Arts Leonard Davis Center For The Performing Arts ad Harlem.\nIn seguito di entra nel Workhouse Theatre a Tribeca, e fonda tre teatri sperimentali: Axis Theatre Company, The Hot Box Theatre e Room 203.\nNel 1994 debutta in televisione e, tre anni dopo, compare in pi\u00f9 episodi di \"Law &amp; Order - I due volti della giustizia\" interpretando personaggi diversi. \nNel 2011 interpreta l'agente dello S.H.I.E.L.D. Jasper Sitwell nel film \"Thor\" e nel relativo Marvel One-Shot \"Il consulente\". Successivamente riprende il ruolo nel film \"The Avengers\", nel Marvel One-Shot \"Item 47\", nella serie televisiva \"Agents of S.H.I.E.L.D.\" e nel film \"\".\nNel 2013 entra a far parte del cast principale della serie \"The Americans\", dove ne esce al nono episodio.\nVita privata.\nHern\u00e1ndez vive a Pasadena e ha un figlio, Diego.\nDoppiatori italiani.\nNelle versioni in italiano dei suoi film, Maximiliano Hern\u00e1ndez \u00e8 stato doppiato da:"}
{"id": "4905561", "revid": "767487", "url": "https://it.wikipedia.org/wiki?curid=4905561", "title": "Frankenstein 2.0", "text": "Frankenstein 2.0 \u00e8 un concept-album del cantautore italiano Enrico Ruggeri, pubblicato il 17 marzo 2014 e distribuito da Sony Music.\nSi tratta di un remake dell'album precedente del cantautore, \"Frankenstein\", completamente risuonato e con sonorit\u00e0 pi\u00f9 vicine all'elettronica. Contiene i brani inediti \"L'onda\", che \u00e8 stato estratto come singolo, \"In un paese normale\" ed \"Insegnami (L'amore)\", mentre \"La nave\" viene sostituito da \"La voce della nave\".\nNel mese di luglio 2014 viene pubblicato il video del brano \"In un paese normale\" in una nuova versione pi\u00f9 rock prodotta da Marco Barusso, che vede la partecipazione del duo comico Ale e Franz."}
{"id": "4905564", "revid": "11959", "url": "https://it.wikipedia.org/wiki?curid=4905564", "title": "Mubarak Kwadja", "text": ""}
{"id": "4905566", "revid": "110157", "url": "https://it.wikipedia.org/wiki?curid=4905566", "title": "Cha Cha with Tito Puente at Grossinger's", "text": "Cha Cha with Tito Puente at Grossinger's \u00e8 un album live di Tito Puente, pubblicato dalla RCA Victor Records nel 1960.\nIl disco fu registrato dal vivo il 4 e 5 dicembre del 1959."}
{"id": "4905567", "revid": "755885", "url": "https://it.wikipedia.org/wiki?curid=4905567", "title": "Stupid Little Things", "text": "Stupid Little Things \u00e8 un singolo della cantante statunitense Anastacia, il primo estratto dal sesto album in studio \"Resurrection\" e pubblicato il 28 marzo 2014.\nVideo musicale.\nIl videoclip del brano \u00e8 stato pubblicato il 21 marzo 2014 attraverso il canale Vevo della cantante. Girato in Nevada, il video ha come protagonista la stessa Anastacia, la quale balla in un primo momento su una strada deserta, poi su un treno ed infine nel deserto."}
{"id": "4905569", "revid": "830939", "url": "https://it.wikipedia.org/wiki?curid=4905569", "title": "Alberto Magnaghi (geografo)", "text": "Biografia.\nDocente all'universit\u00e0 di Palermo dal 1925 e all'universit\u00e0 di Torino dal 1929, fu autore di vari studi su navigatori italiani, tra cui Amerigo Vespucci, le cui lettere in gran parte furono trascritte nel \"Codice Vaglienti\", conservato alla Biblioteca Riccardiana di Firenze.\nSecondo la sua teoria Ugolino e Vadino Vivaldi avrebbero tentato, nel loro sfortunato viaggio, di raggiungere l'Asia da ovest."}
{"id": "4905571", "revid": "1573940", "url": "https://it.wikipedia.org/wiki?curid=4905571", "title": "Psarisomus dalhousiae", "text": "Il beccolargo codalunga, conosciuto anche come beccolargo pappagallo o eurilaimo psittacino (\"Psarisomus dalhousiae\" ()) \u00e8 un uccello passeriforme della famiglia degli Eurilaimidi. Si tratta dell'unica specie ascritta al genere Psarisomus .\nEtimologia.\nIl nome scientifico della specie commemora la moglie del George Ramsay, IX conte di Dalhousie, Christina Broun, anch'essa contessa di Dalhousie.\nDescrizione.\nDimensioni.\nMisura fino a 25 cm di lunghezza, di cui la met\u00e0 spetta alla lunga coda, per un peso che raggiunge i 50-60 g.\nAspetto.\nSi tratta di uccelli dall'aspetto tozzo, con una grossa testa munita di un largo becco ogivale leggermente uncinato nella sua parte distale e di una lunga coda leggermente appuntita nella parte terminale.&lt;br&gt;\nLa colorazione \u00e8 molto caratteristica e rende questi uccelli quasi inconfondibili. Il corpo \u00e8 di colore verde erba, mentre la coda, il sottocoda e le remiganti sono di colore azzurro iridescente: sfumature dello stesso colore possono essere presenti a seconda della sottospecie anche sui fianchi (che sono in genere di un colore verde pi\u00f9 chiaro o addirittura biancastri) e sulla zona pettorale e ventrale, mentre la faccia interna delle ali \u00e8 nera con una banda longitudinale biancastra. La faccia, la gola e una macchia periauricolare sono di colore giallo (quest'ultima pu\u00f2 essere bianca in alcune sottospecie), mentre il resto della testa (guance comprese) \u00e8 nero, con la base del collo biancastra e la calotta dello stesso colore, ma che mostra decise sfumature bluastre. Il becco \u00e8 giallo-verdastro con sfumature bluastre alla base, le zampe sono di color carnicino, gli occhi sono ambrati. I due sessi sono simili.\nBiologia.\nSi tratta di uccelli diurni e piuttosto socievoli al di fuori della stagione degli amori, che possono essere osservati in coppie o gruppetti, che si muovono fra gli alberi tenendosi in contatto mediante richiami trillanti.\nAlimentazione.\nQuesta specie ha abitudini essenzialmente insettivore, nutrendosi di un'ampia gamma d'insetti e piccoli invertebrati, e non disdegnando di catturare di tanto in tanto anche piccoli rettili o anfibi, uova e nidiacei. Inoltre, questi uccelli integrano la propria dieta con frutta matura e bacche, mentre \u00e8 raro che ricerchino attivamente per nutrirsi semi e granaglie.\nRiproduzione.\nLa stagione riproduttiva coincide con la stagione secca: durante questo periodo le coppie riproduttrici abbandonano gli stormi d'appartenenza divenendo piuttosto territoriali nei confronti degli intrusi.&lt;br&gt;\nIl nido \u00e8 piriforme e pendente da un ramo, e generalmente viene ubicato nelle immediate vicinanze di un corso d'acqua o di un'ansa fluviale: al suo interno la femmina depone 5-6 uova che ambedue i sessi provvedono a covare alternandosi per circa tre settimane. Anche le cure parentali sono a carico di entrambi i genitori, coi nidiacei che sono pronti per l'involo attorno alle 3-4 settimane dalla schiusa, sebbene tendano a rimanere nello stesso gruppo di appartenenza dei genitori ancora per molto tempo.\nDistribuzione e habitat.\nIl beccolargo codalunga occupa un areale piuttosto vasto, che va dall'India settentrionale e al Nepal ad est fino alla Cina meridionale, e a sud attraverso il Bengala e il Sud-est asiatico (compresi Borneo e Sumatra): il suo \"habitat\" \u00e8 rappresentato dalla volta della foresta pluviale, anche se questi uccelli si dimostrano piuttosto tolleranti alla presenza umana e colonizzano anche giardini alberati, parchi e piantagioni di alberi da frutto.\nTassonomia.\nSe ne riconoscono cinque sottospecie:\nLe varie sottospecie differiscono fra loro principalmente in base a criteri morfologici, come la taglia e l'intensit\u00e0 e l'estensione della colorazione azzurra e gialla del corpo. "}
{"id": "4905572", "revid": "599013", "url": "https://it.wikipedia.org/wiki?curid=4905572", "title": "Jan Frode Andersen", "text": "Carriera.\nIn carriera ha raggiunto in singolare la 135\u00aa posizione della classifica ATP, mentre in doppio ha raggiunto il 295\u00ba posto.\nIn Coppa Davis ha disputato un totale di 52 partite, collezionando 30 vittorie e 22 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award."}
{"id": "4905573", "revid": "158913", "url": "https://it.wikipedia.org/wiki?curid=4905573", "title": "Hall Bartlett", "text": ""}
{"id": "4905578", "revid": "122315", "url": "https://it.wikipedia.org/wiki?curid=4905578", "title": "Psarisomus", "text": ""}
{"id": "4905579", "revid": "767487", "url": "https://it.wikipedia.org/wiki?curid=4905579", "title": "Brennendes Land (film 1921 Herald)", "text": "Brennendes Land \u00e8 un cortometraggio muto del 1921 diretto da Heinz Herald.\nProduzione.\nIl film fu prodotto dall'Imperator-Film-Co. mbH (Berlin).\nDistribuzione.\nUsc\u00ec nelle sale cinematografiche tedesche il 10 marzo 1921 con visto di censura B.01477 pubblicato il 3 marzo 1921."}
{"id": "4905580", "revid": "28592", "url": "https://it.wikipedia.org/wiki?curid=4905580", "title": "Costituzione ucraina", "text": ""}
{"id": "4905583", "revid": "1262220", "url": "https://it.wikipedia.org/wiki?curid=4905583", "title": "Monti della Crimea", "text": "I monti di Crimea (in ucraino: \u041a\u0440\u0438\u043c\u0441\u044c\u043a\u0456 \u0413\u043e\u0440\u0438 \"Kryms\u02b9ki Hory\", in russo: \u041a\u0440\u044b\u043c\u0441\u043a\u0438\u0435 \u0413\u043e\u0440\u044b \"Krymskye Hory\", in tataro di Crimea: \"Q\u0131r\u0131m da\u011flar\u0131\") sono una catena montuosa che corre parallela alla costa sud-orientale della penisola di Crimea, nella Repubblica autonoma di Crimea (\"de facto\" amministrata dalla Russia ma internazionalmente riconosciuta come territorio dell'Ucraina) a circa 8-13 chilometri dal mare. Nel versante ovest le montagne scendono a picco verso il mar Nero, mentre ad est, mutano lentamente in un paesaggio di steppa. La catena montuosa \u00e8 lunga circa 150\u00a0km e una larghezza massima di 50\u00a0km e una superficie di circa 7.500\u00a0km\u00b2.\nNei monti di Crimea gli archeologi hanno trovato i resti dei primi esseri umani anatomicamente moderni in Europa, dei fossili di 32\u00a0000 anni.\nGeologia.\nI Monti di Crimea risalgono gi\u00e0 al Giurassico (199-145 Ma), anche sei principali processi di formazione risalgono al Cretaceo inferiore (146-100 Ma). e arrivano fino al Quaternario.\nLe montagne sono costituite in gran parte da depositi sedimentari di origine marina, infatti scisti, arenarie, conglomerati e calcari del Permiano, Triassico e Giurassico sono i componenti principali, anche se il calcare giurassico prevale nella composizione delle montagne.\nMontagne.\nI Monti di Crimea sono costituiti da tre sottocatene. I monti principali per importanza sono:\nPassi.\nI principali passi sono:"}
{"id": "4905594", "revid": "1934238", "url": "https://it.wikipedia.org/wiki?curid=4905594", "title": "Ritmo ultradiano", "text": "Un ritmo ultradiano \u00e8 un periodo ricorrente o un ciclo ripetuto attraverso un giorno circadiano di 24 ore. Al contrario, ritmi infradiani, come il ciclo mestruale umano, hanno periodi pi\u00f9 lunghi di un giorno. La definizione del dizionario inglese di Oxford di \"ultradiano\" specifica che si riferisce ai cicli con un periodo pi\u00f9 breve di un giorno, ma superiore a un'ora.\nCicli ultradiani.\nIl termine descrittivo ultradiano \u00e8 usato nella ricerca sul sonno in riferimento al ciclo di 90\u2013120 minuti che svolgono le fasi di sonno durante il sonno umano.\nAlcuni altri esempi di cicli ultradiani del corpo sono: la circolazione sanguigna, il battito delle ciglia, il polso, la secrezione ormonale, la frequenza cardiaca, la termoregolazione, la minzione, le attivit\u00e0 intestinali, la dilatazione delle narici (ciclo nasale) e l'appetito. Quest'ultimo coinvolge ritmico rilascio del neuropeptide Y (NPY) e l'ormone di rilascio della corticotropina (CRH), stimolando e inibendo i cicli ultradiani dell'appetito. \n\"Caenorhabditis elegans\" \u00e8 spesso utilizzato come modello animale per il ritmo ultradiano. La defecazione in \"C. elegans\" \u00e8 un processo strettamente controllato e ritmico. Nella parte muscolare posteriore del corpo contrazioni muscolari in \"C. elegans\" si verificano ritmicamente ogni 45\u201350 secondi e mediano la defecazione.\nStati ultradiani di umore nel disturbo bipolare si succedono molto pi\u00f9 velocemente nei ciclo rapido; quest'ultimo \u00e8 definito come quattro o pi\u00f9 episodi di sbalzo d'umore in un anno, che a volte si verificano entro poche settimane. Un umore ultradiano ciclico \u00e8 caratterizzato da cicli pi\u00f9 breve di 24 ore."}
{"id": "4905598", "revid": "72811", "url": "https://it.wikipedia.org/wiki?curid=4905598", "title": "Hana Yori Dango (serie televisiva)", "text": ""}
{"id": "4905607", "revid": "339392", "url": "https://it.wikipedia.org/wiki?curid=4905607", "title": "Cyme", "text": ""}
{"id": "4905608", "revid": "72811", "url": "https://it.wikipedia.org/wiki?curid=4905608", "title": "Hana Yori Dango Returns", "text": ""}
{"id": "4905612", "revid": "287204", "url": "https://it.wikipedia.org/wiki?curid=4905612", "title": "Vasil\u012bs Mazarak\u012bs", "text": "Carriera.\nIn carriera ha raggiunto una finale di doppio all'ATP Buenos Aires nel 2006, in coppia con Boris Pa\u0161anski. In doppio ha raggiunto la 101\u00aa posizione della classifica ATP, mentre in singolare ha raggiunto il 115\u00ba posto.\nIn Coppa Davis ha disputato un totale di 19 partite, collezionando 11 vittorie e 8 sconfitte."}
{"id": "4905613", "revid": "767487", "url": "https://it.wikipedia.org/wiki?curid=4905613", "title": "S.O.S. Die Insel der Tr\u00e4nen", "text": "S.O.S. Die Insel der Tr\u00e4nen \u00e8 un film muto del 1923 diretto da Lothar Mendes.\nFu l'ultimo film interpretato dall'attrice ceca Lyda Salmonova.\nProduzione.\nIl film fu prodotto dalla Maxim-Film Ges. Ebner &amp; Co (Berlin).\nDistribuzione.\nDistribuito dalla Deulig-Verleih, usc\u00ec nelle sale cinematografiche tedesche il 1\u00ba novembre 1923. In Finlandia, fu presentato il 16 marzo 1924."}
{"id": "4905616", "revid": "712828", "url": "https://it.wikipedia.org/wiki?curid=4905616", "title": "Irensaga", "text": ""}
{"id": "4905622", "revid": "767487", "url": "https://it.wikipedia.org/wiki?curid=4905622", "title": "Ritmo infradiano", "text": "Un ritmo infradiano \u00e8 un ritmo con una frequenza inferiore di un ritmo circadiano, cio\u00e8 con un periodo superiore alle 24 ore. Esempi sono: le mestruazioni, l'allevamento, i ritmi stagionali. Al contrario, il ritmo ultradiano si riferisce a ritmi con periodi pi\u00f9 brevi rispetto al periodo di un ritmo circadiano."}
{"id": "4905628", "revid": "22475", "url": "https://it.wikipedia.org/wiki?curid=4905628", "title": "AC0", "text": "AC0 \u00e8 una classe di complessit\u00e0 usata nella complessit\u00e0 dei circuiti. \u00c8 la classe pi\u00f9 piccola della gerarchia AC, e consiste di tutte le famiglie di circuiti che hanno profondit\u00e0 O(1) e dimensione polinomiale, con porte AND e porte OR con numero massimo di linee d'ingresso illimitato (\"fan-in\") (ammettiamo le porte NOT soltanto alle entrate). Essa perci\u00f2 contiene NC0, che ha soltanto porte AND e OR con numero massimo di linee d'ingresso limitato.\nDa un punto di vista della complessit\u00e0 descrittiva, AC0 uniforme in DLOGTIME \u00e8 uguale alla classe descrittiva FO+BIT di tutti i linguaggi descrivibili in una logica del primo ordine con l'aggiunta dell'operatore BIT, o alternativamente da FO(+, formula_1), o da una macchina di Turing nella gerarchia logaritmica. \nNel 1984 Furst, Saxe e Sipser dimostrarono che calcolare la parit\u00e0 di un'entrata non pu\u00f2 essere decisa da nessun circuito AC0, anche con la non uniformit\u00e0. Ne consegue che AC0 non \u00e8 uguale a NC1, perch\u00e9 una famiglia di circuiti nell'ultima classe pu\u00f2 computare la parit\u00e0. Limiti pi\u00f9 precisi conseguono dal lemma della commutazione. Usandoli, \u00e8 stato dimostrato che c'\u00e8 una separazione mediante oracolo tra PH e PSPACE.\nL'addizione e la sottrazione degli interi sono computabili in AC0, ma la moltiplicazione no (almeno, non in base alle abituali rappresentazioni binarie o in base 10 degli interi)."}
{"id": "4905629", "revid": "1398753", "url": "https://it.wikipedia.org/wiki?curid=4905629", "title": "Wear OS", "text": "Wear OS, precedentemente noto come Android Wear, \u00e8 una versione del sistema operativo Android di Google progettata per smartwatch. Con l'accoppiamento con un cellulare o tablet con Android 4.3 o superiore o iOS 8.2 e superiore, Wear OS integra le funzionalit\u00e0 dell'Assistente Google, le notifiche del proprio dispositivo e l'uso delle app compatibili sullo smartwatch.\nAziende tra cui Motorola, Samsung, LG, HTC e Asus sono partner del progetto. Motorola ed LG hanno annunciato dispositivi sulla data di lancio. \nIl 25 giugno 2014, al Google I/O, erano presenti il Samsung Gear Live e l'LG G Watch, insieme ad altre informazioni riguardo a Wear OS. Il Motorola Moto 360 \u00e8 stato messo in commercio nell'estate del 2014.\nWear OS \u00e8 compatibile con orologi con schermo circolare, quadrato e rettangolare.\nIl 15 marzo 2018, tramite il proprio blog, Google annuncia il cambio di nome da Android Wear a Wear OS, per sottolineare la compatibilit\u00e0 con entrambi i sistemi operativi mobili pi\u00f9 diffusi."}
{"id": "4905632", "revid": "287204", "url": "https://it.wikipedia.org/wiki?curid=4905632", "title": "Monterrey Open 2014", "text": "Il Monterrey Open 2014, anche conosciuto come Abierto Monterrey presentado por Afirme per motivi di sponsorizzazione, \u00e8 stato un torneo femminile di tennis giocato sul cemento. \u00c8 stata la 6\u00aa edizione del torneo, che fa parte della categoria International nell'ambito del WTA Tour 2014. Si \u00e8 giocato al Club Sonoma di Monterrey in Messico, dal 31 marzo al 6 aprile 2014.\nPartecipanti.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrati nel tabellone principale passando dalle qualificazioni:\nCampionesse.\nSingolare.\n Ana Ivanovi\u0107 ha sconfitto in finale Jovana Jak\u0161i\u0107 per 6-2, 6-1.\nDoppio.\n Darija Jurak / Megan Moulton-Levy hanno sconfitto in finale T\u00edmea Babos / Ol'ga Govorcova 7-65, 3-6, [11-9]"}
{"id": "4905633", "revid": "599013", "url": "https://it.wikipedia.org/wiki?curid=4905633", "title": "Aaron Yates", "text": "Carriera.\nDal 2002 al 2013 partecipa in pianta stabile al campionato AMA Superbike vincendo in totale 4 gran premi. Nelle stagioni 1997, 1998, 2002 e 2003 partecipa come wildcard al solo gran premio degli Stati Uniti del campionato mondiale Superbike, guidando motociclette Suzuki. Nel 2014 partecipa come pilota titolare al campionato mondiale Superbike con il team Hero EBR, in sella ad una EBR 1190 RX. Prende parte a 21 delle 24 gare in programma arrivando a sfiorare la zona punti in alcune occasioni."}
{"id": "4905637", "revid": "287204", "url": "https://it.wikipedia.org/wiki?curid=4905637", "title": "Maximiliano Hernandez", "text": ""}
{"id": "4905643", "revid": "1149807", "url": "https://it.wikipedia.org/wiki?curid=4905643", "title": "Karakuri Circus", "text": " \u00e8 un manga scritto e illustrato da Kazuhiro Fujita pubblicata sulle pagine della rivista \"Weekly Sh\u014dnen Sunday\" fra il 9 luglio 1997 ed il 31 maggio 2006 dalla casa editrice Shogakukan. \nIn Italia il manga \u00e8 stato pubblicato per la prima volta da Play Press come Karakuri Circus - Battaglia non convenzionale fino al sesto volume, ed \u00e8 stata poi ripubblicata da febbraio 2014 da Goen, con il titolo Karakuri Circus - Il circo di Karakuri.\nTrama.\nKato Narumi \u00e8 un ex-combattente affetto da una rara malattia che lo costringe a far ridere le persone. Mentre lavora come mascotte per un circo viene avvicinato da Masaru Saiga, un bambino con un'enorme valigia che gli chiede come raggiungere il circo pi\u00f9 vicino ma, proprio sotto gli occhi di Kato, il bambino viene rapito da un gruppo di persone in nero. Con l'intervento di Kato e, successivamente, dell'atleta circense Shirogane, il bambino viene salvato e si rivela essere l'unico erede della famiglia Saiga con un patrimonio che ammonta a 18 miliardi di yen, cosa che ha provocato l'ira dei fratellastri e dello zio che lo attaccano allo scopo di impossessarsi di tutta l'eredit\u00e0 della famiglia con l'utilizzo di bambole meccaniche chiamate marionette.\nIn seguito allo scontro con lo zio di Masaru, Kato sar\u00e0 creduto morto lasciando cos\u00ec Shirogane e Masaru, che tentano di trascorrere una vita normale, ma l'eredit\u00e0 della famiglia Saiga metter\u00e0 in pericolo i compagni di classe di Masaru. Il bambino, insieme a Shirogane, decide cos\u00ec di scappare unendosi al circo Nakamichi, un circo ormai in rovina con solo tre artisti: il signor Nakamichi ed i suoi due figli adottivi Hiro e Nori.\nIntanto dall'altra parte del mondo, in America, Kato si risveglia nello studio di un dottore dai capelli argentati che gli spiega che il compito dei marionettisti \u00e8 quello di uccidere le marionette automatiche, dei veri e propri robot che uccidono ed assorbono i fluidi degli esseri umani per diventarlo a loro volta.\nMedia.\nManga.\nIn Giappone il manga \u00e8 stato pubblicato da Shogakukan tra il 9 luglio 1997 ed il 31 maggio 2006 sulla rivista \"Weekly Sh\u014dnen Sunday\" in 426 capitoli divisi in 43 volumi. L'opera \u00e8 stata poi ripubblicata in una perfect edition in 26 volumi a partire dal 18 agosto 2011 con nuove copertine e volumi di 350 pagine.\nIn Italia il manga \u00e8 stato prima portato da Play Press col titolo \"Karakuri Circus - Battaglia non convenzionale\" nel 2002 che pubblic\u00f2 solo i primi 6 volumi, ripartiti in 12 uscite, fino al 2003. A partire dall'8 febbraio 2014, l'opera \u00e8 stata ripubblicata in Italia da Goen con cadenza mensile nella collana \"Yokai Collection\" nel formato dell'edizione originale ma con le illustrazioni di copertina della perfect edition giapponese. La serie viene pubblicata in 43 volumi e inserisce anche i contenuti extra dell'edizione kanzenban.\nAnime.\nUn adattamento anime di 36 episodi prodotto da Studio VOLN diretto da Satoshi Nishimura, con la sceneggiatura ad opera di Toshiki Inoue e Kazuhiro Fujita e il character design di Takahiro Yoshimatsu \u00e8 stato trasmesso dall'11 ottobre 2018 al 27 giugno 2019 su Tokyo MX e BS11. La colonna sonora \u00e8 stata curata da Y\u016bki Hayashi mentre Twin Engine ne ha finanziato la produzione. La serie \u00e8 stata trasmessa in simulcast a livello internazionale su Amazon Prime Video. Le sigle di apertura sono rispettivamente \"Gekk\u014d\" dei Bump of Chicken (ep. 1-12), \"Haguruma\" dei KANA-BOON (ep. 13-24) e \"Over me\" di Lozareena (ep. 25-36) mentre quella di chiusura sono \"Marionette\" di Lozareena (ep. 1-12), \"Y\u016bdachi\" di Memai Siren (ep. 13-24) e \"Gekk\u014d\" dei Bump of Chicken (ep. 25-36).\nAccoglienza.\nIl manga \u00e8 stato nominato per il 38\u00b0 Seiun Award nel 2007, ma senza vincerlo. Al 2018 il manga ha venduto pi\u00f9 di 15 milioni di copie. Nel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Karakuri Circus\" si \u00e8 classificata all'86\u00ba posto.\nIn Italia l'edizione del manga Goen ha registrato buone vendite."}
{"id": "4905648", "revid": "110157", "url": "https://it.wikipedia.org/wiki?curid=4905648", "title": "Moto 360 (prima generazione)", "text": "Moto 360 \u00e8 uno smartwatch basato su Android Wear.\n\u00c8 stato annunciato da Motorola Mobility il 18 marzo 2014 come uno dei dispositivi di lancio per Android Wear, una versione modificata di Android progettata specificamente per smartwatch e altri dispositivi indossabili. Una versione finale del dispositivo \u00e8 stata esposta al Google I/O 2014. Durante l'IFA, la kermesse berlinese sulla tecnologia, Moto 360 \u00e8 stato presentato ufficialmente al mercato europeo. Moto 360 \u00e8 disponibile sul mercato dall'inizio 2015.\nSpecifiche.\nHardware &amp; Design.\nMoto 360 \u00e8 il primo smartwatch ad avere un design circolare. Utilizza un display touchscreen capacitivo circolare, con cassa in acciaio inossidabile ed un cinturino in pelle o acciaio rimovibile. \u00c8 resistente all'acqua ed ha la ricarica wireless Qi. L'orologio \u00e8 provvisto anche un sensore di luminosit\u00e0.\nSoftware.\nMoto 360 ha Android Wear, una versione modificata di Android progettata specificamente per dispositivi indossabili. Integra Google Now e si accoppia con smartphone aventi Android Jelly Bean 4.3 o superiore per notifiche, controlli e svariate altre funzioni."}
{"id": "4905650", "revid": "287204", "url": "https://it.wikipedia.org/wiki?curid=4905650", "title": "BP Portrait Award", "text": "Il BP Portrait Award \u00e8 un premio di ritrattistica pittorica indetto dalla National Portrait Gallery di Londra e finanziato dalla British Petroleum.\n\u00c8 uno dei premi d'arte pi\u00f9 prestigiosi al mondo e in assoluto il pi\u00f9 prestigioso nel suo genere, definito dal Daily Mail come l'Oscar della ritrattistica.\nOgni anno vengono candidati al premio 55 dei ritratti pi\u00f9 notevoli ed originali della pittura contemporanea, i quali vengono esposti nella National Portrait Gallery solitamente da Giugno a Settembre. Nel 2011 l'esposizione \u00e8 stata visitata da 341.000 persone (pi\u00f9 di 3000 visitatori al giorno), contribuendo a rendere la National Portrait Gallery uno dei 20 musei pi\u00f9 visitati al mondo."}
{"id": "4905651", "revid": "110157", "url": "https://it.wikipedia.org/wiki?curid=4905651", "title": "San Sebastiano gettato nella Cloaca Massima", "text": " \nSan Sebastiano gettato nella Cloaca Massima \u00e8 un dipinto di Ludovico Carracci, eseguito nel 1612 e conservato nel Getty Museum di Los Angeles.\nStoria e significato iconografico del dipinto.\nIl dipinto raffigura un evento dell'agiografia di san Sebastiano rappresentato molto di rado.\nInfatti, l'iconografia del santo \u00e8 prevalentemente concentrata, con innumerevoli esempi, sul supplizio delle frecce cui il martire venne sottoposto. Ma, come ci dicono le fonti agiografiche, Sebastiano non mor\u00ec in quell'occasione, in quanto la pia matrona Irene lo cur\u00f2, salvandolo. In seguito, Sebastiano fu nuovamente catturato dai suoi persecutori e flagellato (o, seconda altra versione, bastonato) a morte. Il suo corpo, quindi, per ulteriore spregio, venne gettato nella Cloaca Massima. Ed \u00e8 proprio questo il momento raffigurato da Ludovico Carracci.\nSul luogo ove leggendariamente il corpo del santo sarebbe stato recuperato, venne edificata, nel XII secolo, una piccola chiesa popolarmente detta di San Bastianello. Alcuni secoli dopo, nella stessa area, l'ordine teatino, ormai sempre pi\u00f9 potente e desideroso di disporre di una propria grande basilica, promosse la costruzione della chiesa di Sant\u2019Andrea della Valle. L'edificazione di questo nuovo grande edificio comport\u00f2 la distruzione della vecchia chiesetta di San Bastianello. Il punto in cui sorgeva questo vecchio e venerato luogo di culto venne a trovarsi sotto l'impiantito della cappella di Maffeo Barberini, sita all'interno di Sant'Andrea della Valle. \nCome ci informa una lettera del futuro Urbano VIII, egli avrebbe voluto creare, sotto la sua nuova cappella, una cappella ipogea (nello spazio nella distrutta San Bastianello) per perpetuare il culto di san Sebastiano. Proprio per adornare questa cappella sotterranea Maffeo Barberini, a quel tempo a Bologna in qualit\u00e0 di Legato Pontificio, commission\u00f2 il dipinto a Ludovico Carracci.\nTuttavia, il progetto di questo ambiente cultuale sotterraneo sfum\u00f2 e Maffeo non ritenne opportuno collocare il quadro del Carracci nella sua cappella in quanto immagine, quella di un santo gettato in una fogna, poco adatta ad un'esposizione pubblica. \nNella cappella Barberini venne posto, in luogo del quadro di Ludovico, un dipinto del Passignano, raffigurante il pi\u00f9 edificante momento del recupero del corpo di san Sebastiano dalla Cloaca Massima.\nIl dipinto di Ludovico Carracci entr\u00f2, pertanto, nella collezione privata della famiglia Barberini, ove \u00e8 documentato in vari inventari. \nAttesta l'appartenenza della tela ai Barberini anche Carlo Cesare Malvasia che, nella \"Felsina Pittrice\" (1678), menziona il dipinto in questi singolari termini: \u00ab\"Per il sig. Principe di Palestrina alle Quattro Fontane\" [un titolo dei Barberini, mentre le Quattro Fontane \u00e8 il luogo in cui sorge il celebre palazzo della famiglia]... \"Il Palinuro sepolto da' soldati fatto per un San Sebastiano\"\u00bb. \nIl soggetto del dipinto di Ludovico era stato, quindi, associato alla figura di Palinuro, il nocchiero di Enea. In effetti, tra la vicenda di san Sebastiano e quella di Palinuro vi sono delle coincidenze: entrambi sono brutalmente uccisi e i loro cadaveri gettati in acqua; entrambi, dopo la morte, chiedono di avere una degna sepoltura, il primo comparendo in sogno alla pia donna Lucina, il secondo nell'incontro con Enea nell'Ade.\nInfine, il quadro fu collocato sul mercato antiquario e nel 1971 acquistato dall'attuale proprietario.\nDescrizione e stile.\nLa scena ha ambientazione notturna. Un gruppo di soldati si affatica nel trascinare il corpo del martire, ormai sul punto di cadere nella fogna. Per precipitarlo gli aguzzini srotolano il sudario in cui Sebastiano era avvolto. \n\u00c8 molto efficace il contrasto tra la tensione muscolare dei soldati, determinata dallo sforzo, e la posa passiva ed inerte del cadavere del santo. \nSolo uno dei soldati \u00e8 estraneo alla concitazione dell'evento: \u00e8 l'arciere in posizione stante, in secondo piano sulla destra della tela, che copre parzialmente una colonna. Evidente allusione al primo tentativo di martirizzare Sebastiano. \nL'intero gruppo emerge dal buio e la luce si concentra sulla spoglia di san Sebastiano, fulcro del dipinto, catturata dal suo pallore cadaverico. \nNegli effetti luministici e nel brutale affaccendarsi dei nerboruti soldati pu\u00f2 forse cogliersi un influsso del Caravaggio.\nDella tela di Ludovico si conserva anche un bel disegno preparatorio, custodito al Louvre."}
{"id": "4905653", "revid": "125754145", "url": "https://it.wikipedia.org/wiki?curid=4905653", "title": "Unforgiven 2007", "text": "Unforgiven 2007 \u00e8 stata la decima edizione dell'omonimo evento in pay-per-view prodotto dalla WWE. L'evento si \u00e8 svolto il 16 settembre 2007 presso il FedExForum di Memphis, in Tennessee.\nLa theme song dell'evento \u00e8 stata \"Rise Today\" degli Alter Bridge.\nStoryline.\nNella puntata di \"SmackDown!\" dell'11 maggio Mark Henry fece il suo ritorno dopo nove mesi e attacc\u00f2 brutalmente The Undertaker dopo che questi aveva difeso il World Heavyweight Championship contro Batista in uno Steel Cage match, causandogli inoltre la perdita del titolo in favore di Edge (il quale incass\u00f2 il contratto del Money in the Bank subito dopo). Durante il mese di agosto vennero proiettati dei filmati inerenti al ritorno di Undertaker, che sfid\u00f2 Henry ad un match per \"Unforgiven\".\nIl 26 agosto, a \"SummerSlam\", John Cena difese con successo il WWE Championship contro Randy Orton. Nella puntata di \"Raw\" del 27 agosto Orton, vedendosi negato un altro incontro per il titolo dal General Manager William Regal, attacc\u00f2 brutalmente il padre di Cena, che si trovava a bordo ring quella sera, e lo colp\u00ec con un \"Punt Kick\". Ci\u00f2 port\u00f2 all'annuncio di un match tra Cena e Orton con in palio il WWE Championship per \"Unforgiven\".\nNella puntata di \"SmackDown!\" del 31 agosto il General Manager dello show blu, Theodore Long, organizz\u00f2 un mini-torneo tra Batista, Finlay, Kane e Rey Mysterio per determinare il primo sfidante al World Heavyweight Championship di The Great Khali. La sera stessa, Finlay (sconfiggendo Kane) e Mysterio (superando Batista) avanzarono alla finale, dove a vincere fu il secondo, che ottenne quindi un match per il titolo di Khali ad \"Unforgiven\". Nella puntata di \"SmackDown!\" del 7 settembre Long decise di aggiungere tuttavia anche Batista all'incontro di \"Unforgiven\" tra Khali e Mysterio dopo che salv\u00f2 quest'ultimo dall'attacco del campione, rendendolo quindi un Triple Threat match con in palio il World Heavyweight Championship.\nNella puntata di \"ECW\" dell'11 settembre Elijah Burke venne nominato come primo sfidante all'ECW Championship di CM Punk e, subito dopo, un match tra i due con in palio il titolo fu quindi sancito per \"Unforgiven\".\nNella puntata di \"SmackDown!\" del 24 agosto lo United States Champion Montel Vontavious Porter chiese al General Manager Theodore Long un incontro valevole per il WWE Tag Team Championship di Deuce e Domino, affermando che sarebbe riuscito a vincere i titoli con un qualsiasi compagno di squadra. Long acconsent\u00ec alla richiesta di MVP ma gli disse che il suo partner sarebbe stato Matt Hardy, il quale venne sconfitto dallo stesso MVP a \"The Great American Bash\". Nella puntata di \"SmackDown!\" del 31 agosto MVP e Hardy riuscirono a sconfiggere Deuce e Domino, conquistando cos\u00ec il WWE Tag Team Championship per la prima volta. Un rematch tra i due team con in palio i titoli di coppia fu poi annunciato per \"Unforgiven\".\nDopo che ebbero un confronto verbale durante il talk show \"Carlito's Cabana\" nella puntata di \"Raw\" del 27 agosto, Triple H sconfisse Carlito e Umaga per squalifica in un 2-on-1 Handicap match per poi attaccarli brutalmente con lo sledgehammer. Nella puntata di \"Raw\" del 10 settembre Triple H venne attaccato alle spalle da Carlito e ci\u00f2 port\u00f2 all'annuncio di un No Disqualification match tra i due per \"Unforgiven\", con la stipulazione che per\u00f2 avvantaggiava il solo Carlito: difatti egli era l'unico che non poteva essere squalificato durante l'incontro.\nA \"SummerSlam\", Beth Phoenix vinse un Battle Royal match dopo aver eliminato per ultima Michelle McCool, diventando cos\u00ec la prima sfidante al Women's Championship di Candice Michelle. Un match tra le due con in palio il titolo venne poi sancito per \"Unforgiven\".\nNella puntata di \"Raw\" del 3 settembre Paul London e Brian Kendrick sconfissero il World's Greatest Tag Team (Charlie Haas e Shelton Benjamin), diventando cos\u00ec i primi sfidanti al World Tag Team Championship di Lance Cade e Trevor Murdoch per \"Unforgiven\".\nEvento.\nMatch preliminari.\nL\"'opener\" dell'evento fu il match per l'ECW Championship tra il campione CM Punk e lo sfidante Elijah Burke. Durante le fasi iniziali entrambi si portarono in vantaggio l'un l'altro, tenendo l'incontro in gran equilibrio. Punk colp\u00ec poi Burke con un \"jumping knee\" all'angolo e con uno \"springboard clothesline\" dalle corde, ma quest'ultimo si liber\u00f2 dallo schienamento al conto di due. Dopo che lo gett\u00f2 contro l'apron ring, Burke applic\u00f2 un \"boston crab\" su Punk per\u00f2 questi evase dalla presa dopo aver toccato le corde. Burke colp\u00ec successivamente Punk con un \"superkick\" ma, mentre era in procinto di rialzarlo, quest'ultimo lo sorprese con un \"roll-up\" per vincere la contesa e mantenere il titolo.\nIl secondo match fu quello valevole per il WWE Tag Team Championship tra i campioni Matt Hardy e United States Champion Montel Vontavious Porter e gli sfidanti Deuce e Domino. Nonostante avessero avuto un litigio iniziale, Hardy e MVP controllarono le prime fasi della contesa a discapito di Deuce e Domino. Dopo che i campioni ebbero l'ennesima incomprensione, Deuce e Domino si portarono per\u00f2 in vantaggio e colpirono Hardy con varie manovre combinate, ma quest'ultimo resistette e riusc\u00ec a dare il cambio a MVP. Dopo essere diventato l'uomo legale, MVP colp\u00ec prima Domino con un \"back body drop\" e poi Deuce con il \"Ballin' Elbow\". Prima che potesse eseguire il \"Playmaker\", Hardy prese volontariamente il cambio e lanci\u00f2 MVP fuori dal ring, colpendo poi Deuce con la \"Twist of Fate\" per schienarlo e mantenere i titoli di coppia.\nNel seguente incontro Triple H affront\u00f2 Carlito in un No Disqualification match, le cui regole valevano tuttavia solamente per Carlito. L'azione si spost\u00f2 immediatamente all'esterno del ring, dove Carlito tent\u00f2 di colpire Triple H con diversi oggetti contundenti ma senza successo. Dopo che venne lanciato contro un tavolo dei commentatori, Carlito reag\u00ec e colp\u00ec ripetutamente Triple H con una sedia per poi strangolarlo con un cavo elettrico. Triple H prov\u00f2 un'offensiva, ma Carlito lo colp\u00ec svariate volte con dei bidoni e tent\u00f2 lo schienamento, da cui lo stesso Triple H si liber\u00f2 al conto di due. Carlito gett\u00f2 poi della polvere negli occhi di Triple H e cerc\u00f2 di colpirlo nuovamente con una sedia, per\u00f2 quest'ultimo lo intercett\u00f2 e lo schiant\u00f2 al tappeto con uno \"spinebuster\". Triple H sorprese poi Carlito con un colpo basso non visto dall'arbitro ed esegu\u00ec il \"Pedigree\" per vincere il match.\nIl quarto match fu per il Women's Championship tra la campionessa Candice Michelle e la sfidante Beth Phoenix. Per gran parte dell'incontro, Phoenix fu in vantaggio rispetto a Candice, la quale ebbe una piccola reazione dopo aver eseguito un \"neckbreaker\" e un \"dropkick\". Mentre si trovava sulle spalle di Phoenix, Candice rovesci\u00f2 l'attacco della sua avversaria e la schien\u00f2 con un \"crucifix pin\" per mantenere il titolo femminile.\nMatch principali.\nL'incontro successivo, il primo di cartello, fu il Triple Threat match per il World Heavyweight Championship tra il campione The Great Khali, Batista e Rey Mysterio. Durante le fasi iniziali, Batista e Mysterio provarono ad unire le forze per contrastare Khali, finch\u00e9 quest'ultimo non colp\u00ec proprio Mysterio con un \"big boot\". Khali applic\u00f2 poi la \"Vise Grip\" su Batista, ma questi venne liberato da Mysterio dopo che colp\u00ec il campione con una sedia. Khali per\u00f2 non si scompose e lanci\u00f2 Batista contro un tavolo dei commentatori per poi dominare Mysterio, intrappolando anch'egli nella \"Vise Grip\". Batista interruppe tuttavia la presa e gett\u00f2 Khali verso le corde, con quest'ultimo che rimase incastrato tra di esse. Batista tent\u00f2 lo \"spinebuster\" su Mysterio, ma questi rovesci\u00f2 la manovra e lo colp\u00ec con la \"619\". Khali riusc\u00ec poi a liberarsi dalle corde, ma anche lui sub\u00ec la \"619\" di Mysterio. Batista blocc\u00f2 lo schienamento di Mysterio, schiantandolo sopra Khali con la \"Batista Bomb\" per poi lanciarlo fuori dal ring. Batista esegu\u00ec poi lo \"spinebuster\" su Khali e lo schien\u00f2 per vincere la contesa e conquistare il titolo dei pesi massimi per la terza volta.\nIl sesto match fu valevole per il World Tag Team Championship tra i campioni Lance Cade e Trevor Murdoch e gli sfidanti Paul London e Brian Kendrick. Entrambi i team si portarono in vantaggio l'un l'altro durante l'incontro, con London e Kendrick che sfruttarono il proprio repertorio di mosse aeree, mentre Cade e Murdoch utilizzarono varie scorrettezze per controllare gli avversari. Dopo un batti e ribatti, Cade colp\u00ec prima Kendrick con una \"sit-out powerbomb\" e poi lanci\u00f2 London all'esterno del ring. Ci\u00f2 permise a Murdoch di schienare Kendrick per vincere il match e mantenere i titoli di coppia.\nPoco dopo and\u00f2 in scena il match per il WWE Championship tra il campione John Cena e lo sfidante Randy Orton. Cena inizi\u00f2 l'incontro in maniera aggressiva, colpendo ripetutamente Orton all'angolo. Dopo essersi liberato dalla \"STFU\", Orton reag\u00ec e colp\u00ec Cena con un \"hangman ddt\" sulle corde e lo schien\u00f2, ma il campione usc\u00ec dallo schienamento al conto di due. Orton applic\u00f2 poi una \"sleeper hold\", per\u00f2 Cena evase dalla presa e lo atterr\u00f2 con una \"clothesline\". Cena attacc\u00f2 violentemente Orton all'angolo e fu squalificato poich\u00e9 si rifiut\u00f2 di fermarsi nonostante l'intimazione dell'arbitro. Cena perse dunque il match ma conserv\u00f2 il titolo come da regolamento.\nNel \"main event\" il rientrante The Undertaker affront\u00f2 Mark Henry. Durante le fasi iniziali entrambi si portarono in vantaggio l'un l'altro, finch\u00e9 Henry non blocc\u00f2 un tentativo di \"Old School\" da parte di Undertaker per poi colpirlo con un \"superplex\" dalla terza corda. Henry esegu\u00ec poi due \"big splash\" su Undertaker, ma quest'ultimo si liber\u00f2 dagli schienamenti al conteggio di due. Henry tent\u00f2 un terzo \"big splash\", per\u00f2 Undertaker schiv\u00f2 l'attacco e lo colp\u00ec prima con la \"Old School\" e poi con la \"Chokeslam\", che valse solamente un conto di due. Undertaker prov\u00f2 l'esecuzione della \"Last Ride\", ma Henry lo intrappol\u00f2 in un prolungato \"bearhug\" vicino all'angolo del ring. Henry sal\u00ec poi sulla seconda corda per un attacco aereo, per\u00f2 Undertaker lo schiant\u00f2 al tappeto con la \"Last Ride\" e lo schien\u00f2 per vincere il match. "}
{"id": "4905660", "revid": "554193", "url": "https://it.wikipedia.org/wiki?curid=4905660", "title": "In culo al mondo", "text": "In culo al mondo (titolo originale \"Os Cus de Judas\") \u00e8 un romanzo dello scrittore portoghese Ant\u00f3nio Lobo Antunes, uscito in originale nel 1983, in Italia nel 1996 edito da Einaudi. Nel libro, il protagonista e voce narrante racconta episodi della propria esperienza come medico militare in Angola, mescolandoli con riflessioni sul presente, nel corso di una notte trascorsa in compagnia di una donna conosciuta ad un tavolino di un bar di Lisbona.\nTrama.\nDel buon alcol in dosi generose ed orecchie femminili ad un tavolino di un bar: questo \u00e8 quanto serve al narratore per raccontare di un ragazzo e di una guerra assurda. Una storia che lo vede molti anni prima partire in nave in veste di giovane medico militare, salpando dalla natia Lisbona, e sbarcare nella torrida Luanda, per proseguire subito verso l'interno, fino \"in culo al mondo\", in Angola. Qui le certezze giovanili e le abitudini borghesi rivelano tutta la loro fragilit\u00e0, miti che si schiantano contro la realt\u00e0 di un conflitto feroce e senza senso. Anche la notizia della nascita di una figlia, frutto di un matrimonio frettoloso precedente la partenza, finisce per diventare fonte di sofferenza e disorientamento. Successivamente, in occasione di un reimpatrio per una breve licenza, quel senso di straniamento trova nuovi motivi per rafforzarsi, rendendo ancora pi\u00f9 intollerabile il ritorno in terra africana. Qui la situazione rimane quella di tormentosa attesa in un limbo senza speranza, tra il pericolo costante delle mine, i feriti, i moribondi da soccorrere e la delirante propaganda dei superiori e degli altri rappresentanti di un regime tronfio e vacuo, che consuma vite umane offrendo in cambio solo disprezzo ed indifferenza. Il racconto quindi si sposta, seguendo il narratore e la sua occasionale uditrice verso la propria abitazione, con nuove amare osservazioni sul presente, mescolate a ricordi altrettanto desolanti, in un calderone doloroso ed ipnotico. Ne emergono episodi legati alla ritirata del proprio reparto verso zone pi\u00f9 tranquille, ed il volto di un amore fuggevole, breve illusione che viene presto spazzata via dalla brutalit\u00e0 della guerra, con il suo lascito di sofferenza e rimorso. Nemmeno uno svogliato amplesso tra il narratore e la sua occasionale compagna \u00e8 sufficiente a fermare il tracimare dei ricordi, tra visi di morti e di vivi che si sovrappongono senza sosta. La luce del nuovo giorno diventa quindi il segnale della fine dell'incontro e delle memorie, che si chiudono con il mesto ritorno a casa, tra addii frettolosi con compagni gi\u00e0 distanti, in una Lisbona fredda ed ostile.\nOrigine del libro.\nLobo Antunes si arruol\u00f2 come tenente medico dal 1971 al 1973, lasciando a Lisbona la moglie Maria Jos\u00e9 appena sposata e incinta. Di quell'esperienza, oltre all'epistolario indirizzato alla moglie \"Lettere dalla guerra\" (2009), ci resta appunto \"In culo al mondo\" (1979)."}
{"id": "4905661", "revid": "287204", "url": "https://it.wikipedia.org/wiki?curid=4905661", "title": "SSVOBB &quot;Lambach Aircraft&quot;", "text": "La SSVOBB, acronimo di \"Stichting Studenten Vliegtuigontwikkeling, -bouw en -beheer\" (in italiano \"Fondazione degli studenti per lo sviluppo, la costruzione e la gestione di mezzi aerei\") \u00e8 una fondazione dei Paesi Bassi che si occupa della costruzione e del mantenimento di aerei dal valore storico e scientifico.\nLa Fondazione.\nLa SSVOBB \u00e8 una Fondazione senza scopo di lucro costituita dagli studenti della Facolt\u00e0 di Ingegneria Aerospaziale dell'Universit\u00e0 tecnica di Delft nei Paesi Bassi, che si occupa della costruzione e mantenimento di aerei dal valore sia storico che scientifico. Lo scopo principale \u00e8 quello di mettere in pratica le conoscenze acquisite dagli studenti di ingegneria applicandole a veri mezzi aerei. I volontari imparano che la pratica \u00e8 spesso sostanzialmente diversa dalla teorica situazione ideale. L'organizzazione venne fondata il 19 gennaio 1990 quando gli studenti organizzarono la costruzione del loro primo aeroplano, il Lambach HL II.\nLambach HL II.\nL'originale.\nIl modello originale Lambach HL venne commissionato da alcuni olandesi entusiasti dell'aviazione per cercare di battere piloti ed aerei acrobatici tedeschi nelle competizioni del tempo nonostante questi fossero largamente superiori. L'aereo venne interamente progettato e costruito nell'arco di cinque mesi, a partire dal gennaio 1937, dall'ingegnere Hugo Lambach, laureato all'Universit\u00e0 tecnica di Delft. Il primo volo avvenne il 4 maggio 1937, con ai comandi Hein Schmidt Crans, il pilota olandese che era arrivato secondo nella competizione del 1936.\nIl biplano aveva la struttura in tubi d'acciaio, la coda e la struttura alare in legno ricoperte di tela, ed era motorizzato con un de Havilland Gipsy Major Mk.1. Dopo aver completato i test di volo partecip\u00f2 a numerosi air-show dove dimostr\u00f2 di essere un mezzo acrobatico con caratteristiche uniche, anche se non all'altezza della concorrenza tedesca. L'aereo venne distrutto dai Tedeschi il 10 maggio del 1940 durante un bombardamento sul campo d'aviazione di Leidschenveen-Ypenburg, nei pressi de L'Aia.\nHugo Lambach.\nHugo Lambach si laure\u00f2 a Delft in Fisica Applicata. Durante i suoi studi aveva gi\u00e0 avuto modo di progettare e costruire il suo primo aereo, il Lambach HL.I. Dopo il conseguimento della laurea lavor\u00f2 nella fabbrica di aerei \"Koolhoven Vliegtuigfabrieken\". Al completamento del modello Lambach HL II avvi\u00f2 una propria fabbrica di aerei, la Lambach Vliegtuigfabrieken, che nel suo periodo di attivit\u00e0 costru\u00ec un solo aereo. Dopo la fine della guerra Hugo lavor\u00f2 con la Fokker per molti anni e mantenne una sua societ\u00e0 di ingegneria. Hugo Lambach mor\u00ec l'8 luglio del 1972.\nReplica.\nLa costruzione di una replica del Lambach HL II nacque per scherzo nel 1989 quando gli studenti pensarono a una \"impresa studentesca\" per il 45\u00ba anno della \"Associazione studentesca \"Leonardo da Vinci\"\" . Grazie ai disegni di progetto originali, recuperati nel museo Aviodrome, e all'apporto dell'ingegnere capo di Hugo Lambach, Willem de Koo, gli studenti riuscirono a completare il velivolo in sei anni. Il suo primo volo avvenne il 18 settembre del 1995. L'aereo cominci\u00f2 a partecipare a numerose manifestazioni aeree nei Paesi Bassi e nel Belgio durante il 1996. Durante alcuni controlli nel 1997 emerse la necessit\u00e0 di pesanti lavori di manutenzione, per cui l'aereo venne messo a terra e non ha pi\u00f9 volato da allora.\nAttualmente (2014), le attivit\u00e0 di manutenzione e miglioramento vengono effettuate in uno degli hangar del Museo Olandese dell'Aviazione Aviodrome a Lelystad. Queste comprendono la riprogettazione dei supporti alari e la sostituzione del pannello strumenti. Nel primo caso ci si accorse che la frequenza di risonanza dei supporti era molto vicina alle vibrazioni emesse dal motore in regime di crociera, con gravi rischi di cedimento, da cui la necessit\u00e0 di riprogettarli. Nel secondo caso la modifica \u00e8 necessaria in base alle normative europee della EASA che richiedono, a differenza del modello originale, di avere a bordo una radio e un transponder.\nImpuls.\nNel 1994 la fondazione cominci\u00f2 a lavorare sul suo secondo progetto: Impuls (termine olandese per \"impulso\", targato PH-VXM (velocit\u00e0 per massa)), interamente disegnato e progettato dagli studenti della fondazione. Le attivit\u00e0 cominciarono nel 1994 ma nell'estate del 2010 venne presa la decisione di fermare definitivamente il progetto.\nIl concept del modello Impuls consisteva in un aereo a due posti certificato FAR-23, propulso da un motore Wankel con elica spingente. Altre caratteristiche particolari erano le due code alte con piano di coda centrale e una vetratura ampia per una visuale decisamente panoramica. Anche i materiali usati erano particolari, e all'inizio degli anni '90 venne scelto un composito in fibra di vetro per le ali, le sezioni di coda e la scocca esterna della fusoliera. Al contrario la parte interna della fusoliera consisteva di un telaio in tubi d'acciaio, visto che le costruzioni monoscocca in composito erano ancora molto rare nei '90.\nS-Vision.\nNel Dicembre del 2009, la \"SSVOBB Lambach Aircraft\" sospese il progetto \"Impuls\" e dedic\u00f2 il tempo rimanente dell'anno accademico a valutare scrupolosamente la fattibilit\u00e0 del progetto. Al termine dell'estate del 2010 venne presa la decisione di cominciare un nuovo progetto per realizzare un nuovo aereo, che verr\u00e0 poi chiamato S-Vision.\nDiversamente dal progetto dell'Impuls, quello dell'S-Vision \u00e8 sostanzialmente pi\u00f9 convenzionale. S-Vision avr\u00e0 l'ala bassa, il carrello d'atterraggio fisso e una sola coda. L'aereo verr\u00e0 certificato in base alle normative CS-VLA, introdotte nel 2003. La propulsione verr\u00e0 fornita da un motore a quattro cilindri contrapposti (boxer) da 130 cavalli con elica traente. Durante lo sviluppo dell'Impuls le conoscenze dei materiali compositi e dell'alluminio sono cresciute al punto che questi due saranno largamente utilizzati per l'S-Vision.\nLa progettazione dell'S-Vision, cominciata nel Settembre del 2010, ha richiesto 18 mesi per completare la fase di \"progetto concettuale\" e a partire dall'autunno del 2011 i volontari hanno cominciato a lavorare sul \"progetto preliminare\". A febbraio 2012 erano in corso i primi calcoli riguardo alla struttura della fusoliera e ai dati aerodinamici."}
{"id": "4905664", "revid": "287204", "url": "https://it.wikipedia.org/wiki?curid=4905664", "title": "Cyril Saulnier", "text": "Carriera.\nIn carriera ha raggiunto una finale in singolare al SAP Open nel 2005. In singolare ha raggiunto la 48\u00aa posizione della classifica ATP, mentre in doppio ha raggiunto il 382\u00ba posto."}
{"id": "4905668", "revid": "183694", "url": "https://it.wikipedia.org/wiki?curid=4905668", "title": "Fritz Graf", "text": "Biografia.\nFritz Graf ha svolto il dottorato presso l'Universit\u00e0 di Zurigo nel 1971, assieme a Walter Burkert, e ottenuto l'abilitazione nel 1981. Ha insegnato filologia latina presso l'Universit\u00e0 di Basilea dal 1987 al 1999, poi a quella di Princeton. Attualmente \u00e8 professore di greco e latino (\"Professor of Greek and Latin\") e direttore di epigrafia (\"Director of Epigraphy\") presso il Centro per gli studi epigrafici e paleografici (\"Center for Epigraphical and Palaeographical Studies\") dell'Universit\u00e0 dell'Ohio a Columbus. \u00c8 corrispondente dell'Istituto archeologico germanico, ed \u00e8 stato membro dell'Istituto svizzero di Roma (1973-1974), \"Fellow\" della \"Cornell Society for the Humanities\" e \"Guggenheim Fellow\".\nGraf si \u00e8 dedicato particolarmente alla ricerca delle religioni del mondo mediterraneo antico, concentrandosi sullo studio delle sette, della mitologia e della magia. Ha pubblicato opere introduttive sulla mitologia greca (\"Griechische Mythologie\", 1985) e sulla magia nell'antichit\u00e0 (\"Gottesn\u00e4he und Schadenzauber. Die Magie in der griechisch-r\u00f6mischen Antike\", 1996), entrambe tradotte in diverse lingue. Un altro tema al centro del suo lavoro sono i culti locali e le festivit\u00e0 (soprattutto dei culti nordici con \"Nordionische Kulte\", 1985, e in altri saggi) e sulle religioni misteriche (\"Eleusis und die orphische Dichtung\", 1974; \"Ritual Texts for the Afterlife. Orpheus and the Bacchic Gold Tablets\", 2007, in collaborazione con la moglie Sarah Iles Johnston). Inoltre, si \u00e8 occupato dell'edizione di opere per la storia della ricerca (Karl Meuli; Johann Jakob Bachofen; Jacob Burckhardt) e il mito di Roma (\"Mythos in mythenloser Gesellschaft\", 1993). In Germania \u00e8 meglio conosciuto come il curatore di \"Einleitung in die lateinische Philologie\" (1997, ISBN 3-519-07434-6)."}
{"id": "4905670", "revid": "767487", "url": "https://it.wikipedia.org/wiki?curid=4905670", "title": "Ferdinando II Filippo Gonzaga", "text": "Biografia.\nEra figlio del condottiero Scipione Gonzaga e di Maria Mattei.\nAlla morte del padre, avvenuta nel 1670, eredit\u00f2 il titolo e nel 1671 ottenne la conferma dell'investitura dall'imperatore Leopoldo I. Fu investito anche del Ducato di Sabbioneta senza per\u00f2 ottenerne il possesso."}
{"id": "4905674", "revid": "729019", "url": "https://it.wikipedia.org/wiki?curid=4905674", "title": "Nova Scotia Oilers", "text": "I Nova Scotia Oilers sono stati una squadra di hockey su ghiaccio dell'American Hockey League con sede nella citt\u00e0 di Halifax, nella provincia della Nuova Scozia. Nati nel 1984 si sono sciolti nel 1988, nel corso degli anni sono stati affiliati alla franchigia degli Edmonton Oilers.\nStoria.\nI Nova Scotia Oilers furono creati nel 1984 come nuova formazione affiliata alla franchigia della National Hockey League degli Edmonton Oilers; disputarono i propri match casalinghi presso l'Halifax Metro Centre.\nGli Oilers nel corso della loro storia disputarono quattro stagioni, arrivando per tre volte ai playoff senza mai superare il primo turno. Al termine della stagione 1987-88 la formazione fu trasferita a Sydney, sempre nella Nuova Scozia, dove assunse la denominazione Cape Breton Oilers. Quello stesso anno la AHL fece ritorno ad Halifax grazie alla franchigia dei Quebec Nordiques che decise di sciogliere i Fredericton Express e trasformarli negli Halifax Citadels.\nAffiliazioni.\nNel corso della loro storia i Nova Scotia Oilers sono stati affiliati alle seguenti franchigie della National Hockey League:"}
{"id": "4905692", "revid": "529641", "url": "https://it.wikipedia.org/wiki?curid=4905692", "title": "Tug of War (Ahola)", "text": "Tug of War \u00e8 il secondo album del gruppo hard rock finlandese AHOLA, pubblicato nel 2014 sotto l'etichetta Playground Music."}
{"id": "4905694", "revid": "38120", "url": "https://it.wikipedia.org/wiki?curid=4905694", "title": "Uno strano compagno di giochi", "text": ""}
{"id": "4905706", "revid": "1226", "url": "https://it.wikipedia.org/wiki?curid=4905706", "title": "Cade la notte", "text": ""}
{"id": "4905709", "revid": "1573940", "url": "https://it.wikipedia.org/wiki?curid=4905709", "title": "Serilophus lunatus", "text": "Il beccolargo pettoargento (\"Serilophus lunatus\" ()) \u00e8 un uccello passeriforme della famiglia degli Eurilaimidi. Si tratta dell'unica specie ascritta al genere Serilophus .\nEtimologia.\nIl nome scientifico del genere, \"Serilophus\", deriva dall'unione delle parole greche \"\u03a3\u1fc6\u03c1\u03b5\u03c2\" (\"s\u00ed\u0331res\", \"di seta\") e \"\u03bb\u03bf\u03c6\u03af\u03bf\" (\"lof\u00edo\", \"cresta\"), col significato di \"cresta sericea\" in riferimento alle penne erettili della testa, mentre il nome della specie deriva dal latino \"l\u016bn\u0101tus\", \"ornato da una mezzaluna\", in riferimento alla livrea di questi uccelli.\nDescrizione.\nDimensioni.\nMisura circa 16\u201317\u00a0cm di lunghezza, coda compresa, per un peso di 25-25 g.\nAspetto.\nSi tratta di uccelli dall'aspetto robusto, muniti di grossa testa e becco largo e conico, vagamente simili a dei piccoli fringillidi.&lt;br&gt;\nLa livrea \u00e8 bruno-rossiccio su reni e codione, mentre nuca e spalle sono grigio-bluastre e le ali presentano remiganti nero-bluastre con un'evidente banda grigio-azzurra nella parte mediana: anche la coda \u00e8 nero-bluastra, con le singole penne dotate di una macchia bianca nella parte distale. La testa \u00e8 grigio-biancastra, con una vistosa banda nerastra che parte dai lati del becco e passando per gli occhi si assottiglia ai lati della nuca: anche gola, petto, ventre e fianchi sono bianco-grigiastri. In questa specie \u00e8 presente un certo dimorfismo sessuale nel piumaggio, con la femmina che presenta una banda argentata che percorre il petto da parte a parte. In ambedue i sessi il becco \u00e8 grigio con un anello basale giallo-arancio, gli occhi sono bruno-rossicci con vistoso anello perioculare giallo, cos\u00ec come gialle sono le zampe.\nBiologia.\nSi tratta di uccelli diurni, che vivono perlopi\u00f9 da soli o in coppie, muovendosi fra la vegetazione alla ricerca di cibo, pronti a fuggire precipitosamente in caso di pericolo.\nAlimentazione.\nQuesti uccelli sono perlopi\u00f9 insettivori, nutrendosi d'insetti ed altri invertebrati, delle loro larve, oltre che di bacche e frutta matura.\nRiproduzione.\nLa stagione riproduttiva cade generalmente fra marzo e agosto: ambo i sessi collaborano nella costruzione del nido, che \u00e8 piriforme e pende dalla punta di un ramo, generalmente a oltre due metri dal suolo. Al suo interno la femmina depone 2-5 uova bianche con rade screziature rossicce, che essa provvede a covare assieme al maschio per 15-18 giorni: i \"pulli\", ciechi e implumi alla schiusa, vengono accuditi da ambedue i genitori per tre settimane circa, fino a quando sono pronti all'involo.\nDistribuzione e habitat.\nQuesta specie occupa un areale piuttosto ampio, che va dall'India orientale alla Cina meridionale e a sud fino alla penisola malese e all'isola di Sumatra: essa occupa un \"range\" di ambienti che va dalle foreste tropicali e subtropicali pi\u00f9 o meno umide, a pinete, querceti e foreste di bamb\u00f9 fino a 2000 m di quota. La si osserva anche in aree antropizzate, come piantagioni, parchi e giardini alberati.\nTassonomia.\nSe ne riconoscono otto sottospecie:\nLe varie sottospecie differiscono fra loro principalmente in base a criteri morfologici, come la taglia e l'intensit\u00e0 e l'estensione della colorazione bruna e grigia dorsale: alcuni autori considerano la sottospecie \"rubropygius\" come una specie a s\u00e9 stante, col nome di \"Serilophus rubropygius\"."}
{"id": "4905711", "revid": "122315", "url": "https://it.wikipedia.org/wiki?curid=4905711", "title": "Serilophus", "text": ""}
{"id": "4905712", "revid": "22475", "url": "https://it.wikipedia.org/wiki?curid=4905712", "title": "ACC0", "text": "ACC0, a volte chiamata ACC, \u00e8 una classe di modelli e problemi computazionali definiti nella complessit\u00e0 dei circuiti, un campo dell'informatica teorica. La classe \u00e8 definita accrescendo la classe AC0 di \"circuiti alternanti\" a profondit\u00e0 costante con la capacit\u00e0 di contare; l'acronimo ACC sta per \"AC con contatori\". Specificamente, un problema appartiene ad ACC0 se pu\u00f2 essere risolto da circuiti in tempo polinomiale e a profondit\u00e0 costante con porte aventi il numero massimo di linee d'ingresso (\"fan-in\") limitato, incluse porte che contano modulo un intero fisso. ACC0 corrisponde alla computazione in qualsiasi monoide risolvibile. La classe \u00e8 molto ben studiata in informatica teorica a causa delle connessioni algebriche e perch\u00e9 \u00e8 uno dei pi\u00f9 grandi modelli computazionali concreti per i quali possono essere provati i risultati di impossibilit\u00e0 computazionali, i cosiddetti limiti inferiori dei circuiti.\nDefinizioni.\nInformalmente, ACC0 modella la classe di computazioni realizzate da circuiti booleani di profondit\u00e0 costante e dimensione polinomiale, dove le porte dei circuiti comprendono \"porte contatrici modulari\" che computano il numero di vere entrate modulo qualche costante fissa.\nPi\u00f9 formalmente, un linguaggio appartiene ad AC0[\"m\"] se pu\u00f2 essere computato da una famiglia di circuiti \"C\"1, \"C\"2, ..., dove \"Cn\" richiede \"n\" entrate, la profondit\u00e0 di ogni circuito \u00e8 costante, la dimensione di \"Cn\" \u00e8 una funzione polinomiale di \"n\", e il circuito usa le porte seguenti: porte AND e porte OR con numero massimo di linee d'ingresso limitato, che computano la congiunzione e la disgiunzione delle entrate; porte NOT che computano la negazione della loro unica entrata; e porte MOD-\"m\" con numero massimo di linee d'ingresso illimitato, che computano 1 se il numero di entrata 1s \u00e8 un multiplo di \"m\". Un linguaggio appartiene ad ACC0 se appartiene ad AC0[\"m\"] per un qualche \"m\".\nIn alcuni testi, ACC\"i\" si riferisce a una gerarchia di classi di circuiti con ACC0 al suo livello pi\u00f9 basso, dove i circuiti in ACC\"i\" hanno profondit\u00e0 O(log\"i\"\"n\") e dimensione polinomiale.\nLa classe ACC0 pu\u00f2 essere definita anche in termini di computazioni di automi finiti deterministici non uniformi (\"nonuniform deterministic finite automata\", NUDFA) sui monoidi. In questa cornice, l'entrata \u00e8 interpretata come elementi da un monoide fisso, e l'entrata \u00e8 accettata se il prodotto degli elementi dell'entrata appartiene a una data lista di elementi del monoide. La classe ACC0 \u00e8 la famiglia di linguaggi accettati da un NUDFA su qualche monoide che non contiene un gruppo irrisolvibile come sottosemigruppo.\nPotenza computazionale.\nLa classe ACC0 include AC0. Questa inclusione \u00e8 rigida, perch\u00e9 un'unica porta MOD-2 computa la funzione di parit\u00e0, che si sa essere impossibile da computare in AC0. Pi\u00f9 in generale, la funzione MOD\"m\" non pu\u00f2 essere computata in AC0[\"p\"] per un numero primo \"p\" a meno che \"m\" non sia una potenza di \"p\".\nOgni problema in ACC0 pu\u00f2 essere risolta da circuiti di profondit\u00e0 2, con porte AND con numero massimo di linee d'ingresso polilogaritmico alle entrate, connesse a una porta singola che computa una funzione simmetrica. Questi circuiti sono chiamati circuiti SYM+.\nLa classe ACC0 \u00e8 inclusa in TC0.\nRyan Williams annunci\u00f2 nel 2010 e pubblic\u00f2 nel 2011 una dimostrazione che ACC0 non contiene NEXPTIME. La dimostrazione usa molti risultati nella teoria della complessit\u00e0, compresi la teoria della gerarchia temporale, IP = PSPACE, la derandomizzazione e le idee nella dimostrazione del teorema di Toda.\nSi sa che computare il permanente \u00e8 impossibile per i circuiti ACC0 uniformi in tempo logaritmico, il che implica che la classe di complessit\u00e0 PP non \u00e8 contenuta in ACC0 uniforme in tempo logaritmico.\nSi congettura che ACC0 sia incapace di computare la funzione di maggioranza delle sue entrate, ma questo quesito era irrisolto al luglio 2012."}
{"id": "4905713", "revid": "122315", "url": "https://it.wikipedia.org/wiki?curid=4905713", "title": "Serilophus rubropygius", "text": ""}
{"id": "4905726", "revid": "1226", "url": "https://it.wikipedia.org/wiki?curid=4905726", "title": "Il piccolo bardo", "text": ""}
{"id": "4905728", "revid": "1305772", "url": "https://it.wikipedia.org/wiki?curid=4905728", "title": "Confuciusornis", "text": "Confuciusornis (il cui nome significa \"uccello di Confucio\") \u00e8 un genere estinto di uccello primitivo, della famiglia dei confuciusornithidi, vissuto nel Cretaceo inferiore, circa 125-120 milioni di anni fa (Aptiano), in quelle che oggi sono le Formazioni Yixian e Jiufotang, della Cina. Il genere \"Confuciusornis\" comprende quattro specie: la specie tipo \"C. sanctus\", \"C. dui\", \"C. feducciai\" e \"C. jianchangensis\". Come gli uccelli moderni, \"Confuciusornis\" possedeva un becco privo di denti. Il fatto che i parenti pi\u00f9 prossimi degli uccelli moderni come \"Hesperornis\" e \"Ichthyornis\" possedessero becchi dentati, indica che la perdita dei denti in \"Confuciusornis\" \u00e8 un'evoluzione convergente con gli uccelli moderni, facendo cos\u00ec dell'animale il pi\u00f9 antico uccello privo di denti conosciuto. Delle dimensioni di un corvo, \"Confuciusornis\" prende il nome dal filosofo cinese Confucio (551-479 a.C.). \"Confuciusornis\" \u00e8 uno dei vertebrati pi\u00f9 abbondanti ritrovati nella Formazione Yixian: ne sono stati ritrovati centinaia di esemplari completi e articolati.\nDescrizione.\n\"Confuciusornis\" era dotato di un becco senza denti simile a quello degli uccelli attuali, a differenza di alcuni parenti prossimi ai moderni uccelli come l'Hesperornis e l'Ichthyornis che invece erano dotati di denti. Questo potrebbe indicare che la perdita dei denti \u00e8 avvenuta in maniera convergente nel \"Confuciusornis\" e negli uccelli contemporanei.\nLe specie descritte di \"Confuciusornis\" accettate dalla comunit\u00e0 scientifica sono:\nCe ne sono altre due in fase di discussione che potrebbero essere variet\u00e0 del C. sanctus:\nUn parente prossimo, \"Changchengornis hengdaoziensis\", \u00e8 vissuto alla stessa epoca e nello stesso luogo. Anche il \"Changchengornis\" aveva la coda composta da lunghe piume e un piumaggio abbondante. Analisi statistiche recenti basate sull'attribuzione di relazioni evolutive a partire da similitudini indicano che il \"Confuciusornis\" \u00e8 imparentato pi\u00f9 da vicino con il \"Microraptor\" e con altri dinosauri che con l'Archaeopteryx. In ogni caso \u00e8 sicuro che non si \u00e8 evoluto dall'Archaeopteryx.\nScoperta e investigazione.\nNel 1993, sono stati scoperti i primi resti fossili di un uccello lungo 30\u00a0cm in una zona prossima a Sihetun e Jianshangou, vicino alla citt\u00e0 di Beipiao, in Cina. Nel 1995 questi resti sono stati identificati come \"Confuciusornis sanctus\" (uccello santo di Confucio) da un gruppo di ricercatori cinesi di Hou Lianhai. Da allora il giacimento archeologico di Sihetun ha restituito una gran quantit\u00e0 di resti di uccelli fossili: tra il 1993 e il 2000 sono stati ritrovati pi\u00f9 di 1000 esemplari di Confuciusornis. \"Confuciusornis sanctus\" non \u00e8 l'unica specie scoperta in questo giacimento; tra il 1997 e il 1999 il gruppo di ricercatori ha descritto altre 3 specie, anche se ci sono controversie su due di queste.\nNello stesso giacimento sono stati scoperti anche altri tipi di uccelli: \"Liaoningornis\" nel 1996, e \" Changchengornis\" nel 1999. Verso la fine del XX secolo molti fossili di uccelli sono stati rubati da cercatori di fossili. Si stima che, prima della protezione della zona di Beipiao, centinaia di specie siano state scavate illegalmente e vendute all'estero.\nInizialmente si riteneva che le rocce della formazione geologica di Yixian o Jehol, alle quali appartengono i livelli con i giacimenti di Sihetun e Jianshangou, fossero databili contemporaneamente alla formazione geologica di Solnhofen limestone dalla quale proveniva \"Archaeopteryx\". Nel 1999 per\u00f2 sono stati pubblicati i risultati della datazione radiometrica che indicavano una datazione pi\u00f9 antica per tutto il massiccio di Jehol, indicando \"Confuciusornis \"come l'uccello anatomicamente pi\u00f9 moderno.\nAnatomia comparata.\nA partire dagli anni \u201880, quando l'Archaeopteryx \u00e8 stato classificato in maniera distinta sia dal punto di vista morfologico e temporale rispetto ad altri fossili di uccelli conosciuti, sono stati scoperti molti fossili di transizione che hanno riempito i vuoti esistenti. Tra questi c'era il Confuciusornis.\nL'aspetto del \"Confuciusornis\" presenta alcune analogie con l'Archaeopteryx; \u00e8 una forma di transizione con alcune caratteristiche plesiomorfiche (ancestrali) alcune delle quali erano gi\u00e0 accennate negli antenati degli uccelli (dinosauri teropodi) e caratteristiche apomorfiche (derivate) che apparirono durante l'evoluzione degli uccelli.\nIl cranio presenta un'insolita combinazione di caratteristiche: mentre il becco del \"Confuciusornis\" analogamente agli uccelli attuali non aveva denti, altri uccelli pi\u00f9 moderni come il \"Liaoningornis\" e il \"Yanornis\" ne erano invece dotati. D'altro canto, la zona posteriore del cranio presentava analogie con i rettili diapsidi, presentando due finestre in ogni lato del cranio posizionate dietro alle orbite oculari. In nessun altro uccello, compreso l'\"Archaeopteryx\", \u00e8 stata dimostrata l'esistenza di queste aperture.\nIl petto del \"Confuciusornis\" era rinforzato dalla forcella (fusione delle clavicole in un unico osso) saldata alle costole a loro volta saldate allo sterno. La forcella non aveva forma di forchetta ma di boomerang, come nell'Archaeopteryx e in altri teropodi non aviari.\n\"Confuciusornis\" \u00e8 il dinosauro volante pi\u00f9 antico con un apparato di volo quasi moderno. Lo studio del suo scheletro inoltre fornisce informazioni preziose sulla trasformazione dell'artiglio in una \u201cmano volante\u201d. \nIl dinosauro teropodo ancestrale aveva tre dita funzionali nella mano: pollice, indice e medio. Gli uccelli mantengono queste tre dita privilegiando la funzione del volo a scapito della funzione prensile. Il \"Confuciusornis\" conserva artigli funzionali nelle dita pollice e medio mentre l'indice, il dito che sostiene le piume del volo, \u00e8 formato da ossa piatte a larghe ed \u00e8 dotato di un artiglio pi\u00f9 piccolo. Le dita pollice e medio del \"Confuciusornis\" possono chiudersi una sull'altra permettendogli di volare senza perdere del tutto la capacit\u00e0 di afferrare. \nLo studio dei fossili di \"Confuciusornis\" mostra che aveva un omero eccezionalmente lungo con una placca ossea all'estremit\u00e0 superiore dotata di una caratteristica apertura ovale che potrebbe aver contribuito a ridurre il peso dell'osso.\nConfuciusornis e Sapeornis si differenziano da Archaeopteryx, Rahonavis e Jeholornis per l'accorciamento della coda e lo sviluppo del pigostilo derivato dalla fusione delle ultime vertebre della coda. Questa modifica dello scheletro rappresentava un vantaggio per il volo.\nLa forcella era un osso semplice, come nell'Archaeopteryx. Lo sterno era una placca semplice e di dimensioni ridotte che potrebbe aver avuto una lieve carenatura ma che non sembra potesse fissare una massa muscolare importante. Le scapole erano saldate all'osso coraicodeo e potrebbero aver rappresentato una base abbastanza solida per sostenere la muscolatura adibita al volo. Nessun uccello moderno presenta una struttura simile. \nLa spalla era orientata lateralmente invece che con angolo dorsale come negli uccelli moderni: questo significa che Confuciusornis non poteva sollevare le ali al di sopra delle spalle. Cos\u00ec come Archaeopteryx quindi non poteva battere le ali per volare in senso ascendente come fanno gli uccelli attuali\nIn alcuni esemplari \u00e8 stata riscontrata la presenza di lunghe piume agli arti inferiori indicando la presenza di \"quattro ali\" come in alcuni esemplari di Sapeornis, Cathayornis e Yanornis.\nCapacit\u00e0 di volo e stile di vita.\nVari gruppi di paleo-ornitologi hanno affrontato il tema della capacit\u00e0 di volo del \"Confuciusornis\". Dato che l'apparato di volo \"Confuciusornis\" non era il pi\u00f9 adatto per spiccare il volo da terra e che invece era dotato di potenti artigli si \u00e8 ipotizzato che potesse arrampicarsi sugli alberi da dove poi poteva tornare a spiccare il volo.\nIn contrapposizione con quest'ipotesi si deve notare che, se paragonati a quelli degli uccelli attuali, gli artigli non erano specializzati per la scalata. Inoltre le lunghe penne caudali l'avrebbero ostacolato durante la risalita. Secondo gli oppositori alla teoria del \"Confuciusornis\" scalatore, gli adattamenti dello scheletro sarebbero stati sufficienti a permettergli di spiccare il volo direttamente da terra. Peter &amp; Qiang sostengono la teoria secondo cui \"Confuciusornis\" avesse una capacit\u00e0 di volo limitata a causa dell'ubicazione scorretta delle grandi ali. Proprio questa stessa caratteristica darebbe credito alla teor\u00eda secondo la quale i rappresentanti di questa specie avrebbero potuto essere buoni planatori.\nIl gruppo di ricercatori guidati da Hou Lianhai ha valutato l'ipotesi che il Confuciusornis fosse erbivoro, tuttavia Dals\u00e4tt et al. hanno descritto un esemplare di C. sanctus proveniente dalla formazione di Juofotang con prove concrete della sua dieta: diverse vertebre e costole del teleosteo \"Jinanichthys\" nella parte cervicale bassa e nel petto indicano che il \"Confuciusornis\" per lo meno mangiava pesce, oltre ad altri alimenti.\nLe ossa di pesce probabilmente facevano parte di un bolo di pelle e ossa prodotto dal pasto effettuato dal \"Confuciusornis\" poco prima di morire. Dals\u00e4tt et Al. considerano che, data la morfologia del becco, il \"Confuciusornis\" fosse onnivoro e che i resti di pesce facessero parte della sua dieta abituale insieme a semi e piante.\nLa presenza di un'ingente quantit\u00e0 di scheletri di \"Confuciusornis\" nei depositi lacustri nel sito paleontologico di Sihetun sembrerebbe indicare che gli uccelli molto probabilmente sostavano lungo le coste dei laghi per passare la notte. In alcune zone sono stati scavati pi\u00f9 di 40 esemplari su 100 m\u00b2 facendo pensare che la loro morte possa essere avvenuta per un disastro naturale, come ad esempio un'esplosione di ceneri vulcaniche.\nD'accordo con questa teoria si pu\u00f2 dedurre che gli individui di \"Confuciusornis\" vivessero in gruppi o si riunissero temporaneamente, come molti uccelli attuali."}
{"id": "4905736", "revid": "767487", "url": "https://it.wikipedia.org/wiki?curid=4905736", "title": "La canzone di Eriol", "text": "La canzone di Eriol \u00e8 una poesia composta dallo scrittore britannico J.R.R. Tolkien presso Easington tra il 1917 e il 1918, probabilmente partendo da un testo composto in precedenza. Il testo \u00e8 presentato dal figlio Christopher Tolkien nella raccolta \"Racconti perduti\".\nLe vicende di Eriol fanno da cornice ai due libri pubblicati da Christopher Tolkien \"Racconti perduti\" e \"Racconti ritrovati\". Eriol \u00e8 un inglese dell'undicesimo secolo della stirpe Ing, il quale, dopo varie peripezie e grazie al consiglio del Valar Ulmo riesce a ritrovare le perdute sponde di Tol Eress\u00eba, la leggendaria isola abitata dagli Alti Elfi in vista di Valinor, la beata citt\u00e0 dei Valar. Ivi viene accolto di buon grado dagli isolani che, su sua richiesta, cominciano a narrargli le vicende di Arda.\nPer ricambiare gli elfi delle loro storie Eriol decide di comporre questa canzone nella Stanza del Fuoco dei Racconti per narrare loro le peripezie che lo avevano spinto a fuggire dalla sua terra natale, l'Inghilterra, che gli elfi chiamano Luthany.\nIl componimento \u00e8 bipartito e al suo interno possono essere distinti due momenti."}
{"id": "4905740", "revid": "729019", "url": "https://it.wikipedia.org/wiki?curid=4905740", "title": "Camillo II Gonzaga", "text": "Biografia.\nCamillo era figlio di Alfonso I Gonzaga, conte di Novellara e Bagnolo e di Vittoria di Capua; successe nella titolarit\u00e0 del padre alla sua morte, avvenuta nel 1589, confermata nel 1596 dall'imperatore Rodolfo II.\nSpos\u00f2 il 13 gennaio 1605 Caterina d'Avalos (1586-1618), figlia di Alfonso Felice d'Avalos d'Aragona.\nIn qualit\u00e0 di condottiero fu al servizio del re di Spagna.\nNel 1616 fece costruire a Novellara il campanile della Chiesa di Santo Stefano e l'ospedale.\nNel 1618 rimase vedovo della moglie.\nNel biennio 1626-27 fu contrapposto al fratello Alfonso, vescovo di Rodi, per i beni famigliari \"posseduti per indiviso\" fino al 1607. Il processo civile vedr\u00e0 il Duca di Guastalla Ferrante II Gonzaga investito in qualit\u00e0 di commissario cesareo; questi delegher\u00e0 a sua volta il governatore di Reggio, giudice Camillo Bevilaqua.\nIl paese fu colpito nel 1630 dalla pestilenza che provoc\u00f2 numerosissime vittime.\nNel 1636 si rec\u00f2 a Roma dove prese i voti e dopo quattro anni abdic\u00f2 a favore del figlio Alessandro, che, morendo nel 1644, lasci\u00f2 il potere ancora nelle mani del padre, deceduto nel 1650.\nDiscendenza.\nCamillo e Caterina ebbero nove figli:"}
{"id": "4905745", "revid": "1226", "url": "https://it.wikipedia.org/wiki?curid=4905745", "title": "Il mondo sfavillante", "text": ""}
{"id": "4905750", "revid": "466539", "url": "https://it.wikipedia.org/wiki?curid=4905750", "title": "Tommy Ho", "text": "Carriera.\nIn carriera ha vinto 4 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio all'Open di Francia nel 1995, in coppia con il neozelandese Brett Steven."}
{"id": "4905758", "revid": "110157", "url": "https://it.wikipedia.org/wiki?curid=4905758", "title": "Cultura di Arbon", "text": "La cultura di Arbon era una cultura dell'antica et\u00e0 del bronzo (1800-1600 a.C. circa) che occupava parte della Germania meridionale e della Svizzera. Prende il nome dalla localit\u00e0 di Arbon.\nCaratteristiche.\nGli insediamenti erano sia protetti da grandi palizzate che aperti o delimitati da piccoli recinti. Particolarmente conosciuto \u00e8 l'insediamento di Bodman-Schachen, nel circondario di Costanza, composto inizialmente da circa una decina di case di dimensioni variabili dai 25 ai 30 metri quadrati, poi ingranditesi nel tempo.\nL'economia si basava sulla coltivazione del farro e dell'orzo e sulla raccolta di frutti selvatici quali le more, nocciole, prugne, mele, fragole selvatiche e il sambuco che veniva utilizzato anche per la tintura dei vestiti. L'allevamento di vari animali quali suini, bovini e ovini e la caccia completavano l'economia di sussistenza.\nGli strumenti da lavoro e le armi erano sia in pietra che in rame, o pi\u00f9 raramente in bronzo. Attualmente non si conoscono le usanze funebri in quanto non sono ancora state rinvenute sepolture ascrivibili a questa cultura.\nAlcuni oggetti forse associabili al culto sono le cosiddette Brotlaibidole."}
{"id": "4905761", "revid": "1226", "url": "https://it.wikipedia.org/wiki?curid=4905761", "title": "Rompisciopero", "text": ""}
{"id": "4905762", "revid": "1226", "url": "https://it.wikipedia.org/wiki?curid=4905762", "title": "Il crumiro", "text": ""}
{"id": "4905768", "revid": "599013", "url": "https://it.wikipedia.org/wiki?curid=4905768", "title": "Jos\u00e9 Luis Sosa", "text": "Carriera.\nClub.\nHa speso otto anni di carriera nella squadra argentina del Gimnasia La Plata.\nNazionale.\nCon la Nazionale uruguaiana ha preso parte alla Copa Am\u00e9rica 1983, vincendola."}
{"id": "4905770", "revid": "1226", "url": "https://it.wikipedia.org/wiki?curid=4905770", "title": "Red Alert (romanzo)", "text": ""}
{"id": "4905772", "revid": "986213", "url": "https://it.wikipedia.org/wiki?curid=4905772", "title": "Alessandro II Gonzaga", "text": "Biografia.\nAlessandro era figlio di Camillo II Gonzaga, conte di Novellara e Bagnolo e di Caterina d'Avalos, figlia di Alfonso Felice d'Avalos d'Aragona; successe al padre nella titolarit\u00e0 del feudo nel 1640, quando questi abdic\u00f2 in suo favore. \nNell'agosto del 1629 si stabil\u00ec in Ferrara contratto di matrimonio con Anna Maria Bevilacqua, figlia di Ernesto Bevilacqua marchese di Bismantova e di Donna Felice Sassatelli figlia del conte Antonio Maria Sassatelli patrizio di Imola; il 5 febbraio 1630 a Ferrara, la promessa sposa mor\u00ec di peste prima del matrimonio. La madre di Anna dispose, in accordo con il conte Camillo II Gonzaga, che il feretro in processione fosse ornato ugualmente dagli stemmi uniti dei Bevilacqua e dei Gonzaga.\nAlessandro resse la Contea di Novellara e Bagnolo per soli quattro anni.\nMor\u00ec nella Rocca di Novellara il 17 settembre 1644, lasciando nuovamente il potere ed il governo della contea nelle mani del padre Camillo II Gonzaga.\nDiscendenza.\nAlessandro probabilmente non ebbe discendenza legittima.\nMa ebbe una figlia forse naturale:"}
{"id": "4905773", "revid": "287204", "url": "https://it.wikipedia.org/wiki?curid=4905773", "title": "Football Club Lorient-Bretagne Sud 2013-2014", "text": ""}
{"id": "4905774", "revid": "767487", "url": "https://it.wikipedia.org/wiki?curid=4905774", "title": "Washington Gonz\u00e1lez", "text": "Carriera.\nClub.\nHa giocato nella massima serie dei campionati uruguaiano, argentino e australiano.\nNazionale.\nCon la Nazionale uruguaiana ha preso parte alla Copa Am\u00e9rica 1979 e all'edizione 1983, vincendo quest'ultima."}
{"id": "4905775", "revid": "124059472", "url": "https://it.wikipedia.org/wiki?curid=4905775", "title": "Todos sus grandes \u00e9xitos en espa\u00f1ol", "text": "Todos sus grandes \u00e9xitos en espa\u00f1ol \u00e8 un album del cantante Al Bano pubblicato in Spagna nel 2008. Contiene un CD con tutti i suoi grandi successi cantati in spagnolo e un DVD con canzoni in italiano."}
{"id": "4905776", "revid": "827882", "url": "https://it.wikipedia.org/wiki?curid=4905776", "title": "Pen Duick", "text": "Gli yacht che hanno portato il nome di Pen Duick sono state imbarcazioni oceaniche nel periodo dal 1960 alla fine degli anni settanta, costruiti per lo yachtsman francese \u00c9ric Tabarly, che contribu\u00ec al progetto di ognuno di loro.\nTutti gli yacht \"Pen Duick\", eccetto il \"Pen Duick IV\" andato perduto, ancora partecipano a gare per imbarcazioni classiche."}
{"id": "4905777", "revid": "287204", "url": "https://it.wikipedia.org/wiki?curid=4905777", "title": "Christian Ruud", "text": "Biografia.\nIn carriera ha raggiunto una finale in singolare allo Swedish Open nel 1995. Nel 1996 ha rappresentato la Norvegia alle Olimpiadi di Atlanta, dove \u00e8 uscito al terzo turno. Nei tornei del Grande Slam ha ottenuto il suo miglior risultato raggiungendo il quarto turno nel singolare agli Australian Open nel 1997.\nIn Coppa Davis ha disputato un totale di 54 partite, ottenendo 31 vittorie e 23 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award.\nHa tre figli: un maschio, Casper, anche lui tennista, e due femmine, Caroline e Charlotte."}
{"id": "4905779", "revid": "104265", "url": "https://it.wikipedia.org/wiki?curid=4905779", "title": "Gruppo di Singen", "text": "Il gruppo di Singen indica un gruppo regionale della prima et\u00e0 del bronzo nel sud della Germania. Deve il suo nome alla localit\u00e0 di Singen dove \u00e8 stata rinvenuta un'importante necropoli. \u00c8 stato riconosciuto come gruppo indipendente da Margaret Gallay e viene datato al 2300-2100 a.C.. Era in contatto con altri gruppi regionali del Bronzo Antico tra cui la cultura di Adlerberg e la cultura di Straubing."}
{"id": "4905784", "revid": "767487", "url": "https://it.wikipedia.org/wiki?curid=4905784", "title": "Mercedes Santamarina", "text": "Una gran parte delle opere che appartennero alle sue propriet\u00e0 fu da lei acquisita nel periodo in cui visse a Parigi. Tra i pezzi maggiori delle sue collezioni quadri del XIX secolo e vario artigianato prodotto tra il precedente e il secolo successivo. Furono poi donati ai musei di Buenos Aires e Tandil.\nFamiglia.\nLa famiglia dei Santamarina era originaria della Spagna, dove il nonno di Mercedes, Ram\u00f3n Santamarina, nacque nel 1827 ad Ourense, in Galizia. Egli divenne orfano durante l'infanzia e trasferendosi all'et\u00e0 di 16 anni in Argentina, si stabil\u00ec a Tandil. Qui lavor\u00f2 come allevatore e commerciante di bestiame. Da imprenditore, entr\u00f2 quindi nel giro dei proprietari terrieri della regione e fond\u00f2 nel 1890 un'azienda ancora oggi operante: la \"Santamarina e Hijos\", diversificandosi nel settore immobiliare e affiliata alle grandi industrie e banche. Suo figlio Ram\u00f3n Santamarina Alduncin (1861-1909) in seguito divenne presidente del \"Banco de la Naci\u00f3n Argentina\", la pi\u00f9 grande banca del paese. Dal suo matrimonio con Maria Sebastiana de Gasta\u00f1aga Alduncin ebbe dieci figli, tra i quali Mercedes Santamarina che nacque sesta nel 1896. Uno degli zii di Mercedes Santamarina, Enrique Santamarina (1870-1937), ha ricoperto la carica di Vice Presidente dell'Argentina sotto Jos\u00e9 Evaristo Uriburu e Jorge Alejandro Santa Marina (1891-1953), e fu anche presidente del Banco de la Nacion Argentina, e poi Ministro delle Finanze. Un altro zio, Antonio Santamarina Irasusta (1880-1974), fu \"Senador\" (\"senatore\") al Congresso Nazionale dell'Argentina, e come Mercedes Santamarina anche un importante collezionista d'arte."}
{"id": "4905785", "revid": "599013", "url": "https://it.wikipedia.org/wiki?curid=4905785", "title": "Nelson Agresta", "text": "Carriera.\nClub.\nHa giocato nella massima serie dei campionati uruguaiano e argentino.\nNazionale.\nCon la Nazionale uruguaiana ha preso parte alla Copa Am\u00e9rica 1979 e all'edizione 1983, vincendo quest'ultima."}
{"id": "4905787", "revid": "887364", "url": "https://it.wikipedia.org/wiki?curid=4905787", "title": "Circondario federale della Crimea", "text": "Il circondario federale della Crimea (; traslitterazione: \"Kr\u00fdmskij feder\u00e1l'nyj \u00f3krug\") \u00e8 stato uno dei nove circondari federali della Russia. Fu formalmente istituito il 21 marzo 2014 sui corrispondenti territori della Repubblica di Crimea e della citt\u00e0 federale di Sebastopoli; il circondario non godeva di riconoscimento da parte della comunit\u00e0 internazionale, in particolare i paesi dell'UE e gli Stati Uniti d'America consideravano i suoi territori ancora parte dell'Ucraina.\nIl 28 luglio 2016 il circondario \u00e8 stato soppresso e aggregato al circondario federale meridionale.\nSuddivisioni.\nIl circondario era costituito dalle seguenti entit\u00e0:"}
{"id": "4905788", "revid": "767487", "url": "https://it.wikipedia.org/wiki?curid=4905788", "title": "Luis Alberto Acosta", "text": "Carriera.\nClub.\nHa giocato nella massima serie dei campionati uruguaiano, messicano, argentino ed ecuadoriano.\nNazionale.\nCon la Nazionale uruguaiana ha preso parte alla Copa Am\u00e9rica 1983, vincendola.\nTra il 1983 e il 1988 ha giocato 15 partite e segnato 1 gol."}
{"id": "4905794", "revid": "287204", "url": "https://it.wikipedia.org/wiki?curid=4905794", "title": "Satoshi Iwabuchi", "text": "Carriera.\nIn carriera ha vinto un titolo di doppio, il Japan Open Tennis Championships nel 2005, in coppia con il connazionale Takao Suzuki. Ha raggiunto in doppio la 125\u00aa posizione della classifica ATP, mentre in singolare ha raggiunto il 223\u00ba posto.\nIn Coppa Davis ha disputato un totale di 22 partite, collezionando 13 vittorie e 9 sconfitte. Per la sua costanza nel rappresentare il proprio Paese nella competizione \u00e8 stato insignito del Commitment Award."}
{"id": "4905801", "revid": "339392", "url": "https://it.wikipedia.org/wiki?curid=4905801", "title": "Museo-Memoriale Suvorov", "text": ""}
{"id": "4905809", "revid": "64902877", "url": "https://it.wikipedia.org/wiki?curid=4905809", "title": "Dialetto venetopontino", "text": ""}
{"id": "4905810", "revid": "64902884", "url": "https://it.wikipedia.org/wiki?curid=4905810", "title": "Dialetto veneto-pontino", "text": ""}
{"id": "4905813", "revid": "1543377", "url": "https://it.wikipedia.org/wiki?curid=4905813", "title": "Classe Nevada", "text": "La classe Nevada di nave da battaglia della United States Navy \u00e8 stata composta da due unit\u00e0: la \"Nevada\" e la \"Oklahoma\". La classe Nevada rappresent\u00f2 un notevole progresso nella tecnologia navale, tre delle sue nuove caratteristiche vennero successivamente incluse in quasi tutte le corazzate della US Navy: una torretta con tre cannoni, olio combustibile al posto del carbone come carburante e un nuovo tipo di corazza. Queste caratteristiche resero la \"Nevada\" la prima dreadnought statunitense.\nLe navi parteciparono a entrambe la guerre mondiali. Nella seconda guerra mondiale, entrambe vennero coinvolte nell'attacco di Pearl Harbor e la \"Oklahoma\" venne affondata dall'aviazione navale giapponese. La \"Nevada\" fu dismessa il 29 agosto 1946 e affondata durante un'esercitazione navale il 31 luglio 1948; la \"Oklahoma\" invece, recuperata ma mai rimessa in servizio, affond\u00f2 nel corso del viaggio verso la demolizione.\nProgettazione.\nEssendo sia la prima nave da battaglia di seconda generazione, sia la prima \"Super-dreadnoughts\" della U.S. navy, la \"Nevada\" \u00e8 considerata una nave rivoluzionaria dagli storici moderni. All'epoca del suo completamente nel 1916, il New York Times osserv\u00f2 che la nuova nave da guerra era molto pi\u00f9 grande delle altre navi da battaglia americane dell'epoca; la sua stazza era quasi tre volte quella dell'obsoleta \"Oregon\" del 1890, almeno il doppio della \"Connecticut\" varata nel 1904 e almeno 8t maggiore della \"Delaware\" una delle prime Dreadnought americane, varata appena sette anni prima della \"Nevada\".\nLa Nevada fu la prima nave da battaglia americana ad avere una tripla torretta, una singola ciminiera ed un motore a vapore alimentato ad olio combustibile che era molto pi\u00f9 efficiente del carbone perch\u00e9 a parit\u00e0 di massa aveva un rendimento maggiore. La possibilit\u00e0 di coprire distanze sempre maggiori senza fare rifornimento era particolarmente sentita dai vertici della marina dell'epoca, tanto che nel 1903 venne imposto che tutte la nevi da guerra americane avessero un raggio d'azione minimo di 11.000\u00a0km in modo tale da consentire agli Stati Uniti di applicare la dottrina Monroe. Uno degli scopi principali della Great White Fleet, che fece il giro del mondo tra il 1907 e il 1908, era quello di dimostrare al Giappone che la Marina degli Stati Uniti avrebbe potuto \"portare qualsiasi conflitto navale nelle acque territoriali giapponesi\". Forse, proprio per soddisfare questa esigenza, le navi da guerra dopo il 1908 furono in maggior parte progettate per avere \"un'autonomia di 8.000 miglia a velocit\u00e0 di crociera\"; data la distanza di 12.130\u00a0km tra San Pedro, dove la flotta sarebbe stata ormeggiata, e Manila, dove la flotta avrebbe dovuto combattere secondo il War Plan Orange, l'autonomia della navi era ovviamente uno dei problemi principali per la U.S. navy.\nCostruzione e prove.\nLa costruzione della \"Nevada\" venne autorizzata da un atto del Congresso il 4 marzo 1911, il contratto venne stipulato con la Fore River Shipbuilding Company il 22 gennaio 1912 per un totale di 5.895.000 dollari (esclusi armamenti e corazze), il tempo di costruzione previsto inizialmente era di 36 mesi. un secondo contratto da 50.000 dollari venne firmato il 31 luglio 1912 per coprire i costi aggiuntivi di un turbine da crociera dotate di turboriduttore per ogni albero dell'elica, questo aument\u00f2 i tempi di costruzione previsti di 5 mesi. La chiglia venne impostata il 4 novembre 1912, e al 12 agosto 1914 la nave era ultimata al 72,4%. La Nevada venne varata l'11 luglio 1914, sponsorizzata da Eleanor Anne Seibert, nipote del governatore del Nevada Tasker Oddie e discendente del primo segretario della marina Benjamin Stoddert. Al varo parteciparono diversi importanti membri del governo, inclusi il governatore Oddie, il governatore del Massachusetts David Ignatius Walsh, il senatore del Nevada Key Pittman, il segretario della marina Josephus Daniels e il futuro Presidente degli Stati Uniti d'America Franklin D. Roosevelt. La \"Nevada\" dovette subire numerosi test e prove prima della sua entrata in servizio per verificare che fossero rispettati tutti i termini del contratto originale. Queste prove cominciarono il 4 novembre 1915, quando la nave condusse una prova di resistenza di 12 ore su e gi\u00f9 per le coste del New England, raggiungendo una velocit\u00e0 massima di 21,4 kn (39,6 km/h). Anche se le \"prove di accettazione\" furono interrotte il 5 novembre a causa di una burrasca mentre era nei pressi di Capo Cod, queste ripresero il 6 con una prova sul risparmio di carburante che consisteva in un periodo di 24 ore in cui la \"Nevada\" doveva viaggiare a 10Kn (19Km/h). L'esito del test fu positivo: il consumo di carburante della nave risult\u00f2 essere di 2.7\u00a0kg al nodo inferiore rispetto al limite imposto dal contratto. Un altro test consistette in dodici ore di navigazione alla velocit\u00e0 di 15 nodi(28\u00a0km/h), con un risultato nei consumi ancora migliore, 10% al di sotto delle specifiche imposte dal contratto. Dopo il completamento di tutti questi test e delle prove a Rockland nel Maine, la \"Nevada\" salp\u00f2 alla volta del New York Navy Yards per l'equipaggiamento, i tubi di lancio dei siluri."}
{"id": "4905819", "revid": "125391508", "url": "https://it.wikipedia.org/wiki?curid=4905819", "title": "Natal'ja Poklonskaja", "text": " Ambasciatore straordinario e plenipotenziario della Federazione Russa a Capo Verde (c 2021).\nProcuratrice in Ucraina sin dal 2002, ha assunto nel marzo 2014 l'incarico di Procuratore generale della Repubblica di Crimea, da cui si \u00e8 dimessa nell'ottobre 2016 in coincidenza alla sua elezione con Russia Unita alla Duma di Stato.\nBiografia.\nPrimi anni di vita e di servizio ucraino.\nNata nel villaggio di Mikhailovka, nell'Oblast' di Voroshilovgrad (l'odierno Oblast' di Luhans'k) si \u00e8 laureata presso l'Universit\u00e0 Nazionale Kharkiv degli Affari Interni (in ucraino, \"\u0425\u0430\u0440\u043a\u0456\u0432\u0441\u044c\u043a\u0438\u0439 \u043d\u0430\u0446\u0456\u043e\u043d\u0430\u043b\u044c\u043d\u0438\u0439 \u0443\u043d\u0456\u0432\u0435\u0440\u0441\u0438\u0442\u0435\u0442 \u0432\u043d\u0443\u0442\u0440\u0456\u0448\u043d\u0456\u0445 \u0441\u043f\u0440\u0430\u0432\") a Eupatoria (Crimea).\nNel 2011 a Sinferopoli (Crimea) \u00e8 stata pubblico ministero nel processo di alto profilo contro un ex deputato del Consiglio Supremo della Crimea, accusato di appartenenza ad una banda armata criminale denominata \"Bashmaki\" (in ucraino, \"\u0427\u0435\u0440\u0435\u0432\u0438\u043a\u0438\", letteralmente: \"Gli stivali\"). Nello stesso anno \u00e8 stata nominata procuratore ambientale interdistrettuale di Sinferopoli. In seguito \u00e8 stata trasferita all'Ufficio del procuratore generale ucraino a Kiev (capitale), dove ha svolto servizio come procuratore anziano.\nDa ottobre a dicembre del 2012 ha lavorato come capo dei Pubblici Ministeri presso la Corte d'appello della Crimea, e pi\u00f9 tardi, dal dicembre 2012 al marzo 2014, era avvocato senior della seconda divisione della Direzione Generale degli Affari Interni, dove si \u00e8 occupata di indagini preliminari e controllo della gestione della pubblica accusa con la supervisione delle Forze dell'ordine nei procedimenti penali.\nIl 25 febbraio 2014 Natal'ja Poklonskaja ha rassegnato le dimissioni, dichiarando che \"si vergognava di vivere in un paese in cui i neofascisti camminano liberamente per le strade\" (un riferimento per gli attivisti radicali Euromaidan). Le dimissioni non sono state accettate; invece, le \u00e8 stata data una vacanza e ha lasciato \"Kiev\". In Sinferopoli, Natal'ja Poklonskaja ha offerto il suo aiuto al governo di Crimea.\nPeriodo dell'indipendenza della Crimea e servizio russo.\nMentre la Crimea chiedeva l'indipendenza dell'Ucraina, l'11 marzo 2014 Natal'ja Poklonskaja veniva nominata procuratore della neonata Repubblica di Crimea. Natal'ja Poklonskaja \u00e8 stata nominata in tale posizione dal presidente del Consiglio dei ministri della Crimea Sergej Aks\u00ebnov, dopo la nomina le era anche stato riferito di essere stata respinta da altri quattro, tra cui l'ex vice-procuratore della Crimea, Vyacheslav Pavlov. Le sue precedenti critiche alle proteste dell'opposizione ucraina e il \"colpo di stato anti-costituzionale\" hanno portato il Governo ucraino ad avviare contro di lei un procedimento penale, privandola dei suoi ranghi e servizio civile dal Consigliere di giustizia. Il 17 marzo 2014 \u00e8 stata oggetto di un tentativo di assassinio, su cui ha rifiutato di commentare.\nSubito dopo la sua nomina a procuratore, \u00e8 stata coinvolta in un'indagine sui violenti attacchi commessi contro membri della polizia antisommossa ucraina, i berkut. Il 19 marzo 2014, Natal'ja Poklonskaja confermo che erano in corso delle indagini a merito della sparatoria avvenuta a Simferopol il 18 marzo 2014, noto come Incidente di Simferopoli, avvenuto durante la fine della Crisi della Crimea. Incidente causo la morte di due persone e il ferimento di almeno altre due persone confermate secondo le dichiarazioni, Poklonskaja neg\u00f2 la notizia che il tiratore responsabile dell'attacco fosse stato arrestato. Le indagini portarono a confrontare la sparatoria con gli attacchi avvenuti da parte di alcuni cecchini apostati sugli edifici dei dintorni della Majdan Nezale\u017enosti (\"Piazza dell'Indipendenza\") a Kiev che spararono sulla folla il 20 febbraio 2014 durante la Proteste iniziali di Kiev e ha dichiarato di ritenere che la sparatoria avrebbe dovuto provocare la violenza tra le forze militari di Ucraina e Crimea."}
{"id": "4905820", "revid": "322321", "url": "https://it.wikipedia.org/wiki?curid=4905820", "title": "Trattato di adesione della Crimea alla Russia", "text": "Il trattato tra la Federazione Russa e la Repubblica di Crimea sull'adesione alla Federazione Russa della Repubblica di Crimea () \u00e8 un trattato sottoscritto tra i rappresentanti della Crimea e della citt\u00e0 autonoma di Sebastopoli firmato a Mosca nel Cremlino il 18 marzo 2014 per l'adesione della penisola alla Federazione Russa.\nIl trattato \u00e8 stato ratificato dalla Duma di Stato il 20 marzo 2014, con l'unico voto contrario del deputato Il'ja Ponomar\u00ebv di Russia Giusta.\nIl trattato.\nIl trattato prevede:\nRiconoscimento internazionale.\nIl trattato non \u00e8 riconosciuto dall'Ucraina che considera ancora la penisola di Crimea parte del suo territorio \"temporaneamente occupato\". Tuttavia dall'8 settembre 2014 le guardie di frontiera ucraine presenti nell'Oblast' di Cherson richiedono ai cittadini ucraini il passaporto o la carta d'identit\u00e0 ucraina se si recano nella penisola."}
{"id": "4905826", "revid": "767487", "url": "https://it.wikipedia.org/wiki?curid=4905826", "title": "Toreador senza paura", "text": "Toreador senza paura (\"El Terrible Toreador\") \u00e8 un corto animato della serie \"Sinfonie allegre\", prodotto e diretto da Walt Disney.\nTrama.\nIn una locanda della Spagna un torero difende la cameriera Carmencita dalle insistenze di un ufficiale messicano.\nSpostatosi nell'arena affronta con coraggio il toro.\nProduzione.\nSecondo il commento contenuto nel DVD il modello per la caricatura del torero fu Disney stesso.\nDistribuzione.\nUsc\u00ec nei cinema statunitensi il 26 settembre 1929; in Italia arriv\u00f2 nel gennaio del 1931 distribuito dalla Columbia Pictures."}
{"id": "4905829", "revid": "287204", "url": "https://it.wikipedia.org/wiki?curid=4905829", "title": "AC (complessit\u00e0)", "text": "Nella complessit\u00e0 dei circuiti, AC \u00e8 una gerarchia di classi di complessit\u00e0. Ciascuna classe, ACi, consiste dei linguaggi riconosciuti dai circuiti booleani con profondit\u00e0 formula_1 e un numero polinomiale di porte AND e OR, con un numero massimo di linee d'ingresso (\"fan-in\") illimitato.\nIl nome \"AC\" fu scelto per analogia con NC, con la \"A\" nel nome che sta per \"alternante\" e si riferisce sia all'alternanza tra le porte AND e OR nei circuiti sia alle macchine di Turing alternanti.\nLa classe AC \u00e8 AC0, che consiste di circuiti con numero massimo di linee d'ingresso illimitato a profondit\u00e0 costante.\nLa gerarchia totale delle classi AC \u00e8 definita come\nformula_2 \nRelazione con NC.\nLe classi AC sono legate alle classi NC, che sono definite in modo simile, ma con porte che hanno soltanto un numero massimo di linee d'ingresso costante. Per ciascuna \"i\", abbiamo\nCome conseguenza immediata di questo, abbiamo che NC = AC.\nSi sa che l'inclusione \u00e8 rigida per \"i\" = 0.\nVariazioni.\nLa potenza delle classi AC pu\u00f2 essere influenzata aggiungendo porte addizionali. Se aggiungiamo porte che calcolano l'operazione modulo per qualche modulo \"m\", abbiamo le classi ACCi[m]."}
{"id": "4905833", "revid": "729019", "url": "https://it.wikipedia.org/wiki?curid=4905833", "title": "Minnesota Vikings 2009", "text": "La stagione 2009 dei Minnesota Vikings fu la 49\u00aa della franchigia nella National Football League, la 28\u00aa giocata al Mall of America Field at the Hubert H. Humphrey Metrodome e la 4\u00aa con Brad Childress come capo-allenatore.\nOffseason 2009.\nNote:"}
{"id": "4905837", "revid": "1543377", "url": "https://it.wikipedia.org/wiki?curid=4905837", "title": "Bobod\u017ean Gafurov", "text": "Studi.\nNato in un villaggio vicino a Chujand, si form\u00f2 presso la scuola di studi giuridici di Samarcanda. Nel 1935 si laure\u00f2 all'Istituto sovietico di giornalismo e nel 1941 consegu\u00ec il dottorato presso l'Istituto di Storia dell'Accademia delle Scienze dell'URSS di Mosca.\nScrisse diverse opere storiografiche sull'origine del popolo tagiko e sulla storia del proprio paese, dal 1956 sino alla sua morte fu a capo dell'Istituto di Studi Orientali dell'Accademia delle Scienze dell'Unione Sovietica.\nCarriera politica.\nNel 1932 ader\u00ec al PCUS.\nDopo aver completato gli studi nel '41 venne nominato Segretario per la propaganda del Partito Comunista del Tagikistan.\nDal 1944 al 1946 ricopr\u00ec la carica di secondo segretario del Comitato Centrale del Partito, dall'agosto del 1946 al maggio del 1956 fu primo segretario ovvero capo del Partito e massimo rappresentante del potere esecutivo della RSS Tagika.\nA seguito dell'indipendenza del Tagikistan, Gafurov fu proclamato eroe nazionale.\nOnorificenze.\nOnorificenze tagike.\nA suo nome sono stati intitolati un villaggio e un distretto della provincia di Su\u01e7d, una biblioteca dell'Accademia delle Scienze dell'URSS (oggi Accademia russa delle scienze), oltre a diverse strade in varie citt\u00e0. Il suo volto \u00e8 raffigurato su di una banconota emessa nel 2000 dalla Repubblica del Tagikistan."}
{"id": "4905838", "revid": "2091899", "url": "https://it.wikipedia.org/wiki?curid=4905838", "title": "Yan Yan Machiko", "text": " \u00e8 una serie anime ONA ideata da Satoshi Tomioka. Prodotto dallo studio Kanaban Graphic, famoso per la serie animata di Usavich, il primo episodio di Yan Yan Machiko \u00e8 stato trasmesso per la prima volta su youtube, il 24 dicembre 2009.\nNel corso del 2013 sono stati tradotti ufficialmente e distribuiti gratis in rete i primi due episodi.\nTrama.\nLa giovane pecora Machiko vive nella trafficata via commerciale di Avenue des Champs-\u00c9lys\u00e9es."}
{"id": "4905840", "revid": "536103", "url": "https://it.wikipedia.org/wiki?curid=4905840", "title": "Vladimir Andreevi\u010d Konstantinov", "text": "Biografia.\nNato nel 1956 da una famiglia di etnia russa a Vladimirovca, nella RSS Moldava, oggi nello stato a riconoscimento parziale della Transnistria.\nNel 1973 complet\u00f2 la scuola secondaria a Bach\u010dysaraj, in Crimea, e in seguito si laure\u00f2 in ingegneria industriale a Sinferopoli.\nNel 1999 ricevette i premi di \"Costruttore della Crimea\" e di \"Costruttore dell'Ucraina\".\nHa ricoperto dal 1998 al 2002 e dal 2006 al 2014 la carica di deputato del Parlamento della Crimea, per due legislature capogruppo del partito delle Regioni. Presidente dell'assemblea dal 2010,\nin seguito alla crisi della Crimea del 2014 che ha provocato l'indipendenza unilaterale, il 18 marzo 2014 ha firmato il trattato di adesione della Crimea alla Russia.\nControversie.\nKostantinov deve circa 130 milioni di dollari alle banche ucraine.\nAndrij Sen\u010denko, parlamentare dell'Unione Pan-Ucraina \"Patria\", ha affermato che Kostantinov \u00e8 stato coinvolto in azioni immobiliari fraudolente dagli anni novanta assieme all'odierno primo ministro della Crimea Sergej Aks\u00ebnov e lo ha accusato di connessioni con il crimine organizzato."}
{"id": "4905844", "revid": "167900", "url": "https://it.wikipedia.org/wiki?curid=4905844", "title": "AP (complessit\u00e0)", "text": ""}
{"id": "4905845", "revid": "767487", "url": "https://it.wikipedia.org/wiki?curid=4905845", "title": "Quando torna primavera (film 1929)", "text": "Quando torna primavera (\"Springtime\") \u00e8 un corto animato della serie \"Sinfonie allegre\", prodotto e diretto da Walt Disney.\nTrama.\n\u00c8 tornata la primavera: i fiori sbocciano e gli animali la salutano offrendole festose danze a ritmo di musica.\nTema musicale.\nI temi musicali di questo corto sono Il sussurro dei fiori di Franz von Blon, la Danza delle ore di Amilcare Ponchielli e Il mattino di Edvard Grieg.\nDistribuzione.\nIl corto \u00e8 uscito negli Stati Uniti il 24 ottobre 1929, giorno del gioved\u00ec nero, scintilla del crollo della borsa di Wall Street. In Italia usc\u00ec nel giugno del 1931.\nCuriosit\u00e0.\nUno spezzone di questo corto appare nel film \"La carica dei 101\" (il classico Disney del 1961) quando Orazio e Gaspare guardano la TV."}
{"id": "4905846", "revid": "15756", "url": "https://it.wikipedia.org/wiki?curid=4905846", "title": "Emofilia A", "text": "L'emofilia A \u00e8 la forma pi\u00f9 comune di emofilia, caratterizzata da emorragie spontanee o prolungate.\nCausata da deficit del fattore VIII della coagulazione. La prevalenza \u00e8 stimata in circa 1:5.000 maschi. L'emofilia avendo un'eredit\u00e0 x linked si manifesta principalmente nei soggetti di sesso maschile, anche se \u00e8 stata descritta una forma sintomatica di emofilia A nelle femmine portatrici, che comporta un quadro clinico di solito pi\u00f9 lieve. In genere, l'esordio delle emorragie si verifica quando i neonati affetti iniziano a camminare. La gravit\u00e0 dei segni clinici dipende dall'entit\u00e0 del deficit del fattore VIII.\nSintomi.\nSe l'attivit\u00e0 biologica del fattore VIII \u00e8 inferiore all'1%, l'emofilia \u00e8 grave e si presenta con emorragia spontanee frequenti e sanguinamenti anomali, che originano a seguito di lievi traumi, o sono secondari a interventi chirurgici o ad un'estrazione dentale. Se l'attivit\u00e0 biologica del fattore VIII \u00e8 compresa tra l'1% e il 5%, l'emofilia \u00e8 moderatamente grave con sanguinamenti anomali secondari a piccoli traumi o a interventi chirurgici o a estrazioni dentali, anche se l'emorragia spontanea \u00e8 rara. Se l'attivit\u00e0 biologica del fattore VIII \u00e8 compresa tra il 5% e il 40%, l'emofilia \u00e8 lieve con sanguinamenti anomali secondari a piccoli traumi, a interventi chirurgici o a estrazioni dentali, con possibilit\u00e0 di emorragie spontanee. Le emorragie si localizzano spesso nelle regioni periarticolari (emartrosi) e nei muscoli (ematomi), ma pu\u00f2 essere coinvolta ogni sede anatomica a seguito di traumi o di lesioni. L'ematuria spontanea \u00e8 abbastanza frequente e costituisce un segno fortemente suggestivo della malattia.\nEreditariet\u00e0.\nL'emofilia A viene trasmessa come carattere recessivo legato al cromosoma X ed \u00e8 dovuta a mutazioni del gene F8 (Xq28) che codifica per il fattore VIII della coagulazione. Risultano dunque affetti tutti gli individui di sesso maschile portatori e gli individui di sesso femminile omozigoti, tuttavia, negli individui eterozigoti \u00e8 presente un fenotipo intermedio che pu\u00f2 risultare in una lieve emofilia.\nA causa del fenomeno di inattivazione del cromosoma X risulta opportuno, in caso di intervento chirurgico o in caso di sanguinamenti importanti il dosaggio del fattore VIII negli individui eterozigoti.:1701\nIl 5-10% degli individui affetti presentano un'emofilia di tipo qualitativo, ovvero producono un fattore VIII non funzionante o non funzionante correttamente, la restante parte degli individui presenta deficienze di tipo quantitativo, ovvero non produce una quantit\u00e0 sufficiente di fattore VIII.\nLa diagnosi si basa sui test della coagulazione che rivelano un allungamento dei tempi di coagulazione del sangue e pu\u00f2 essere confermata dal dosaggio del fattore VIII. Questo metodo diagnostico viene preferito ai test genetici a causa dell'elevato numero di mutazioni, per quanto i test genetici vengano impiegati nella diagnosi per i membri di una famiglia dove la mutazione sia nota.:1700-1701\nIl 30% dei pazienti non presenta una storia familiare di emofilia, la loro malattia risulta dunque da una nuova mutazione.\nLa maggior parte dei casi gravi (che presentano un'attivit\u00e0 del fattore VIII &lt;1%) presentano, circa il 45-50%, una mutazione per inversione a livello del gene codificante il fattore VIII che esita in una non produzione completa della proteina.\nDiagnosi.\nLa diagnosi differenziale si pone con la malattia di von Willebrand e con altre anomalie della coagulazione associate ad allungamento dei tempi della coagulazione.\nIl test di laboratorio pi\u00f9 utilizzato \u00e8 il test della tromboplastina parziale (PTT).\nLa conferma e la tipizzazione dell'emofilia (se di tipo A o B, se grave, moderata o lieve) viene poi avvalorata dal dosaggio delle proteine plasmatiche carenti (il fattore VIII o il fattore IX) Nelle persone affette da emofilia il tempo di tromboplastina parziale risulta pi\u00f9 lungo del normale. La diagnosi prenatale \u00e8 possibile mediante analisi molecolare dei villi coriali. Le analisi dei fattori della coagulazione possono essere effettuate sul sangue venoso e del cordone ombelicale.\nTerapia.\nIl trattamento si basa sulla terapia sostitutiva con derivati plasmatici o la proteina ricombinante. Il trattamento pu\u00f2 essere effettuato in seguito a emorragie o per prevenire il sanguinamento (trattamento profilattico). La complicazione pi\u00f9 frequente \u00e8 la produzione di anticorpi inibitori rivolti contro il fattore della coagulazione somministrato. Possono essere effettuati interventi chirurgici, soprattutto di chirurgia ortopedica, preferibilmente presso centri specializzati. Il decorso della malattia ne suggerisce la gravit\u00e0. Se non trattata, l'emofilia A grave \u00e8 di solito fatale durante l'infanzia o l'adolescenza. Un trattamento inappropriato o inadeguato delle emartrosi e degli ematomi ricorrenti pu\u00f2 causare deficit motori, che si associano a disabilit\u00e0 grave con rigidit\u00e0, deformazione delle articolazioni e paralisi. Gli attuali approcci terapeutici consentono comunque di prevenire queste complicazioni rendendo la prognosi favorevole: tanto prima viene somministrata la terapia sostitutiva e tanto pi\u00f9 adatto \u00e8 il trattamento al quadro clinico del paziente, tanto migliore \u00e8 la prognosi.\nComplicazioni.\nUno specifico problema terapeutico \u00e8 costituito da quei pazienti che sviluppano anticorpi inibitori nei confronti del fattore VIII causato da infusioni successive.\nIl sistema immunitario di questi pazienti riconosce il fattore VII o la sua forma corretta e quindi funzionale, come estraneo in quanto non viene naturalmente prodotto dal corpo stesso. Questo fenomeno inficia le infusioni di fattore funzionante.\nRecente \u00e8 l'impiego di fattore VII attivato come terapia per questi pazienti in caso di emorragia. Circa un quarto dei pazienti con emofilia A grave come complicanza della terapia sostitutiva, presenta anticorpi anti-fattore VIII."}
{"id": "4905848", "revid": "767487", "url": "https://it.wikipedia.org/wiki?curid=4905848", "title": "Jenseits des Stromes", "text": "Jenseits des Stromes \u00e8 un film muto del 1922 scritto, prodotto e diretto da Ludwig Czerny.\nProduzione.\nIl film fu prodotto dalla Noto-Film GmbH (Berlin).\nDistribuzione.\nUsc\u00ec nelle sale cinematografiche tedesche presentato a Berlino il 19 maggio 1922 con il titolo originale \"Jenseits des Stromes\". Negli Stati Uniti, il titolo venne tradotto letteralmente in \"Beyond the River\""}
{"id": "4905849", "revid": "113485989", "url": "https://it.wikipedia.org/wiki?curid=4905849", "title": "Problema di ottimizzazione", "text": "In matematica e in informatica, un problema di ottimizzazione \u00e8 il problema di trovare la \"migliore\" soluzione fra tutte le soluzioni fattibili. I problemi di ottimizzazione possono essere divisi in due categorie a seconda se le variabili sono continue o discrete. Un problema di ottimizzazione con variabili discrete \u00e8 noto come un problema di ottimizzazione combinatoria. In un problema di ottimizzazione combinatoria, stiamo cercando un oggetto come un intero, una permutazione o un grafo proveniente da un insieme finito (o possibilmente infinito numerabile).\nProblema di ottimizzazione.\nLa \"forma normale\" di un problema di ottimizzazione (continua) \u00e8\ndove\nPer convenzione, la forma normale definisce un problema di minimizzazione. Un problema di massimizzazione pu\u00f2 essere trattato negando la funzione obiettivo.\nProblema di ottimizzazione combinatoria.\nFormalmente, un problema di ottimizzazione combinatoria formula_6 \u00e8 una quadrupla formula_7, dove\nLo scopo \u00e8 allora trovare per qualche istanza formula_3 una \"soluzione ottimale\", cio\u00e8 una soluzione fattibile formula_12 con\nPer ciascun problema di ottimizzazione combinatoria, c'\u00e8 un problema decisionale corrispondente che chiede se c'\u00e8 una soluzione fattibile per qualche particolare misura formula_22. Ad esempio, se c'\u00e8 un grafo formula_23 che contiene i vertici formula_24 e formula_25, un problema di ottimizzazione potrebbe essere \"trovare un cammino da formula_24 a formula_25 che usa il minor numero di spigoli\". Questo problema potrebbe avere una risposta di, diciamo, 4. Un problema decisionale sarebbe \"c'\u00e8 un cammino da formula_24 a formula_25 che usa 10 o un numero minore di spigoli?\" A questo problema si pu\u00f2 rispondere con un semplice \"s\u00ec\" o \"no\".\nNel campo degli algoritmi di approssimazione, gli algoritmi sono progettati per trovare soluzioni quasi-ottimali a problemi difficili. L'abituale versione decisionale \u00e8 allora una definizione inadeguata del problema poich\u00e9 specifica soltanto soluzioni accettabili. Anche se potessimo introdurre problemi decisionali idonei, il problema si caratterizza in modo pi\u00f9 naturale come un problema di ottimizzazione.\nProblema di ottimizzazione NP.\nUn \"problema di ottimizzazione NP\" (\"NP-optimization problem\", NPO) \u00e8 un problema di ottimizzazione combinatoria con alcune condizioni aggiuntive. Si noti che i polinomi citati sotto sono funzioni della dimensione delle entrate delle rispettive funzioni, non della dimensione di qualche insieme implicito di istanze delle entrate. Le condizioni aggiuntive sono le seguenti:\nCi\u00f2 implica che il problema decisionale corrispondente \u00e8 in NP. In informatica, i problemi di ottimizzazione interessanti hanno di solito le suddette propriet\u00e0 e sono perci\u00f2 problemi NPO. Un problema \u00e8 chiamato inoltre problema di ottimizzazione P (\"P-optimization\", PO), se esiste un algoritmo che trova soluzioni ottimali in tempo polinomiale. Spesso, quando si tratta della classe NPO, si \u00e8 interessati a problemi di ottimizzazione per i quali le versioni decisionali sono NP-complete. Si noti che le relazioni di difficolt\u00e0 si pongono sempre rispetto a una qualche riduzione. A causa del collegamento tra gli algoritmi di approssimazione e i problemi di ottimizzazione computazionale, le riduzioni che preservano l'approssimazione sotto qualche aspetto per questo argomento sono preferite alle abituali riduzioni di Turing e di Karp. Un esempio di tale riduzione sarebbe la riduzione L. Per questa ragione, i problemi di ottimizzazione con versioni decisionali NP-complete non sono necessariamente chiamati NPO-completi.\nNPO \u00e8 divisa nelle seguenti sottoclassi secondo la loro approssimabilit\u00e0:\nUn'altra classe d'interesse \u00e8 NPOPB, NPO con funzioni di costo polinomialmente limitate (\"NPO with polynomially bounded cost functions\"). I problemi con questa condizione hanno molte propriet\u00e0 desiderabili."}
{"id": "4905851", "revid": "287204", "url": "https://it.wikipedia.org/wiki?curid=4905851", "title": "Martin Alund", "text": ""}
{"id": "4905858", "revid": "916580", "url": "https://it.wikipedia.org/wiki?curid=4905858", "title": "Sauroniops pachytholus", "text": "Sauroniops (il cui nome significa \"occhio di Sauron\") \u00e8 un genere estinto di dinosauro teropode carcharodontosaride vissuto nel Cretaceo superiore, (Cenomaniano, circa 100 milioni di anni fa), in Marocco. L'unica specie ascritta a questo genere \u00e8 \"S. pachytholus\". \nDescrizione.\nQuesto animale \u00e8 noto solo grazie a un osso frontale, ritrovato nei sedimenti del Kem Kem in Marocco. \u00c8 quindi impossibile ricostruire l'aspetto dell'animale in dettaglio, ma dal raffronto con fossili pi\u00f9 completi di animali simili (come \"Carcharodontosaurus\") \u00e8 possibile ipotizzare che \"Sauroniops \"fosse un grande predatore bipede, lungo oltre 12 metri. Gli autori della prima descrizione (Cau et al., 2012b) hanno riconosciuto alcune caratteristiche che permettono di distinguere questo animale da altri teropodi affini, come lo stesso \"Carcharodontosaurus \"(i cui fossili provengono dal medesimo orizzonte stratigrafico). Vi era una completa separazione dei processi nasali del frontale, dovuta ad una sutura col nasale che si estendeva per il 40% della lunghezza del frontale; l'area nella parte anteriore sinistra era insolitamente ispessita e bombata. Era inoltre presente una faccetta lacrimale ipertrofica a forma di D, che circondava totalmente l'esposizione laterale della faccetta prefrontale, e vi era un sollevamento del margine anteromediale della fossa sopratemporale, che andava a formare una sorta di sella con la cupola, e confluiva con una serie di rugosit\u00e0 appena dietro la faccetta nasale.\nIl frontale, cos\u00ec come conservato, \u00e8 lungo oltre 18 centimetri; nei pressi del punto di contatto con il lacrimale, l'osso era estremamente spesso e raggiungeva un'altezza di oltre 7 centimetri. Un'altra area ispessita era presente nella parte posteriore ed era separata dalla prima mediante una superficie scavata. Un simile ispessimento del cranio \u00e8 tipico di un gruppo di teropodi noti come abelisauridi, i quali tuttavia vedono interessato da questo fenomeno l'osso postorbitale.\nScoperta e classificazione.\nAll'inizio del Ventesimo Secolo un collezionista don\u00f2 un osso di cranio di un dinosauro al Museo Paleontologico di Montevarchi. L'uomo aveva acquistato l'esemplare da un commerciante di fossili marocchino, il quale a sua volta lo aveva comprato da cercatori di fossili nei pressi di Taouz. L'esatta provenienza del fossile \u00e8 quindi incerta. Nel 2012 un team di studiosi indic\u00f2 che il fossile poteva rappresentare una nuova specie di dinosauri carcarodontosauridi. Lo stesso team, nello stesso anno, denomin\u00f2 formalmente l'esemplare come\" Sauroniops pachytholus \"(Cau \"et al.\", 2013). Il nome generico ha il significato di \"Occhio di Sauron\", un'entit\u00e0 demoniaca della trilogia fantasy de \"Il Signore degli Anelli\"; cos\u00ec come nel romanzo la presenza di Sauron \u00e8 in gran parte limitata a un singolo occhio scrutatore, anche \"Sauroniops \"\u00e8 noto solo grazie a un singolo osso posto sopra l'orbita. L'epiteto specifico, \"pachytholus\", deriva dal greco \"\u03c0\u03b1\u03c7\u03cd\u03c2 \"(pachys), ovvero \"spesso\", e \"\u03b8\u03cc\u03bb\u03bf\u03c2 \"(tholos), ovvero \"cupola\", con riferimento alla calotta cranica ispessita.\nL'olotipo di \"Sauroniops \"venne inizialmente interpretato come appartenente a un membro derivato dei carcarodontosauridi; un'analisi cladistica successiva ha per\u00f2 indotto i paleontologi a ritenere \"Sauroniops \"un carcarodontosauride pi\u00f9 basale, affine all'arcaico \"Eocarcharia \"vissuto qualche milione di anni prima (Cau et al., 2013). Le somiglianze con gli abelisauridi sarebbero il frutto di una convergenza evolutiva.\nPaleobiologia.\nGli autori della descrizione ritengono che l'ispessimento della calotta cranica di \"Sauroniops \"fosse un adattamento per il display intraspecifico o per irrobustire il cranio negli scontri testa a testa con membri della stessa specie."}
{"id": "4905859", "revid": "22356", "url": "https://it.wikipedia.org/wiki?curid=4905859", "title": "Sauroniops", "text": ""}
{"id": "4905860", "revid": "767487", "url": "https://it.wikipedia.org/wiki?curid=4905860", "title": "Die Diamentenkonkurrenz", "text": "Die Diamentenkonkurrenz \u00e8 un film muto del 1921 prodotto e diretto da Trude Santen, un'attrice e produttrice qui alla sua prima regia.\nProduzione.\nIl film fu prodotto da Trude Santen per la Tesa-Film GmbH.\nDistribuzione.\nOttenne il visto di censura il 26 settembre 1921."}
{"id": "4905867", "revid": "154893", "url": "https://it.wikipedia.org/wiki?curid=4905867", "title": "Jessica Iskandar", "text": "Biografia.\nJessica ha iniziato la sua carriera come modella frequentando la scuola per modelle John Casablanca. La sua prima apparizione cinematografice \u00e8 nel film \"Dealova\" del 2005 seguito da un'interpretazione nel film malese, \"Diva\" nel 2007. \nDi seguito alcuni ruoli in soap opera. Dal 2011 al 2013 lavora come presentatrice nella trasmissione \"Dahsyat\" sul canale indonesiano RCTI.\nVita personale.\nNel 2013 sposa il cittadino tedesco Ludwig Franz Willibald Maria Joseph Leonard Erbgraf Von Waldburg Wolfegg Waldsee dal quale ha un figlio nel luglio del 2014. La coppia divorzia nell'ottobre del 2015."}
{"id": "4905874", "revid": "1573940", "url": "https://it.wikipedia.org/wiki?curid=4905874", "title": "Timarcha", "text": "Timarcha \u00e8 un genere di insetti dell'ordine dei Coleotteri.\nEtimologia.\nIl nome deriva dalla sua caratteristica autoemorrea riflessa ovvero la capacit\u00e0 di espellere dalla bocca o dalle giunture dell'emolinfa di colore rosso come avvertimento quando si sente minacciato da qualche predatore.\nDescrizione.\nAll'interno della famiglia Chrysomelidae le specie appartenenti al genere \"Timarcha\" sono, come dimensioni, fra le pi\u00f9 grandi; con una lunghezza che varia dai 12 a 20\u00a0mm. Hanno una colorazione scura, spesso blu nero con a volte riflessi metallici.\nLe elitre sono saldate insieme e quindi non possono volare.\nBiologia.\nHanno un andamento lento e abitudini notturne, di giorno tendono a nascondersi.\nFitofagi, si nutrono principalmente di Rubiacee.\nDistribuzione e habitat.\nLa maggior parte del centinaio di specie conosciute vive in Nord Africa; in Europa sono presenti solo poche specie e sono concentrate in Europa meridionale e centrale. \u00c8 presente anche nelle steppe asiatiche fino al Giappone.\nFra le specie pi\u00f9 diffuse in Italia \"Timarcha nicaeensis\" \u00e8 presente in tutte le regioni ad eccezione di Sardegna e Sicilia, \"T. tenebricosa\" \u00e8 diffusa al nord dal Piemonte al Friuli e \"T. pimelioides\" \u00e8 presente in Campania, Puglia fino alla Sicilia.\nTassonomia.\n\u00c8 diviso in tre sottogeneri:\nComprende le seguenti specie:\nIn Italia le specie presenti sono:"}
{"id": "4905875", "revid": "838137", "url": "https://it.wikipedia.org/wiki?curid=4905875", "title": "Asta Dissius", "text": ""}
{"id": "4905876", "revid": "59912", "url": "https://it.wikipedia.org/wiki?curid=4905876", "title": "Crediti deteriorati", "text": "I crediti deteriorati (conosciuti anche come prestiti non performanti o, in inglese, non performing loans, NPL) sono crediti delle banche (mutui, finanziamenti, prestiti) che i debitori non riescono pi\u00f9 a ripagare regolarmente o del tutto. Si tratta in pratica di crediti delle banche (debiti per gli altri soggetti) per i quali la riscossione \u00e8 incerta sia in termini di rispetto della scadenza sia per l'ammontare dell'esposizione di capitale. I \"non performing loans\" nel linguaggio bancario sono chiamati anche crediti deteriorati o crediti inesigibili e si distinguono in varie categorie fra le quali le pi\u00f9 importanti sono le sofferenze.\nGestione.\nQueste posizioni in perdita devono essere integralmente* coperte dalle aziende di credito (*il tasso di copertura varia in base alla categoria, alle garanzie e alle indicazioni dell'autorit\u00e0 di vigilanza). Esse possono essere risolte direttamente o le posizioni possono essere cedute a prezzi di saldo, solitamente lotti numerosi a fronte di denaro liquido, a societ\u00e0 che studiano la composizione del portafoglio e valutano le probabilit\u00e0 (centile) di riscossione dei crediti deteriorati sulla base delle informazioni commerciali dei soggetti debitori (fallimento, insolvenza senza fallimento, ritardo nei pagamenti).\nClassificazione.\nNel 2008, la Banca d'Italia ha classificato i crediti di tipo \"Non Performing Loans\" in tre sottoclassi: \nTale classificazione in tre categorie \u00e8 la medesima prevista dai criteri contabili adottati dal Single Supervisory Mechanism e dal'Autorit\u00e0 bancaria europea.\nOltre agli NPL, esiste inoltre la classe dei crediti ristrutturati (\"forborne credit\", di tipo performante e non performante).\nSecondo il rapporto PricewaterhouseCoopers pubblicato dicembre del 2018, le sofferenze e le inadempienze probabili delle banche italiane erano pari rispettivamente a 130 e 86 miliardi di euro, rispetto ai 165 miliardi e 94 miliardi dell'anno precedente. \nAl 2017, la concentrazione dei crediti Utp nelle prime dieci banche italiane era dell'80%, di cui il 53% nei primi tre. Il tasso di copertura dei primi 10 istituti di credito \"italiani\" che \u00e8 risultato del 65,8% per i \"Bad Loans\" e del 35% per gli UTP, rispetto al 61,6% e al 31,0% del 2017.\nCentrale rischi.\nPer sorvegliare il rischio a livello nel sistema bancario, la Banca d'Italia, che vigila sulla sana e prudente gestione delle aziende di credito, ha creato la Centrale dei rischi, un archivio nel quale confluiscono le posizioni debitorie di ogni soggetto nei confronti di tutti gli intermediari permettendo per ogni debitore il calcolo della posizione globale di rischio e consentendo agli uffici di vigilanza di Bankitalia di monitorare la stabilit\u00e0 del sistema creditizio e agli intermediari di controllare la solvibilit\u00e0 dei clienti, prima di fare affidamenti, per evitare di erogare credito a soggetti gi\u00e0 insolventi od eccessivamente esposti.\nFondo Atlante 1 e 2.\nNell'aprile 2016, per intervenire nelle crisi bancarie provocate dalla grossa quantit\u00e0 di NPL detenuti dagli istituti, \u00e8 stato costituito il Fondo Atlante per sostenere la loro ricapitalizzazione e rilevare i crediti in sofferenza. Ad agosto 2016 \u00e8 stato fondato anche il Fondo Atlante 2 per investire unicamente in crediti deteriorati e strumenti collegati ad operazioni in NPL."}
{"id": "4905878", "revid": "36426", "url": "https://it.wikipedia.org/wiki?curid=4905878", "title": "Mus\u00e9es des Beaux-Arts", "text": ""}
{"id": "4905886", "revid": "765341", "url": "https://it.wikipedia.org/wiki?curid=4905886", "title": "Franco Reggiani", "text": "Biografia.\nNacque da padre impiegato postale e madre sarta e casalinga, e frequent\u00f2 l'istituto d'arte cittadino in compagnia del pittore Marco Gerra e dello scultore Tonino Grassi.\nNel 1940 risult\u00f2 secondo al concorso per l'assunzione di personale specializzato nel disegno indetto dalle Officine Meccaniche Reggiane (al primo posto la sorella Vanda Reggiani) e venne quindi assunto nella sezione progetti fusoliere, risultando il pi\u00f9 giovane progettista dell'azienda.\nQui, sotto la direzione dell'Ing. Pambianchi, fu inserito nel gruppo di lavoro che progetta il nuovo aereo da caccia Reggiane Re.2005 e si occup\u00f2 anche di modifiche alla fusoliera del Reggiane Re.2000 per la trasformazione nel ricognitore Reggiane Re.2003.\nL'attivit\u00e0 produttiva dell'azienda, a causa dei bombardamenti alleati del gennaio 1944, si ferm\u00f2, e nel 1946 Reggiani si trasfer\u00ec quindi a Parigi, dove trov\u00f2 lavoro come disegnatore e progettista presso un'azienda che si occupava di macchine per il settore alimentare, frequentando al contempo gli ambienti artistici.\nTornato in Italia a causa dell'arrivo della cartolina di precetto per il servizio militare, fu arruolato in Aeronautica, di stanza a Padova, dove conobbe Milena Boaretto, che spos\u00f2 nel 1952 e dalla quale ebbe tre figli: Davide, Dalila e Daniele.\nIn questo periodo inizi\u00f2 con la \"Premiata Carrozzeria per Automobili Antonio Fontana\" una collaborazione saltuaria che divenne poi stabile al termine del servizio militare e dalla quale presero vita alcune fra le sue pi\u00f9 note realizzazioni automobilistiche.\nNell'ambiente culturale e mondano padovano Reggiani incontr\u00f2 i suoi migliori committenti: il Conte Duse, l'albergatore Stimamiglio (per il quale progetter\u00e0 una vettura su meccanica Cisitalia) e soprattutto il Conte Giannino Marzotto.\nNel 1960, a seguito del ritiro della Scuderia Marzotto dalle corse, Reggiani chiuse la stagione padovana, e si trasfer\u00ec prima a Sassuolo e quindi a Reggio nell'Emilia, dove prosegu\u00ec la sua attivit\u00e0 di progettazione affittando un ambiente all'interno delle OMI Reggiane.\nTornato a Reggio nell'Emilia e rimasto vedovo, si rispos\u00f2 e, sempre dedicandosi alla collaborazione con varie aziende automobilistiche, continu\u00f2 la sua ricerca spaziando nei pi\u00f9 disparati settori produttivi, in un susseguirsi di disegni, prototipi, brevetti ed esperimenti.\nInfatti, seppure Franco Reggiani risulti maggiormente noto per la sua attivit\u00e0 in ambito automobilistico, nel corso della sua vita oper\u00f2 anche nel settore aeronautico, con la collaborazione con il Comandante Mario De Bernardi per la costruzione di parti in fibra di vetro dell'Aeroscooter, in quello nautico con la creazione dell'azienda \u201cReggiani Nautica\u201d ed in ambito artistico, tanto da creare un'altra azienda specificatamente dedicata a tale produzione, la \u201cArtistica Reggiani\u201d.\nMor\u00ec a Reggio Emilia il 10 settembre 1991.\nAutomobili.\nNel corso della sua carriera Franco Reggiani collabor\u00f2 con numerose aziende automobilistiche, dalla Ferrari, alla Stanguellini, alla Maserati. \nNel 1951 per il conte Giannino Marzotto, Reggiani disegn\u00f2 la Ferrari 212 Export \u201cUovo\u201d e nello stesso anno ne allest\u00ec un'altra, in versione barchetta, soprannominata \u201cCarrettino Siciliano\u201d, con il quale Marzotto vinse il Giro di Sicilia.\nNel 1956 progett\u00f2 quattro Stanguellini Bialbero (due 1100cc e due 750cc) e, sempre in quell'anno venne chiamato dall'Ing. Alfieri Maserati per disegnare due spyder di 2500 cc per i fratelli Dubonnet; nacquero cos\u00ec le due Talbot Maserati che, carrozzate da Onorio Campana, parteciparono l'anno seguente alla 24 ore di Le Mans.\nAltra vettura realizzata da Reggiani \u00e8 la Condor Aguzzoli, su meccanica Alfa Romeo; con \u201cuna carrozzeria, in un guscio monolitico di vetroresina che venne presentata al Salone di Ginevra del 1964 vincendo il primo premio per stile ed innovazione. \nReggiani realizz\u00f2 complessivamente ventisei automobili, fra le quali anche Jaguar, Austin-Healey e la spyder Mylene (1963) dedicata alla moglie, scomparsa in un incidente stradale.\nLa May Britt.\n\u00c8 del 1956 il progetto di Reggiani della \"May Britt\", la prima automobile circolante al mondo con carrozzeria in plastica. La meccanica era Giannini 750, derivata dalla FIAT 600, mentre la carrozzeria era completamente di resina di poliestere rinforzata con fibre di vetro. \nDotata di parabrezza panoramico e con fari posteriori collegati da un rivestimento in plexiglas questa spyder \u00e8 stata intitolata a May Britt, attrice cinematografica svedese scelta come icona della bellezza nordica.\nNautica.\nNel 1954 partecipa alla costruzione del motoscafo da primato di velocit\u00e0 monoposto Laura 3, motorizzato Alfa Romeo con il quale il pilota motonautico Mario Verga perse la vita a Sarnico, mentre cercava di superare il record assoluto di velocit\u00e0 sull'acqua di 300 Km/h. In questo settore altre intuizioni di Reggiani che meritano di essere ricordate sono i primi prototipi di moto d'acqua (con un ventennio di anticipo) e la piccola \u201chouse boat\u201d presentata al Salone Nautico di Genova nel 1978.\nAttivit\u00e0 scultorea.\nDi formazione artistica, l'attivit\u00e0 scultorea di Reggiani si \u00e8 sempre svolta su un duplice piano, da una parte il dare forma alla sua immaginazione e alle sue emozioni e dall'altra la costante volont\u00e0 di affrontare, e superare, problematiche tecniche.\nLa prima opera commissionata a Reggiani risale a quando aveva tredici anni, un busto di Cesare attualmente perduto, ma \u00e8 degli anni sessanta quello che si pu\u00f2 considerare, con la creazione dell'azienda \u201cArtistiche Reggiani\u201d, il suo esordio.\nComincia ad affrontare le problematiche della fusione in bronzo a seguito della richiesta, da parte di una casa farmaceutica, di 5000 riproduzioni della sua scultura \u201cGuerriero Etrusco\u201d per poi concentrarsi allo studio della potenzialit\u00e0 del vetroresina con cui realizza nel 1962 i due grandi portali della Parrocchia del Sacro Cuore di Lido di Camaiore.\nInizia cos\u00ec a sperimentare le sculture monumentali e si dedica ad attivit\u00e0 espositive in Italia e all'estero.\nLa sua opera pi\u00f9 nota \u00e8 sicuramente \"Evoluzione\", un'opera di piccolo formato, che getta un ponte fra i suoi grandi amori, l'arte e l'automobile. Realizzata nel 1979 su commissione di Giorgio Fini come dono ad Enzo Ferrari per il cinquantenario della Scuderia Ferrari, la scultura venne poi trasposta su scala monumentale ed inaugurata a Modena nel 1985, conosciuta come Monumento Ferrari Evoluzione, l'opera fu collocata nell'area di servizio \u201cCalvetro\u201d per poi essere trasferita, nel marzo 2014 a Reggio nell'Emilia."}
{"id": "4905889", "revid": "253269", "url": "https://it.wikipedia.org/wiki?curid=4905889", "title": "Ross Martin", "text": "Biografia.\nNato in Polonia da genitori ebrei, emigr\u00f2 ancora bambino con la famiglia a New York. Dopo aver studiato legge e lingue straniere, intraprese la carriera di attore, debuttando a Broadway nel 1953.\nL'esordio di Martin sul grande schermo risale al 1955 nel film di fantascienza \"La conquista dello spazio\". Negli anni cinquanta e sessanta interpret\u00f2 diversi ruoli in serie televisive quali \"Treasure Man in Action\", \"The Big Story\", \"Modern Romances\", \"Avventure in fondo al mare\", \"Mr. Lucky\" (1959-1960).\nDurante gli anni sessanta fu protagonista di diversi film, tra i quali \"Operazione terrore\" (1962), che gli valse la candidatura al Golden Globe per il miglior attore non protagonista, \"Cerimonia infernale\" (1963), \"La grande corsa\" (1965). Dal 1965 al 1969 interpret\u00f2 l'agente dei Servizi Segreti Artemus Gordon nella serie \"Selvaggio west\", ottenendo una candidatura al Premio Emmy nel 1969.\nSostituito in \"Selvaggio west\" a causa di alcuni problemi di salute, in seguito continu\u00f2 a recitare in numerose serie TV per tutti gli anni settanta e a lavorare al doppiaggio di cartoni animati. Nel 1973 interpret\u00f2 il celebre detective Charlie Chan nel film televisivo \"The Return of Charlie Chan\" di Daryl Duke. Mor\u00ec nel luglio 1981, all'et\u00e0 di 61 anni, a causa di un fatale attacco di cuore. La sua ultima apparizione, postuma, \u00e8 datata 1983 nel film TV \"I Married Wyatt Earp\". \u00c8 sepolto al Mount Sinai Memorial Park Cemetery."}
{"id": "4905892", "revid": "1494169", "url": "https://it.wikipedia.org/wiki?curid=4905892", "title": "Wilhelm Massmann", "text": "Compositore di circa 1200 problemi di vari generi, con preferenza per le miniature. Nel 1924 fond\u00f2, insieme ad Anton Trilling, la rivista \"Die Schwalbe\", di cui fu direttore dal 1938 al 1939 succedendo ad Edward Birgfeld.\nFu uno dei maggiori esponenti della scuola logica e strategica, che, diversamente dalla scuola boema, attribuisce maggior valore all'eleganza delle varianti della soluzione rispetto a quella delle posizioni di matto. Insieme a Karl Fabel e Franz Palatz scrisse il libro \"Kleinkunst: 120 Schachminiaturen\" (Praga, 1943), che nel 1963 ebbe una seconda edizione ampliata da Fabel e Speckmann, che aggiunsero anche 50 sue miniature.\nTradusse in tedesco il libro di Alain C. White su Sam Loyd (\"Sam Loyd und seine Schachaufgaben\", Lipsia, 1926) e l'opuscolo di Thomas Rayner Dawson \"Caissa's Fairy Tales\"."}
{"id": "4905894", "revid": "1305772", "url": "https://it.wikipedia.org/wiki?curid=4905894", "title": "Magic (Coldplay)", "text": "Magic \u00e8 un singolo del gruppo musicale britannico Coldplay, pubblicato il 3 marzo 2014 come primo estratto dal sesto album in studio \"Ghost Stories\".\nDescrizione.\nSeconda traccia di \"Ghost Stories\", \"Magic\" \u00e8 un brano elettronico con atmosfere spiccatamente pop. \u00c8 caratterizzato da un beat costituito da un \"rullante smorzato\" e da \"plettri polverosi\".\nVideo musicale.\nIl videoclip di Magic, pubblicato sul canale YouTube ufficiale dei Coldplay il 7 aprile 2014, \u00e8 stato diretto dal regista svedese Jonas \u00c5kerlund interamente in bianco e nero e ha come protagonisti l'attrice cinese Zhang Ziyi e il frontman del gruppo Chris Martin."}
{"id": "4905903", "revid": "253269", "url": "https://it.wikipedia.org/wiki?curid=4905903", "title": "David Swift", "text": "Biografia.\nDopo la grande depressione, si spost\u00f2 dalla natia Minneapolis a Los Angeles, dove lavor\u00f2 per alcuni anni come usciere in teatro. Entrato a far parte degli studi della Disney, divenne assistente animatore di Ward Kimball nel 1938. Dopo la seconda guerra mondiale intraprese anche la carriera di sceneggiatore per la radio e la televisione. Tra i suoi lavori per la Disney vi sono \"Il segreto di Pollyanna\" (1960) e \"Il cowboy con il velo da sposa\" (1961). Dopo aver sceneggiato e diretto \"Il granduca e mister Pimm\" (1963), venne scritturato dalla Columbia Pictures, per la quale scrisse e diresse altri film negli anni '60 tra cui \"Come far carriera senza lavorare\" (1967). \nNel 1977 ritorn\u00f2 alla Disney per scrivere \"Una ragazza, un maggiordomo e una lady\". Negli anni '80 continu\u00f2 a lavorare soprattutto per la televisione, sia come regista che come autore. Il suo ultimo progetto \u00e8 rappresentato dalla sceneggiatura di \"Genitori in trappola\" (1998), remake de \"Il cowboy con il velo da sposa\". Dopo il primo matrimonio nel 1951 con l'attrice Maggie McNamara, terminato con il divorzio, dal 1957 fino alla morte fu legato a Micheline Swift. Mor\u00ec all'et\u00e0 di 82 anni in California."}
{"id": "4905904", "revid": "71563", "url": "https://it.wikipedia.org/wiki?curid=4905904", "title": "Controcarena antisiluro", "text": ""}
{"id": "4905912", "revid": "767487", "url": "https://it.wikipedia.org/wiki?curid=4905912", "title": "Irrende Seelen", "text": "Irrende Seelen \u00e8 un film muto del 1921 diretto da Carl Froelich. La sceneggiatura, firmata dallo stesso regista e da Walter Supper, si basa sul romanzo \"L'idiota\" di F\u00ebdor Dostoevskij, pubblicato nel 1869. Interpreti principali del film sono Walter Janssen nel ruolo del principe Myskin, Asta Nielsen in quello di Nastas'ja Filippovna e Ernst Rotmund in quello di Gavrila Ardalionovic.\nProduzione.\nIl film fu prodotto dalla Russo-Film GmbH (Berlin) / Decla-Bioscop AG (Berlin).\nDistribuzione.\nFu presentato in prima alla Marmorhaus di Berlino il 10 marzo 1921.\nIn Finlandia, usc\u00ec nelle sale il 28 novembre 1921, mentre in Danimarca il film fu vietato.\nNon si conoscono copie ancora esistenti della pellicola che si ritiene perduta."}
{"id": "4905913", "revid": "767487", "url": "https://it.wikipedia.org/wiki?curid=4905913", "title": "Come far carriera senza lavorare", "text": "Come far carriera senza lavorare (\"How to Succeed in Business Without Really Trying\") \u00e8 un film del 1967 diretto da David Swift.\nIl soggetto \u00e8 tratto dal musical omonimo di Frank Loesser, a sua volta adattamento di un libro di Shepherd Mead pubblicato nel 1952.\nTrama.\nUn pulitore di vetri, tramite ingegno e taccuino, arriva alla vetta di una importante societ\u00e0 di New York."}
{"id": "4905915", "revid": "46291", "url": "https://it.wikipedia.org/wiki?curid=4905915", "title": "Jasione montana", "text": "Vedovella annuale (nome scientifico Jasione montana ) \u00e8 una pianta erbacea dai fiori blu a forma globosa appartenente alla famiglia delle Campanulaceae.\nEtimologia.\nIl nome generico (\"Jasione\") ha una origine incerta. Alcuni lo fanno derivare da Giasone condottiero degli Argonauti. Altre etimologie lo fanno derivare da alcune opere di Teofrasto o di Plinio. Alcune documentazioni indicano che gli antichi greci conoscevano una pianta di nome \"Jasione\", ma non c'\u00e8 nessuna certezza che si trattasse della stessa pianta. Il nome generico (\"montana\") fa riferimento al suo habitat tipico.\n&lt;br&gt;\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\"Species Plantarum\" - 2: 928. 1753\" del 1753.\nDescrizione.\nQueste piante possono arrivare fino a 1 - 3 dm di altezza (massimo 5 dm). La forma biologica \u00e8 emicriptofita bienne (H bienn), ossia in generale sono piante erbacee con gemme svernanti al livello del suolo e protette dalla lettiera o dalla neve e si distinguono dalle altre per il ciclo vitale biennale (in alcune situazioni ecologiche il ciclo vitale pu\u00f2 anche essere annuo con forma biologica terofita scaposa (T scap), sono quindi piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie). Contengono lattice lattescente e accumulano inulina. Sono inoltre piante prive di stoloni.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 eretta o ascendente. In genere \u00e8 molto ramosa.\nFoglie.\nLe foglie si dividono in basali e cauline e sono disposte in modo spiralato. Quelle basali hanno forme subspatolate; quelle cauline hanno delle lamine a forma lanceolata e sono sessili. Tutte le foglie sono villose e sui bordi sono ondulate. Dimensioni delle foglie basali: larghezza 5 \u2013 8\u00a0mm; lunghezza 20 \u2013 28\u00a0mm. Dimensioni delle foglie cauline: larghezza 5 \u2013 6\u00a0mm; lunghezza 25 \u2013 30\u00a0mm.\nInfiorescenza.\nLe infiorescenze sono formate da capolini subsferici sottesi da brattee con fiori disposti radialmente. Le brattee generalmente sono intere (raramente sono dentellate o crenate) con forme da lanceolate a triangolari. I capolini sono formati da pi\u00f9 fiori, come nella famiglia delle Asteraceae, ma in questo caso le antere sono libere (non saldate a tubo). Diametro del capolino: 1 - 2,5\u00a0cm. Dimensioni delle brattee: larghezza 1 \u2013 2\u00a0mm; lunghezza 3 \u2013 5\u00a0mm. \nFiore.\nI fiori sono tetra-ciclici, ossia sono presenti 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono ermafroditi e attinomorfi.\nFrutti.\nI frutti sono delle capsule loculicide, deiscenti mediante una fessura apicale a due valvole; i semi sono minutissimi.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di \"Jasione montana\" (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. Il genere di questa voce appartiene alla sottofamiglia Campanuloideae (una delle cinque sottofamiglie nella quale \u00e8 stata suddivisa la famiglia Campanulaceae) comprendente circa 50 generi (\"Jasione\" \u00e8 uno di questi). Il genere \"Jasione\" a sua volta comprende 14 specie (4 nella flora italiana) distribuite soprattutto nell'area mediterranea.\n&lt;br&gt;\nIl numero cromosomico di \"J. montana\" \u00e8: 2n = 12 e 24..\nVariabilit\u00e0.\nQuesta specie si presenta con un aspetto polimorfo. I caratteri pi\u00f9 variabili sono: il fusto che pu\u00f2 essere ramoso o semplice, eretto o ascendente (o anche prostrato); la pelosit\u00e0 \u00e8 molto variabile; le dimensioni dei capolini. Inoltre \u00e8 variabile il ciclo biologico: annuo, perenne o perennante. Per questa specie sono riconosciute tre sottospecie (una sola presente in Italia: subsp. \"montana\"):\n&lt;br&gt;\nFino a qualche decennio fa era descritta, come presente nella flora spontanea italiana, la specie \"Jasonie echinata\" (sinonimo: \"J. montana\" f. \"dentata\" ) con distribuzione insulare (Sicilia e Sardegna), ora considerata sinonimo della specie di questa voce. Questa variet\u00e0 si distingue soprattutto per un portamento pi\u00f9 robusto, ciclo biologico decisamente perenne, foglie pi\u00f9 grandi e per i denti acuti e aristulati delle brattee triangolari dell'infiorescenza. L'habitat tipico sono i pascoli aridi e ventosi a quote variabili tra i 600 e i 2000 .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLa specie di questa voce \u00e8 molto simile ad altre specie dello stesso genere e possono essere confuse le une con le altre. Questo comunque pu\u00f2 succedere solamente nelle aree di comune distribuzione, soprattutto la Sardegna per la specie \"Jasione laevis\" (\u00e8 comunque una pianta pi\u00f9 robusta e di maggiori dimensioni). Una certa somiglianza \u00e8 possibile con la specie \"Globularia cordifolia\" , ma si tratta di un'altra famiglia (Plantaginaceae) con alcune differenze sostanziali (a parte l'altezza di soli 10\u00a0cm e il caule sostanzialmente afillo) come l'L'ovulo supero uniloculare.\nAltre notizie.\nJasione di monte in altre lingue \u00e8 chiamato nei seguenti modi:"}
{"id": "4905925", "revid": "729019", "url": "https://it.wikipedia.org/wiki?curid=4905925", "title": "Scherma ai Giochi della X Olimpiade - Spada individuale maschile", "text": "La competizione della spada individuale maschile di scherma ai Giochi della X Olimpiade si \u00e8 svolta nei giorni dall'8 al 9 agosto 1932 presso lo \"160th Regiment State Armory\" a Los Angeles.\nRisultati.\nNel turno eliminatorio i 28 concorrenti furono divisi in tre gironi eliminatori con assalti alle tre stoccate. Alla fine di ogni incontro venivano assegnati 2 punti alla vittoria, 1 al pareggio e 0 alla sconfitta. I primi sette classificati dei primi due gironi e i primi sei del terzo girone furono ammessi ai gironi di semifinale. A parit\u00e0 di punti contavano le minor stoccate subite, in caso di ulteriore parit\u00e0 contavano le maggior stoccate fatte. Successivamente i primi sei classificati dei due gironi di semifinale furono ammessi al girone finale. \nTurno eliminatorio.\nSi \u00e8 disputato l'8 di agosto. \nSemifinali.\nSi sono disputate l'8 di agosto. \nFinali.\nSi \u00e8 disputa l'8 di agosto."}
{"id": "4905927", "revid": "212348", "url": "https://it.wikipedia.org/wiki?curid=4905927", "title": "Cantone di Saint-\u00c9tienne-en-D\u00e9voluy", "text": ""}
{"id": "4905933", "revid": "3115", "url": "https://it.wikipedia.org/wiki?curid=4905933", "title": "Cockburnspath", "text": "Cockburnspath \u00e8 un villaggio di circa 400 abitanti della Scozia sud-orientale, facente parte dell'area amministrativa degli Scottish Borders (contea tradizionale: Berwickshire) e situato in prossimit\u00e0 della costa sul Mare del Nord.\nGeografia fisica.\nCollocazione.\nCockburnspath si trova tra Dunbar e Berwick-upon-Tweed (rispettivamente a sud/sud-est e nord/nord-ovest della seconda) ed \u00e8 situato nell'estremit\u00e0 orientale della Southern Upland Way, a circa 5\u00a0km ad ovest/nord-ovest del villaggio costiero di Cove.\nSociet\u00e0.\nEvoluzione demografica.\nAl censimento del 2001, Cockburnspath contava una popolazione pari a 412 abitanti.\nArchitettura.\nNella piazza del villaggio si erge una croce di mercato risalente al 1503 e che fu realizzata per celebrare le nozze tra Giacomo IV di Scozia e Margherita Tudor, sorella di Enrico VIII d'Inghilterra. L'area attorno al villaggio valeva infatti come una sorta di dote e doveva ergersi a simbolo di un'epoca di pace tra Scozia e Inghilterra.\nNel villaggio si trova inoltre una chiesa eretta sempre nel XVI secolo e in gran parte rifatta nel XIX secolo."}
{"id": "4905934", "revid": "741067", "url": "https://it.wikipedia.org/wiki?curid=4905934", "title": "Joseph Anthony", "text": ""}
{"id": "4905939", "revid": "858648", "url": "https://it.wikipedia.org/wiki?curid=4905939", "title": "Nationale Alliantie", "text": ""}
{"id": "4905941", "revid": "1543377", "url": "https://it.wikipedia.org/wiki?curid=4905941", "title": "Cape Breton Oilers", "text": "I Cape Breton Oilers sono stati una squadra di hockey su ghiaccio dell'American Hockey League con sede nella citt\u00e0 di Sydney, nella provincia della Nuova Scozia. Nati nel 1988 si sono sciolti nel 1996, e nel corso degli anni sono stati affiliati alla franchigia degli Edmonton Oilers.\nStoria.\nI Cape Breton Oilers nacquero nel 1988 in seguito al trasferimento dei Nova Scotia Oilers a Sydney, restando comunque il farm team della squadra della National Hockey League degli Edmonton Oilers. Nelle otto stagioni di vita non conquistarono alcun trofeo al termine della stagione regolare, vincendo invece nella stagione 1992-1993 il trofeo della Calder Cup.\nLa campagna dei playoff dei Cape Breton Oilers nel 1993 playoff fu una delle migliori nella storia della AHL: nella postseason vinsero infatti 14 gare perdendone solo 2, guidati in attacco dall'ala destra canadese Bill McDougall. Nelle 16 partite giocate McDougall fu autore di 26 reti e 26 assist per un totale di 52 punti, con una media di 3,25 punti a gara mai eguagliata nelle leghe professionistiche. Nella NHL Wayne Gretzky detiene infatti il record di punti ottenuti nei playoff con 47.\nI Cape Breton Oilers disputarono i loro match casalinghi presso il Centre 200, dove a partire dal 1997 giocano i Cape Breton Screaming Eagles della QMJHL. Gli Oilers lasciarono la Nuova Scozia nel 1996 per trasferirsi ad Hamilton, nell'Ontario, dove diventarono gli Hamilton Bulldogs.\nAffiliazioni.\nNel corso della loro storia i Cape Breton Oilers sono stati affiliati alle seguenti franchigie della National Hockey League:"}
{"id": "4905947", "revid": "1604512", "url": "https://it.wikipedia.org/wiki?curid=4905947", "title": "Brechin", "text": "Brechin (in gaelico scozzese \"Breichinn\") \u00e8 una cittadina di circa 7199 abitanti della Scozia centro-orientale, facente parte dell'area amministrativa dell'Angus. Tradizionalmente \u00e8 considerata una citt\u00e0, sebbene non abbia tale status, per la presenza di una Cattedrale e per essere stata in epoca pre-Riforma sede di una diocesi della Chiesa Cattolica.\nDiede i natali allo scienziato (inventore del radar) Robert Watson-Watt."}
{"id": "4905948", "revid": "287204", "url": "https://it.wikipedia.org/wiki?curid=4905948", "title": "Gran Premio Nobili Rubinetterie 2014", "text": "Il Gran Premio Nobili Rubinetterie 2014, diciassettesima edizione della corsa, si svolse il 20 marzo 2014 su un percorso di 187,5\u00a0km. La vittoria fu appannaggio dell'italiano Simone Ponzi, che complet\u00f2 il percorso in 3h59'15\", precedendo gli italiani Christian Delle Stelle e lo spagnolo Francisco Ventoso.\nSul traguardo di Stresa 120 ciclisti, su 162 partiti da Suno, portarono a termine la competizione. "}
{"id": "4905949", "revid": "101169634", "url": "https://it.wikipedia.org/wiki?curid=4905949", "title": "Russell Rouse", "text": "Ha vinto l'Oscar alla migliore sceneggiatura originale nel 1960 con gli altri autori de \"Il letto racconta\", mentre aveva gi\u00e0 ricevuto la nomination agli Oscar nel 1952 per \"La bambina nel pozzo\"."}
{"id": "4905950", "revid": "287204", "url": "https://it.wikipedia.org/wiki?curid=4905950", "title": "Kirriemuir", "text": "Kirriemuir (in gaelico scozzese \"Cearan Mhoire\") \u00e8 un burgh di circa 6.000 abitanti della Scozia centro-orientale, facente parte dell'area amministrativa dell'Angus."}
{"id": "4905952", "revid": "122559902", "url": "https://it.wikipedia.org/wiki?curid=4905952", "title": "Antonia Torelli", "text": "Biografia.\nFiglia di Guido Torelli, conte di Guastalla e di Montechiarugolo e di Orsina Visconti, nel 1428 si un\u00ec in matrimonio con l'allora quindicenne Pier Maria II de' Rossi, conte di San Secondo.\nIl suo tuttavia non fu un matrimonio felice, la Torelli dovette sopportare per tutta la vita l'esplicita e pubblica passione che il marito aveva per Bianca Pellegrini di Arluno. Nonostante ci\u00f2 seppe essere a fianco del marito nei momenti pi\u00f9 importanti come nel 1448 quando aiut\u00f2 il marito a recuperare Parma dopo la morte dell'ultimo duca della dinastia viscontea.\nLa Torelli risiedette permanentemente con i figli nella Rocca dei Rossi di San Secondo, subendo l'umiliazione di vedere edificato tra il 1448 e il 1460 nella non lontana Arzenoldo un castello eretto come residenza invernale per l'amante, tale castello fin\u00ec con il rinominare il paese stesso che da allora venne chiamato Roccabianca. Secondo alcune fonti pare che Pier Maria, per salvare almeno le apparenze, abbia fatto intonacare di bianco il castello in modo da creare un'ambiguit\u00e0 sulla designazione del nome della Rocca.\nNegli stessi anni venne edificato il castello di Torrechiara che divenne residenza estiva di Bianca Pellegrini.\nIl Rustici ricorda la Torelli in una cantilena elogiandola per i consigli, a sapienza e la prudenza. Antonia Torelli mor\u00ec forse di peste nel 1468, il marito, rimasto vedovo, pare che in seguito non abbia mai sposato Bianca Pellegrini.\nDiscendenza.\nAntonia e Pier Maria ebbero dieci figli:"}
{"id": "4905953", "revid": "984922", "url": "https://it.wikipedia.org/wiki?curid=4905953", "title": "Distretto di Yozgat", "text": "Il distretto di Yozgat (in turco \"Yozgat il\u00e7esi\") \u00e8 uno dei distretti della provincia di Yozgat, in Turchia."}
{"id": "4905959", "revid": "767487", "url": "https://it.wikipedia.org/wiki?curid=4905959", "title": "Distretto di Akda\u011fmadeni", "text": " \nIl distretto di Akda\u011fmadeni (in turco \"Akda\u011fmadeni il\u00e7esi\") \u00e8 uno dei distretti della provincia di Yozgat, in Turchia."}
{"id": "4905961", "revid": "984922", "url": "https://it.wikipedia.org/wiki?curid=4905961", "title": "Distretto di Ayd\u0131nc\u0131k (Yozgat)", "text": "Il distretto di Ayd\u0131nc\u0131k (in turco \"Ayd\u0131nc\u0131k il\u00e7esi\") \u00e8 uno dei distretti della provincia di Yozgat, in Turchia."}
{"id": "4905962", "revid": "767487", "url": "https://it.wikipedia.org/wiki?curid=4905962", "title": "Distretto di Bo\u011fazl\u0131yan", "text": "Il distretto di Bo\u011fazl\u0131yan (in turco \"Bo\u011fazl\u0131yan il\u00e7esi\") \u00e8 uno dei distretti della provincia di Yozgat, in Turchia."}
{"id": "4905963", "revid": "767487", "url": "https://it.wikipedia.org/wiki?curid=4905963", "title": "Distretto di \u00c7and\u0131r", "text": "Il distretto di \u00c7and\u0131r (in turco \"\u00c7and\u0131r il\u00e7esi\") \u00e8 uno dei distretti della provincia di Yozgat, in Turchia."}
{"id": "4905964", "revid": "767487", "url": "https://it.wikipedia.org/wiki?curid=4905964", "title": "Distretto di \u00c7ay\u0131ralan", "text": "Il distretto di \u00c7ay\u0131ralan (in turco \"\u00c7ay\u0131ralan il\u00e7esi\") \u00e8 uno dei distretti della provincia di Yozgat, in Turchia."}
{"id": "4905965", "revid": "767487", "url": "https://it.wikipedia.org/wiki?curid=4905965", "title": "Distretto di \u00c7ekerek", "text": "Il distretto di \u00c7ekerek (in turco \"\u00c7ekerek il\u00e7esi\") \u00e8 uno dei distretti della provincia di Yozgat, in Turchia."}
{"id": "4905966", "revid": "281944", "url": "https://it.wikipedia.org/wiki?curid=4905966", "title": "Aeroporto internazionale di Subic Bay", "text": ""}
{"id": "4905968", "revid": "984922", "url": "https://it.wikipedia.org/wiki?curid=4905968", "title": "Distretto di Kad\u0131\u015fehri", "text": "Il distretto di Kad\u0131\u015fehri (in turco \"Kad\u0131\u015fehri il\u00e7esi\") \u00e8 uno dei distretti della provincia di Yozgat, in Turchia."}
{"id": "4905969", "revid": "984922", "url": "https://it.wikipedia.org/wiki?curid=4905969", "title": "Distretto di Saraykent", "text": "Il distretto di Saraykent (in turco \"Saraykent il\u00e7esi\") \u00e8 uno dei distretti della provincia di Yozgat, in Turchia."}
{"id": "4905970", "revid": "339392", "url": "https://it.wikipedia.org/wiki?curid=4905970", "title": "Aeroporto internazionale di Davao - Francisco Bangoy", "text": ""}
{"id": "4905974", "revid": "984922", "url": "https://it.wikipedia.org/wiki?curid=4905974", "title": "Distretto di Sar\u0131kaya", "text": "Il distretto di Sar\u0131kaya (in turco \"Sar\u0131kaya il\u00e7esi\") \u00e8 uno dei distretti della provincia di Yozgat, in Turchia."}
{"id": "4905975", "revid": "767487", "url": "https://it.wikipedia.org/wiki?curid=4905975", "title": "Distretto di \u015eefaatli", "text": "Il distretto di \u015eefaatli (in turco \"\u015eefaatli il\u00e7esi\") \u00e8 uno dei distretti della provincia di Yozgat, in Turchia."}
{"id": "4905976", "revid": "767487", "url": "https://it.wikipedia.org/wiki?curid=4905976", "title": "Distretto di Sorgun", "text": "Il distretto di Sorgun (in turco \"Sorgun il\u00e7esi\") \u00e8 uno dei distretti della provincia di Yozgat, in Turchia."}
{"id": "4905977", "revid": "281944", "url": "https://it.wikipedia.org/wiki?curid=4905977", "title": "Aeroporto Internazionale Francisco Bangoy", "text": ""}
{"id": "4905978", "revid": "767487", "url": "https://it.wikipedia.org/wiki?curid=4905978", "title": "Henry Augustus Loveday", "text": "Si laure\u00f2 in teologia al Peterhouse College di Cambridge nel 1838. L'anno successivo fu ordinato pastore anglicano e nel 1841 fu inviato a Delhi in India, dove fu per sette anni cappellano della chiesa anglicana di San Giacomo. \nIl tema indiano.\nNel 1844 Loveday invi\u00f2 a Staunton, allora direttore del \"The Chess Player's Chronicle\", un problema di matto in quattro mosse che divent\u00f2 noto come \"tema indiano\". La lettera era firmata \"Shagird\", per cui Staunton pens\u00f2 si trattasse di un compositore indiano, ma in seguito venne accertato che tale parola in lingua in lingua hindi significa \u00abdiscepolo\u00bb o \u00aballievo\u00bb e che l'autore era certamente il reverendo Loveday.\nStaunton pubblic\u00f2 il problema, da lui chiamato \u00abindiano\u00bb, sulla copertina della sua rivista da marzo a dicembre 1845. Saint-Amant pubblic\u00f2 una versione del problema sulla rivista \"La Palam\u00e8de\" e pare che i frequentatori del famoso caff\u00e8 La R\u00e9gence di Parigi non riuscirono a trovare la soluzione, e che solo Ignazio Calvi, dopo una intera notte di studio, riusc\u00ec a trovarla.\nLa soluzione \u00e8 \u00a01. Ac1 b6 \u00a02. b4 b5 \u00a03. Td2 Rf4 \u00a04. Td4# \u00a0\u00a0(1...b5 2. b3 b4 3. Td2 ecc.)\nNel tema indiano un pezzo (in questo caso l'alfiere nero) attraversa una \"casa critica\" (in questo caso d2) allo scopo di farsi intercettare da un altro pezzo di uguale colore, per evitare lo stallo; la batteria cos\u00ec formata permette di dare matto tramite uno scacco doppio di scoperta.\nIn seguito Loveday realizz\u00f2 lo stesso tema usando la torre come pezzo intercettato e l'alfiere come pezzo intercettante.\nNegli anni '20 esisteva ancora a fianco della chiesa di San Giacomo a Delhi il suo monumento funebre, con la scritta:"}
{"id": "4905979", "revid": "767487", "url": "https://it.wikipedia.org/wiki?curid=4905979", "title": "Distretto di Yenifak\u0131l\u0131", "text": "Il distretto di Yenifak\u0131l\u0131 (in turco \"Yenifak\u0131l\u0131 il\u00e7esi\") \u00e8 uno dei distretti della provincia di Yozgat, in Turchia."}
{"id": "4905983", "revid": "281944", "url": "https://it.wikipedia.org/wiki?curid=4905983", "title": "Aeroporto Internazionale di Davao - Francisco Bangoy", "text": ""}
{"id": "4905986", "revid": "767487", "url": "https://it.wikipedia.org/wiki?curid=4905986", "title": "Distretto di Yerk\u00f6y", "text": "Il distretto di Yerk\u00f6y (in turco \"Yerk\u00f6y il\u00e7esi\") \u00e8 uno dei distretti della provincia di Yozgat, in Turchia."}
{"id": "4905989", "revid": "767487", "url": "https://it.wikipedia.org/wiki?curid=4905989", "title": "Distretto di Ba\u015fyayla", "text": "Il distretto di Ba\u015fyayla (in turco \"Ba\u015fyayla il\u00e7esi\") \u00e8 uno dei distretti della provincia di Karaman, in Turchia."}
{"id": "4905991", "revid": "767487", "url": "https://it.wikipedia.org/wiki?curid=4905991", "title": "Distretto di Ermenek", "text": "Il distretto di Ermenek (in turco \"Ermenek il\u00e7esi\") \u00e8 uno dei distretti della provincia di Karaman, in Turchia."}
{"id": "4905993", "revid": "984922", "url": "https://it.wikipedia.org/wiki?curid=4905993", "title": "Distretto di Karaman", "text": "Il distretto di Karaman (in turco \"Karaman il\u00e7esi\") \u00e8 uno dei distretti della provincia di Karaman, in Turchia."}
{"id": "4905994", "revid": "1451528", "url": "https://it.wikipedia.org/wiki?curid=4905994", "title": "Focaccia di Susa", "text": "La focaccia di Susa \u00e8 una focaccia dolce riconosciuta come Prodotto Agroalimentare Tradizionale (P.A.T.) italiano. Viene prodotta in Piemonte ed in particolare in Valle di Susa.\nOrigine.\nLa produzione della focaccia dolce (\"couroun\", in piemontese, dolce di Natale e Capodanno) \u00e8 tipica della zona compresa tra Susa e Oulx e sicuramente antica, ed \u00e8 oggi offerta in commercio, quotidianamente, dai fornai segusini col nome di\nFocaccia di Susa.\nUna ricetta manoscritta risalente al 1870 resta a dimostrare la continuit\u00e0 della produzione almeno negli ultimi 150 anni. \nCon la Seconda guerra mondiale le tradizionali farine di origine locale vennero in parte sostituite con quelle ottenute da variet\u00e0 di origine nord-americana come il grano Manitoba, di pi\u00f9 facile lavorazione. Furono inoltre aumentate le quantit\u00e0 di burro e di zucchero presenti nel prodotto finito.\nPreparazione.\nFarina, uova, burro e zucchero vengono impastati per ottenere un insieme omogeneo e dalla consistenza spugnosa al quale vengono aggiunti il sale e, da ultimo, il lievito. L'impasto viene poi lasciato lievitare per circa 4 ore e suddiviso in dischi di 30-50 centimetri di diametro e di un paio di cm di spessore. La focaccia viene poi rialzata sui bordi e cosparsa in superficie di zucchero, il quale si carameller\u00e0 parzialmente in fase di cottura, dando alla superficie del dolce una consistenza lievemente croccante ed un caratteristico colore scuro. Sulla superficie possono essere praticate come decorazione scanalature di diverse forme scelte a seconda delle occasioni e del momento dell'anno, quali croci, stelle, ferri di cavallo, cuori, colombe\u2026\nManifestazioni.\nLa focaccia di Susa \u00e8 protagonista della manifestazione attualmente denominata \"Focacciando - La sagra del paniere di Susa: la focaccia e altre delizie\", che si tiene d'autunno nella citt\u00e0 di Susa."}
{"id": "4905995", "revid": "984922", "url": "https://it.wikipedia.org/wiki?curid=4905995", "title": "Distretto di Kaz\u0131mkarabekir", "text": "Il distretto di Kaz\u0131mkarabekir (in turco \"Kaz\u0131mkarabekir il\u00e7esi\") \u00e8 uno dei distretti della provincia di Karaman, in Turchia."}
{"id": "4905996", "revid": "767487", "url": "https://it.wikipedia.org/wiki?curid=4905996", "title": "Distretto di Sar\u0131veliler", "text": "Il distretto di Sar\u0131veliler (in turco \"Sar\u0131veliler il\u00e7esi\") \u00e8 uno dei distretti della provincia di Karaman, in Turchia."}
{"id": "4905997", "revid": "3115", "url": "https://it.wikipedia.org/wiki?curid=4905997", "title": "Achnasheen", "text": "Achnasheen (in gaelico scozzese: Achadh na S\u00ecne) \u00e8 un piccolo villaggio della Scozia settentrionale, facente parte dell'area amministrativa dell'Highland (contea tradizionale: Ross-shire e situato ai piedi delle Highlands nord-occidentali (\"North West Highlands\") e nella valle del fiume Bran. Conta una popolazione di appena una cinquantina di abitanti.\nEtimologia.\nIl toponimo \"Achnasheen/Achadh na S\u00ecne\" significa letteralmente \"campo delle tempeste\".\nGeografia fisica.\nCollocazione.\nAchnasheen si trova tra Kinlochewe e Dingwall (rispettivamente ad est della prima e ad ovest della seconda).\nSi trova ad un'altitudine di circa 500 metri sul livello del mare.\nSociet\u00e0.\nEvoluzione demografica.\nAl censimento del 2001, Achnasheen contava una popolazione pari a 48 abitanti, di cui 25 di sesso maschile e 23 di sesso femminile.\nStoria.\nLa localit\u00e0 divenne raggiungibile solo a partire dal 1819, quando fu costruita una strada che collegava Dingwall a Lochcarron.\nNel 1870 fu costruita una stazione ferroviaria, posta lungo il tragitto tra Inverness a Kyle."}
{"id": "4905998", "revid": "247222", "url": "https://it.wikipedia.org/wiki?curid=4905998", "title": "Tonwelle", "text": "Tonwelle \u00e8 un album in studio del progetto musicale Richard Wahnfried, pubblicato nel 1981.\nIl disco.\nFra gli ospiti dell'album vi fu il chitarrista Manuel G\u00f6ttsching che, secondo il leader della formazione Klaus Schulze, \"ruba la scena\".\nUn'edizione dell'album pubblicata nel 2012 dall'etichetta Made in Germany presenta i brani impostati erroneamente con una velocit\u00e0 diversa.\n\"Tonwelle\" venne ristampato con due tracce bonus aggiunte."}
{"id": "4905999", "revid": "767487", "url": "https://it.wikipedia.org/wiki?curid=4905999", "title": "Distretto di Akk\u0131\u015fla", "text": "Il distretto di Akk\u0131\u015fla (in turco \"Akk\u0131\u015fla il\u00e7esi\") \u00e8 uno dei distretti della provincia di Kayseri, in Turchia."}
{"id": "4906003", "revid": "31886", "url": "https://it.wikipedia.org/wiki?curid=4906003", "title": "Eustacesia", "text": ""}
{"id": "4906005", "revid": "767487", "url": "https://it.wikipedia.org/wiki?curid=4906005", "title": "Distretto di B\u00fcnyan", "text": "Il distretto di B\u00fcnyan (in turco \"B\u00fcnyan il\u00e7esi\") \u00e8 uno dei distretti della provincia di Kayseri, in Turchia."}
{"id": "4906007", "revid": "767487", "url": "https://it.wikipedia.org/wiki?curid=4906007", "title": "Distretto di Develi", "text": "Il distretto di Develi (in turco \"Develi il\u00e7esi\") \u00e8 uno dei distretti della provincia di Kayseri, in Turchia."}
{"id": "4906008", "revid": "767487", "url": "https://it.wikipedia.org/wiki?curid=4906008", "title": "Distretto di Felahiye", "text": "Il distretto di Felahiye (in turco \"Felahiye il\u00e7esi\") \u00e8 uno dei distretti della provincia di Kayseri, in Turchia."}
{"id": "4906010", "revid": "287204", "url": "https://it.wikipedia.org/wiki?curid=4906010", "title": "Drome", "text": ""}
{"id": "4906012", "revid": "984922", "url": "https://it.wikipedia.org/wiki?curid=4906012", "title": "Distretto di Hac\u0131lar", "text": "Il distretto di Hac\u0131lar (in turco \"Hac\u0131lar il\u00e7esi\") \u00e8 uno dei distretti della provincia di Kayseri, in Turchia."}
{"id": "4906013", "revid": "287204", "url": "https://it.wikipedia.org/wiki?curid=4906013", "title": "Duje Cop", "text": ""}
{"id": "4906014", "revid": "984922", "url": "https://it.wikipedia.org/wiki?curid=4906014", "title": "Distretto di \u0130ncesu", "text": "Il distretto di \u0130ncesu (in turco \"\u0130ncesu il\u00e7esi\") \u00e8 uno dei distretti della provincia di Kayseri, in Turchia."}
{"id": "4906019", "revid": "606039", "url": "https://it.wikipedia.org/wiki?curid=4906019", "title": "Perch\u00e9 tu ti ricordi di lui", "text": ""}
{"id": "4906026", "revid": "319329", "url": "https://it.wikipedia.org/wiki?curid=4906026", "title": "Handzame Classic 2014", "text": "La Handzame Classic 2014, dodicesima edizione della corsa e valida come evento dell'UCI Europe Tour 2014 categoria 1.1, si svolse il 21 marzo 2014 su un percorso di 198,3\u00a0km con partenza da Bredene ed arrivo ad Handzame in Belgio. La vittoria fu appannaggio dello sloveno Luka Mezgec che complet\u00f2 il percorso in 4h26'53\", alla media di 44,58\u00a0km/h, precedendo l'olandese Theo Bos e il belga Edward Theuns terzo.\nAccreditati alla partenza 181 ciclisti, presero il via in 180, mentre coloro che tagliarono il traguardo furono 87."}
{"id": "4906027", "revid": "122246", "url": "https://it.wikipedia.org/wiki?curid=4906027", "title": "Gabeca Pallavolo 2008-2009", "text": "Questa voce raccoglie le informazioni riguardanti la Gabeca Pallavolo nelle competizioni ufficiali della stagione 2008-2009.\nStagione.\nLa stagione 2008-09 \u00e8 per la Gabeca Pallavolo, sponsorizzata dall'Acqua Paradiso, la ventiduesima consecutiva in Serie A1; ad allenare la squadra di Montichiari viene chiamato Mauro Berruto, mentre la rosa si rinforza soprattutto in attacco con gli inserimenti di Robert Horstink e Jeroen Rauwerdink, oltre al nuovo palleggiatore Mikko Esko, mentre tra le partenze figurano quelle di Marcus Popp, P\u00e9ter Veres e Abdalla Ahmed.\nIl campionato si apre con la vittoria sulla Pallavolo Modena per 3-0, anche se alla seconda giornata arriva la prima sconfitta ad opera della Perugia Volley; seguono tre successi di fila e poi un periodo di alternanza che porta la squadra a chiudere il girone di andata al quinto posto, qualificando il club lombardo alla Coppa Italia. Anche il girone di ritorno si apre con una vittoria, a cui fanno seguito due sconfitte e quattro successi consecutivi: nelle ultime sei giornate la squadra riesce a vincere due partite, perdendone quattro; la \"regular season\" si conclude con il sesto posto in classifica, accedendo cos\u00ec ai \"play-off\" scudetto. Nei quarti di finale la sfida \u00e8 contro il Piemonte Volley: la Gabeca Pallavolo vince sia gara 1 che gara 2, ma poi perde le tre sfide successive, venendo estromesso dalla corsa al titolo di campione d'Italia.\nIl quinto posto al termine del girone di andata della Serie A1 2008-09 permette la partecipazione alla Coppa Italia: nei quarti di finale incontra la Pallavolo Piacenza, che vince per 3-0, eliminando la Gabeca Pallavolo dal torneo.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4906037", "revid": "436907", "url": "https://it.wikipedia.org/wiki?curid=4906037", "title": "Made in Naples", "text": "Made in Naples \u00e8 il primo album dal vivo dei Nanowar of Steel pubblicato nel 2007."}
{"id": "4906039", "revid": "92920", "url": "https://it.wikipedia.org/wiki?curid=4906039", "title": "Done with Bonaparte", "text": ""}
{"id": "4906045", "revid": "271907", "url": "https://it.wikipedia.org/wiki?curid=4906045", "title": "Vladimir Konstantinov", "text": ""}
{"id": "4906047", "revid": "253269", "url": "https://it.wikipedia.org/wiki?curid=4906047", "title": "Carl Foreman", "text": "Biografia.\nNato e formatosi in Illinois, ha origini ebree. Dopo essersi spostato ad Hollywood, nei primi anni '40 ha preso parte ad un paio di film come sceneggiatore ma ha dovuto poi interrompere la sua attivit\u00e0 a causa del servizio militare durante la guerra. Ritorna a lavorare nel 1945, mettendo la firma su diversi film di successo come \"Il grande campione\" con Kirk Douglas, che gli vale la prima nomination ai Premi Oscar 1950. Molto attivo anche negli anni '50 conquista altre nomination ai Premi Oscar nel 1951, nel 1953, mentre vince l'Oscar alla migliore sceneggiatura non originale nell'ambito dei Premi Oscar 1958 per \"Il ponte sul fiume Kwai\", in condivisione con Pierre Boulle e Michael Wilson. Un altro film importante a cui ha collaborato \u00e8 \"Mezzogiorno di fuoco\" (1952), considerato uno dei capisaldi della storia del cinema. Grazie a questo lavoro, oltre alla candidatura agli Oscar, \u00e8 stato candidato al Golden Globe per la migliore sceneggiatura. Ha vinto quattro volte il Writers Guild of America Award. Negli anni del maccartismo 1954-1956 viene inserito nella \"lista nera\" di Hollywood, pertanto risulta originariamente non accreditato (o accreditato con un altro nome, in particolare come Derek Frye) in alcune pellicole di quegli anni. \u00c8 ricordato anche per \"I cannoni di Navarone\", grazie al quale ha ottenuto due nomination ai Premi Oscar 1962. Nel 1963 ha realizzato il suo unico film da regista. Ottiene nuovamente la nomination ai Premi Oscar 1973. Il suo ultimo lavoro \u00e8 datato 1980 (\"Ormai non c'\u00e8 pi\u00f9 scampo\").\n\u00c8 morto all'et\u00e0 di 69 anni a causa di un tumore al cervello."}
{"id": "4906049", "revid": "263989", "url": "https://it.wikipedia.org/wiki?curid=4906049", "title": "Nazionale Under-20 di hockey su ghiaccio maschile dell'Unione Sovietica", "text": ""}
{"id": "4906050", "revid": "263989", "url": "https://it.wikipedia.org/wiki?curid=4906050", "title": "Nazionale Under-18 di hockey su ghiaccio maschile dell'Unione Sovietica", "text": ""}
{"id": "4906065", "revid": "709565", "url": "https://it.wikipedia.org/wiki?curid=4906065", "title": "Il giglio nel campo e l'uccello nel cielo", "text": "Il giglio nel campo e l'uccello nel cielo (in danese \"Lilen paa Marken og Fuglen under Himlen\"), \u00e8 una delle opere del filosofo danese S\u00f8ren Kierkegaard composta da \"tre discorsi di devozione\". L'opera rientra nell'ultimo periodo dell'attivit\u00e0 letteraria del filosofo, fu pubblicata il 14 maggio 1849 con il proprio nome e senza pseudonimi usati in opere precedenti. Le due partizioni in cui si possono dividere gli scritti di Kierkegaard riguardano infatti: le opere firmate con pseudonimi come Victor Eremita, Johannes de Silentio, Constantin Constantius e Nicolaus Notabene e le opere firmate con il proprio nome, \"Il giglio nel campo e l'uccello nel cielo\" appartiene appunto a questo secondo gruppo, rientrando nel genere dei \"discorsi edificanti\". Un genere, quello della letteratura di edificazione, che aveva avuto i suoi precursori nelle opere di Bernardo di Chiaravalle e Bonaventura da Bagnoregio..\nL'edizione italiana della Donzelli Editore, su cui si basa questa recensione, \u00e8 titolata \"Il giglio nel campo e l'uccello nel cielo - Discorsi 1849-1851\", infatti oltre l'opera principale, contiene sei discorsi (che qui recensiamo) che rientrano nel genere della \"letteratura di edificazione\" pubblicati (con l'opera principale) nel periodo 1849-1851.\nIl titolo fa esplicito riferimento alle parole di Ges\u00f9 nel Sermone del Monte, contenute nel capitolo 6 del Vangelo di Matteo. Ad avviso di alcuni critici si tratta di \u00abscritti di rara bellezza\u00bb che rientrando nella categoria di quelli \"edificanti\", rappresentano \u00abuna via d'uscita dalla disperazione del vivere\u00bb, una \u00abcura dell'anima\u00bb. Questa opera kierkegaardiana \u00e8 importante anche per una seconda ragione: rappresenta l'inizio di un \"Kierkegaard diverso\". A partire da questa opera, infatti, \u00abquello che ne viene fuori \u00e8 un \u00abaltro\u00bb Kierkegaard, ma non un Kierkegaard minore, bens\u00ec, un Kierkegaard a partire dal quale bisogner\u00e0 rileggere la sua intera opera\u00bb. Kierkegaard stesso sottolineando la differenza sostanziale fra i suoi due generi di scritti disse: \u00abOffro gli scritti pseudonimi con la mano sinistra, gli scritti religiosi con la mano destra\u00bb. A parte comunque il significato prevalentemente religioso, i critici intravedono nella letteratura edificante di Kierkegaard (\"Il giglio nel campo e l'uccello nel cielo\" compreso), un modo di riproporre la filosofia. Una filosofia che \u00abtorna alle sue origini\u00bb visto proprio che secondo Socrate, di cui Kierkegaard era grande estimatore, il fine della filosofia doveva essere, appunto, \u00abla cura dell'anima\u00bb. \u00abUna filosofia, che non vuole decostruire, ma \u00abedificare\u00bb, ossia tentare di costruire una casa senza sofferenze, o almeno con minor sofferenza\u00bb\nRiassunto dell'opera.\nTre discorsi di devozione.\nI parte: \u00abGuardate gli uccelli del cielo; osservate il giglio nel campo\u00bb.\n\u00ab[...] Il Vangelo osa ordinare al poeta: tu \"devi\" essere come l'uccello. E il Vangelo \u00e8 serio a tal punto che l'invenzione pi\u00f9 irresistibile del poeta non lo muove al sorriso\u00bb. Come un bambino non osa chiedere, n\u00e9 discutere mai la ragione di un comando ricevuto, il \"tu devi\" rivolto al poeta (adulto), anche se appare impossibile nella sua realizzazione visto che nessuno umano pu\u00f2 essere mai simile a un uccello, non va messo in discussione, cerchiamo quindi di intravedere il significato di questo comando di Ges\u00f9.\n\u00abPotessi essere come un uccello, come il libero uccello che per la voglia di viaggiare vola molto, molto lontano sopra il mare e la terra, cos\u00ec vicino al cielo, verso paesi remoti, remoti [...]\u00bb\n\u00abPotessi essere un uccello, potessi essere come un uccello, che pi\u00f9 leggero di ogni peso terrestre si solleva nell'aria, pi\u00f9 leggero dell'aria [...]\u00bb\nCon una serie di \u00abpotessi essere come un uccello\u00bb, Kierkegaard fa un contrasto fra la sua esistenza \"coatta\", legata agli affanni quatidiani e alle sofferenze e la libert\u00e0 di azione del 'libero uccello'.\nIl Vangelo esaltando la felicit\u00e0 dell'uccello e del giglio, ad avviso del filosofo, \u00e8 quasi crudele. \u00abNon posso comprendere il Vangelo; c'\u00e8 una differenza di linguaggio tra noi che mi ammazzerebbe, se la comprendessi\u00bb. I gigli e gli uccelli sono pi\u00f9 vicini all'esistenza di un bambino \u00abinnocente e gioioso\u00bb che a chi come lui (Kierkegaard) \u00e8 \u00abdiventato presto vecchio, colpevole ed afflitto!\u00bb. Eppure \u00e8 strano, \u00abSi dice giustamente che il poeta \u00e8 un bambino. E tuttavia il poeta non pu\u00f2 intendersi con il Vangelo. Perch\u00e9 a fondamento della vita del poeta c'\u00e8 proprio il disperare di poter diventare ci\u00f2 che si desidera; e questa disperazione genera il desiderio\u00bb\nIl bambino non riflette sul comando ricevuto da chi lo ammaestra, ragion per cui siccome \u00e8 da considerarsi seria l'indicazione ricevuta dal Vangelo, il giglio e l'uccello sono per noi maestri. E in cosa l'uccello e il giglio possono essere maestri?\n\u00abIl silenzio, impariamo a tacere\u00bb\nLa cosa che ci distingue dagli animali come da un uccello e ancor pi\u00f9 dal giglio \u00e8 il linguaggio, il parlare. Ma se parlare \u00e8 un vantaggio, il tacere, rileva Kierkegaard, \u00e8 un'arte di non poco conto. Proprio perch\u00e9 l'uomo sa parlare, il saper poi tacere dovrebbe essere un'arte da imparare e da tenere sotto controllo. Questo si pu\u00f2 imparare \u00abdai silenziosi maestri: il giglio e l'uccello\u00bb\n\u00abCercate prima il regno di Dio e la sua giustizia\u00bb\nKierkegaard si domanda: Ma che vuol dire effettivamente questa esortazione di Ges\u00f9? Che deve fare lui per mettere in pratica quella esortazione? Quale \u00e8 \u00abquella tensione di cui si possa dire che cerca, che aspira al regno di Dio?\u00bb. Cercare il regno di Dio significa forse che deve dare le proprie sostante ai poveri? No, tu devi cercare \"prima\" il regno di Dio. Significa allora uscire e annunciare la mondo questo insegnamento? Ancora no! tu devi cercare \"prima\" il regno di Dio.\nMa allora si chiede Kierkegaard, non deve fare praticamente nulla. \u00abS\u00ec, proprio cos\u00ec, in un certo senso \u00e8 nulla; tu devi rendere te stesso nulla nel senso pi\u00f9 profondo, diventare nulla davanti a Dio, imparare a tacere. In questo silenzio sta quell'inizio che \u00e8: cercare \"prima\" il regno di Dio\u00bb. Kierkegaard fa rilevare che se per \"prima\" bisogna cercare il regno, il Vangelo fa intendere \u00abche c'\u00e8 dell'altro da cercare\u00bb, il che \u00e8 vero, cercare il regno di Dio non \u00e8 la sola cosa da cercare. \u00c8 per\u00f2 innegabile che di fatto si pu\u00f2 cercare il regno di Dio \u00ab\"solo\" se lo si ricerca per \"primo\"\u00bb. L'inizio \u00e8 proprio l'arte di diventare, nel senso pi\u00f9 profondo, silenziosi di fronte a Dio. \u00abInfatti come il timore di Dio \u00e8 l'inizio della saggezza, cos\u00ec il silenzio \u00e8 l'inizio del timore di Dio. E come il timore di Dio \u00e8 pi\u00f9 dell'inizio della saggezza, \u00e8 \u00absaggezza\u00bb, cos\u00ec il silenzio \u00e8 pi\u00f9 dell'inizio del timore di Dio, \u00e8 \u00abtimore di Dio\u00bb. Guarda la formica e diventa saggio dice Salomone, va dall'uccello e dal giglio e impara il silenzio, dice il Vangelo\u00bb. Questo silenzio implica, ad avviso del filosofo, la preghiera a Dio, preghiera necessaria per raggiungere la \u00abgiusta intimit\u00e0\u00bb con Lui.\nLa conclusione interpretativa del \"cercare prima il regno di Dio\" \u00e8 secondo Kierkegaard, questa: \u00abCercare prima il regno di Dio, cio\u00e8, diventa come il giglio e l'uccello, cio\u00e8, diventa del tutto silenzioso davanti a Dio; cos\u00ec il resto vi sar\u00e0 dato in sovrappi\u00f9\u00bb.\nII parte: \u00abNessuno pu\u00f2 servire due padroni; infatti o odier\u00e0 l'uno e amer\u00e0 l'altro, o si legher\u00e0 all'uno e disprezzer\u00e0 l'altro\u00bb.\nRivolgendosi al \"Mio ascoltatore\" Kierkegaard rileva (alludendo a quanto aveva scritto nel suo \"Enten-Eller\"): \u00abTu sai che nel mondo si parla spesso di aut-aut; e questo aut-aut suscita grande scalpore, tiene occupate nei modi pi\u00f9 diversi persone diverse, nella speranza, nel timore, nell'alacre attivit\u00e0, nell'ansiosa inattivit\u00e0, e via dicendo. Sai anche che in questo stesso mondo si \u00e8 detto che non esiste alcun aut-aut (allusione ironica all'hegelismo), e questa sapienza a sua volta ha destato lo stesso scalpore del pi\u00f9 significativo aut-aut. Ma qui fuori, nel silenzio presso il giglio e l'uccello, c'\u00e8 forse qualche dubbio sull'esistenza di un aut-aut (che implica una scelta ovvero l'enten-eller danese: o - o, o questo o quello)? O forse c'\u00e8 qualche dubbio sulla natura di questo aut-aut? O c'\u00e8 qualche dubbio che questo aut-aut non sia nel senso pi\u00f9 profondo, l'unico aut-aut?\u00bb\nNo, infatti (Kierkegaard sta parlando di questo: \u00abNessuno pu\u00f2 servire due padroni\u00bb) c'\u00e8 un innegabile aut-aut: \u00abO Dio, o...\u00bb dove il resto pu\u00f2 essere qualsiasi altra cosa un uomo scelga \u00e8 indifferente, un uomo che non sceglie Dio si lascia sfuggire l'aut-aut.\n\u00abDunque nel silenzio presso il giglio e l'uccello c'\u00e8 un aut-aut, o Dio... e va inteso cos\u00ec: o amare Dio oppure odiarlo, o legarsi a lui oppure disprezzarlo.\u00bb Ma che significa allora questo aut-aut che di fatto \u00e8 una \"richiesta\". Cosa richiede Dio da noi?\nLa risposta \u00e8: \u00abRichiede obbedienza, incondizionata obbedienza; se non sei obbediente in tutto incondizionatamente, non lo ami, e se non lo ami lo odi; se non sei obbediente in tutto incondizionatamente, non ti leghi a lui; oppure, se non ti leghi a lui incondizionatamente e in ogni cosa, non ti leghi a lui, e se non ti leghi a lui lo disprezzi\u00bb. Ad avviso del filosofo questa ubbidienza incondizionata la si pu\u00f2 imparare proprio dal giglio e dall'uccello, definiti \u00abgli obbedienti maestri\u00bb senza che ci sia nessuna contraddizione. Infatti l'obbediente in genere non \u00e8 un maestro, ma un discepolo, qui invece gli \"obbedienti\" sono maestri. Chiunque diventi obbediente come il giglio e l'uccello a sua volta \u00e8 maestro e pu\u00f2 insegnare l'obbedienza proprio perch\u00e9 si \u00e8 un esempio vivente di obbedienza.\nL'obbedienza\nIncondizionata obbedienza. Nella natura tutto, comprese la vita dell'uccello e il fiorire e il morire del giglio, \u00e8 evidente, ad avviso di Kierkegaard, l'incondizionamento. Tale incondizionamento manca invece nella maggioranza degli uomini, abituati a usare \u00abla mezza misura\u00bb e che credono che una piccola disobbedienza non sia poi assoluta disobbedienza, che la minima disobbedienza non sia poi davvero \u00abdisprezzare Dio\u00bb e che non sia ancora disprezzare Dio se uno dividendosi, serve qualcos'altro o qualcun altro.\nMa \u00e8 possibile servire Dio senza essere incondizionatamente da lui plasmati? No, anche per gli effetti che produce: \u00ab[...] il condizionato \u00e8 in s\u00e9 stesso insicurezza\u00bb mentre l'incondizionato \u00e8 vera sicurezza. \u00abInfatti il giglio e l'uccello sono incondizionatamente obbidienti a Dio, sono cos\u00ec semplici o cos\u00ec sublimi nell'obbedienza che \"credono che tutto quello che succede sia incondizionatamente volont\u00e0 di Dio, e non hanno altro compito al mondo che o fare la volont\u00e0 di Dio con incondizionata obbedienza, oppure accettare la volont\u00e0 di Dio con incondizionata obbedienza\"\u00bb. Fu proprio il peccato dell'uomo a turbare la bellezza del mondo intero dove tutto prima era buono. Infatti il voler servire un altro padrone o voler servire due o pi\u00f9 padroni ha portato una frattura in un mondo prima unito e che serviva Dio incondizionatamente.\nIII parte: \u00abGuardate gli uccelli del cielo: non seminano, non mietono, non ammassano nei granai\u00bb, \"liberi dalla preoccupazione del domani\". \u00abOsservate l'erba del campo, \"che oggi \u00e8\"\u00bb.\nLa gioia\nIl giglio e l'uccello oltre a essere maestri sono anche gioiosi e siccome la gioia si pu\u00f2 comunicare nessun maestro insegna meglio la gioia \u00abdi chi \u00e8 egli stesso gioioso\u00bb. L'uccello mostra gioia mentre quando albeggia, si sveglia ed assapora il giorno; quando a fine giorno torna gioioso al suo nido; quando canta durante il suo lavoro che consiste appunto nel cantare. E come potrebbe l'uomo imparare la gioia da due insegnanti che non hanno la preoccupazione del domani? Kierkegaard fa qui un elenco delle cose che possono procurare gioia nell'uomo: L'esistenza, l'essere consapevoli che \u00aboggi\u00bb hai il necessario per esistere; che sei cresciuto fino a diventare uomo; che puoi vedere, sentire suoni, gli odori, i sapori, che puoi avere sentimenti; che il sole sorge per te e per causa tua e che la luna e le stelle pure; che arriva l'inverno con la sua bellezza cui segue la primavera dove la campagna germoglia e la foresta cresce splendida, cos\u00ec come le altre stagioni che seguono.\nEsiste per\u00f2 la caducit\u00e0 a cui anche il giglio e l'uccello sono soggetti. Essi sanno che prima o poi cesseranno di esistere. Come possono quindi essere e continuare ad essere gioiosi nonostante sanno che la loro esistenza avr\u00e0 fine e come possono continuare ad essere maestri gioiosi visto che il Vangelo dice \"tu devi\" imparare la gioia dal giglio e l'uccello?\n\u00abCi riescono in modo chiarissimo e semplicissimo - il giglio e l'uccello lo fanno sempre - mettono da parte questo domani, come se non ci fosse. C'\u00e8 una parola dell'apostolo Paolo (si tratta invece di Pietro, leggi la nota) che il giglio e l'uccello hanno preso a cuore, e, semplici come sono, la prendono del tutto alla lettera. E proprio questo, il prenderla alla lettera, li aiuta.\u00bb\nImparando dal giglio e dall'uccello dobbiamo come uomini accettare di Dio tutto incondizionatamente, suo \u00e8 il regno, la potenza e la gloria. Se l'uomo \"rimane in Dio\" , nulla pu\u00f2 scalfirlo, nemmeno la morte. \u00abPerch\u00e9 se resti in Dio, che tu viva o muoia, che nella vita le cose ti vadano bene o male; che tu muoia oggi o fra settant'anni, che trovi la tua morte in fondo al mare, dove pi\u00f9 \u00e8 profondo, o che tu esploda nell'aria: non uscirai al di fuori di Dio, tu \"resterai\" presente a te stesso in Dio, e perci\u00f2 nel giorno stesso della tua morte sarai in Paradiso.\u00bb\nTre discorsi per la comunione del venerd\u00ec : \u00abIl sommo sacerdote\u00bb - \u00abIl pubblicano\u00bb - \u00abLa peccatrice\u00bb.\nPrefazione \nNella prefazione Kierkegaard si rivolge \u00abal \"mio\" lettore\u00bb, cui fa dono di questi discorsi specificando che mentre c'\u00e8 pi\u00f9 felicit\u00e0 nel dare che ricevere (parafrasa un versetto del Vangelo), \u00abil bene pi\u00f9 grande \u00e8 fatto da chi accoglie\u00bb, D\u00e0 quindi pi\u00f9 beatitudine l'accogliere che il donare (il lettore che accoglie i suoi scritti rispetto a lui che dona).\nI parte : \u00abIl sommo sacerdote\u00bb.\n\u00abChi soffre protesta quasi sempre che chi lo vuole confortare non si mette al suo posto\u00bb e questa protesta non \u00e8 irragionevole perch\u00e9 mettersi al posto di un altro comprendendolo pienamente \u00e8 impossibile, \u00abnessun essere umano vive fin in fondo la stessa esperienza di un altro\u00bb. D'altronde la volont\u00e0 di Dio non \u00e8 che un uomo possa trovare completo conforto in un altro uomo. C'\u00e8 un solo essere che pu\u00f2 invece mettersi fino in fondo al posto di ogni persona che ha bisogno di vero conforto e di ciascun sofferente: \u00abil Signore Ges\u00f9 Cristo\u00bb\nLe sacre parole basate sul Vangelo identificano in Cristo il sommo sacerdote: \u00abNon abbiamo un sommo sacerdote incapace di aver compassione delle nostre debolezze\u00bb, di lui le Scritture dicono anche: \u00abne abbiamo uno che \u00e8 stato provato in tutto al nostro stesso modo\u00bb. La condizione per \"poter\" provare vera compassione, ad avviso di Kierkegaard, \u00e8 proprio questa, uno che ha fatto esperienza, \u00abperch\u00e9 la compassione di chi non ha fatto esperienza e non \u00e8 stato provato \u00e8 un fraintendimento, quasi sempre un fraintendimento che pi\u00f9 o meno intensamente grava su chi soffre ferendolo - la condizione \u00e8 questa essere provati allo stesso modo\u00bb\nGes\u00f9 \u00e8 un eccellente esempio di colui che pu\u00f2 mostrare compassione \u00e8 il sommo sacerdote che \u00e8 stato provato al nostro stesso modo. \u00abFu proprio la compassione a fargli decidere di venire al mondo\u00bb. Come fu la compassione, per libera decisione, \u00e8 stato provato in tutto e al nostro stesso modo, Lui che si \u00e8 messo \u00abal tuo, al mio, al nostro posto\u00bb, mettersi al posto di un altro per recare vero conforto. La sua \u00e8 una compassione \u00absicura\u00bb.\nIl sommo sacerdote Ges\u00f9 sa mettersi nei panni di chiunque soffra, la sua vita terrena lo dimostra: Anche lui soffri la fame e la sete e proprio in momenti difficili della sua vita quando lottava spiritualmente nel deserto. Nacque in una stalla e fu deposto in una mangiatoia e per tutta la vita non ebbe luogo dove \u00abposare il capo\u00bb, non possedeva pi\u00f9 del giglio del campo e dell'uccello del cielo, anzi perfino meno. Con tali trascorsi, non pu\u00f2 forse Ges\u00f9 mettersi al tuo posto e comprendere fino in fondo anche le tue sofferenze materiali? E se le nostre sofferenze fossero nello spirito, cosa cambierebbe? Ges\u00f9 potrebbe essere ancora di esempio nel confortarci, lui che aveva amici che \u00abquando arriv\u00f2 l'ora della decisione\u00bb, lo abbandonarono tutti, uno lo trad\u00ec e un altro lo rinneg\u00f2. E che dire se il nostro dolore \u00e8 causato dalla malvagit\u00e0 del mondo? Anche in questo Ges\u00f9 pu\u00f2 essere maestro nel confortarci. Lui che per primo fu deriso, disprezzato, frustato, torturato e infine crocifisso. Nessun nostro tipo di dolore pu\u00f2 paragonarsi per intensit\u00e0 a quello provato dal \u00abSalvatore del mondo\u00bb.\nNessuno pu\u00f2 mettersi al posto di questo sommo sacerdote. Lui non fu un \u00absofferente che cercava conforto dagli altri\u00bb, tanto meno lo trov\u00f2 o si lament\u00f2 di non averlo trovato. Quando arriv\u00f2 \u00aball'acme della sofferenza, ma anche al limite della sofferenza dove tutto muta di segno\u00bb \u00e8 Lui che conforta gli altri. Guardando al modello di Ges\u00f9: \u00abTi lamenti che nessuno sia capace di mettersi al tuo posto\u00bb ? \"Lui pu\u00f2 mettersi fino in fondo al tuo posto\", \u00abLui che \u00e8 stato provato in tutto al tuo stesso modo\u00bb. Lo stesso dicasi per la tentazione. Se sei tentato, \u00abchiunque tu sia, non ammutolire nella disperazione, come se la tentazione fosse sovrumana e nessuno potesse capirla; impaziente, non dipingere la grandezza della tua tentazione, come se neppure Lui potesse mettersi fino in fondo al tuo posto!\u00bb. Solo se si hai resistito alla tentazione \u00abti \u00e8 dato di sapere la verit\u00e0 sulla grandezza della tentazione. Finch\u00e9 non le hai resistito non sai la verit\u00e0, non sai quanto sia terribile, sai solo quel che la tentazione, proprio per tentarti, ti fa credere\u00bb.\n\u00abChiunque tu sia, e comunque tu sia tentato, Lui pu\u00f2 mettersi fino in fondo al tuo posto\u00bb. Ges\u00f9, \"Redentore\" e \"Sommo Sacerdote\".\nII parte : \u00abIl pubblicano\u00bb.\nKirkegaard rivolgendosi al \u00abdevoto ascoltatore\u00bb rammenta che le parole di Luca 18:13 si riferiscono a quella parte del Vangelo che parla del fariseo e del pubblicano. L'ipocrita fariseo che con il suo atteggiamento inganna Dio e se stesso e il sincero pubblicano che Dio giustifica. Ma mentre i due personaggi del Vangelo di Luca sono scontati e riconoscibili, ad avviso di Kierkegaard, esistono altri ipocriti, che con un'aria di santit\u00e0, si atteggiano come il pubblicano, ma che si comportano a tutti gli effetti come il fariseo.\n\u00abIl pubblicano \u00e8 stato presentato in tutti i tempi come l'esempio di un praticante sincero e timorato di Dio\u00bb. Il pubblicano secondo il racconto evangelico \u00abstava molto distante\u00bb e non in bella vista come il fariseo. Ad avviso di Kierkegaard la distanza del pubblicano ha un significato particolare: \u00abSignifica stare per conto proprio, stare soli con se stessi davanti a Dio\u00bb, a sua volta questo \"stare soli\" significa essere vicinissimi a Dio, mentre quando sono presenti altri, si \u00e8 molto pi\u00f9 distanti da Lui.\nIl fariseo d'altronde secondo le Scritture, stava anche lui \"per conto suo\", era molto distante? Kierkegaard rileva che sarebbe stato molto distante, \u00abse fosse stato davvero per conto suo; ma non stava davvero per conto suo\u00bb. Il Vangelo infatti rileva che il fariseo ringraziava Dio per non essere come gli altri suoi simili. \u00abL'orgoglio del fariseo stava proprio qui: orgogliosamente usava gli altri uomini per misurare la propria distanza da loro, davanti a Dio non voleva mollare il pensiero degli altri, ma se lo teneva stretto per potersene stare orgogliosamente per conto suo e contrapporsi agli altri; ma questo non \u00e8 stare per conto proprio, e tanto meno \u00e8 stare per conto proprio di fronte a Dio\u00bb\nIl pubblicano stava molto distante, era cosciente di essere peccatore e non pensava a paragonarsi con altri uomini. In ultima analisi, se si fosse paragonato ad altri uomini, avrebbe dovuto ammettere che questi erano migliori. Il pubblicano era quindi solo, \u00absolo con la coscienza della sua colpa\u00bb davanti a Dio. Il racconto biblico dice che \u00abnon voleva neppure sollevare gli occhi al cielo\u00bb e quindi abbass\u00f2 lo sguardo.\nQui Kierkegaard riprende uno dei temi principali della sua \"filosofia\" : \"Il singolo di fronte a Dio\"\nProprio quanto si \u00e8 soli (come il pubblicano) \u00abil terrore crea, come il bisogno ha creato la preghiera, crea quest'urlo \"Dio sii benevolo con me peccatore\"\u00bb. E quell'urlo ad avviso del filosofo non pu\u00f2 essere che sincero, senza ipocrisia. \u00abIl fariseo invece non era in pericolo, stava li orgoglioso e sicuro, soddisfatto di s\u00e9; da lui non si senti alcun urlo [...]\u00bb. Il fariseo non era davanti a Dio. Il risultato fu che \"il pubblicano torn\u00f2 a casa giustificato\". \u00abCos\u00ec l'immagine si converte. Comincia con il fariseo che \u00e8 vicino e il pubblicano molto distante; finisce con il fariseo che \u00e8 molto distante e il pubblicano vicino\u00bb. Il pubblicano che abbassa lo sguardo e \"vede\" Dio rispetto al fariseo che \u00e8 veramente distante da Dio: la fede che surclassa l'intelletto.\nIl pubblicano torn\u00f2 a casa giustificato perch\u00e9 si accus\u00f2. Non c'erano degli accusatori che lo accusavano, non c'erano persone che aveva forse ingannato a dirgli che era un impostore, ma si accusava davanti a Dio spontaneamente riconoscendo il suo stato di peccatore. Il fariseo al contrario si lodava orgogliosamente per cui torn\u00f2 a casa con un nuovo peccato come peccatore, il pubblicano invece giustificato. A questo punto Kierkegaard si rivolge al \"mio ascoltatore\" : \u00abFin qui riguardo al pubblicano. Ma ora tu mio ascoltatore! La somiglianza \u00e8 cos\u00ec evidente. [...]\u00bb. Chi confessa i propri peccati a Dio inginocchiandosi assomiglia a quel pubblicano.\nIII parte : \u00abLa peccatrice\u00bb.\nRivolgendosi al \u00abmio ascoltatore\u00bb, Kierkegaard d\u00e0 per scontato che questo conoscesse bene il personaggio di cui stava parlando, ovvero \u00ab[...] di quella donna il cui nome \u00e8: la peccatrice\u00bb\nDi quella donna, di cui non si menziona nemmeno il nome, o meglio, il cui nome \u00e8 solo, \"la peccatrice\", viene detto: \"lei ha amato molto\", in che modo \"am\u00f2\"? E perch\u00e9 \"tanto\"? Il filosofo che ha la caratteristica di elaborare un intero discorso partendo da un semplice versetto delle Sacra Scritture, che conosce molto bene, spiega:\n\u00abCi sono opposti che stanno tra loro in lotta mortale, talvolta per uno degli opposti avvicinarsi all'altro significa l'annientamento pi\u00f9 orribile. Lo stesso avviene quando un peccatore o una peccatrice si avvicina al Santo, si rivelano proprio di fronte a Lui, dunque nella luce di santit\u00e0. La notte non fugge con pi\u00f9 terrore alla vista del mattino che la distrugger\u00e0 e, se ci sono fantasmi, uno spettro non trasale con pi\u00f9 angoscia allo spuntare del giorno di quanto il peccatore non indietreggi atterrito di fronte al Santo che, come il giorno, manifesta ogni cosa. Finch\u00e9 pu\u00f2 il peccatore fugge, finch\u00e9 pu\u00f2 si sottrae a questo cammino di morte, a questo incontro con la luce, escogitando scuse e scappatoie e inganni e artifizi per sgattaiolare via.\u00bb Ma della peccatrice viene detto che \"ha amato molto\".\nLa peccatrice va quindi dal Santo. Una \"peccatrice\" che va dal Santo? Qualsiasi peccatore avrebbe avuto un po' di riguardo per s\u00e9 stesso, nonostante i propri molti peccati, ma non cos\u00ec per questa peccatrice. Lei non ha nessun riguardo, infatti ha \"odiato se stessa\" e in questo modo ha amato molto. Si \"espose\", non and\u00f2 dal Santo in privato, and\u00f2 da Ges\u00f9 \"nella casa del fariseo\", dove c'erano altri farisei, pur sapendo certamente che costoro l'avrebbero aspramente giudicata. Ma l'amore di questa donna peccatrice era grande, voleva incontrare Ges\u00f9 e non ebbe riguardo per la sua persona, nonostante sapesse pure che gli orgogliosi farisei si sarebbero grandemente scandalizzati: una peccatrice che incontra il Santo, proprio lei \u00abche avrebbe dovuto nascondersi agli occhi di tutti nel pi\u00f9 remoto anfratto\u00bb. Ma lei non \"calcola\", lei ha odiato se stessa: ha amato molto. La peccatrice and\u00f2 quindi al \"banchetto\". Al banchetto? chiede Kierkegaard. Mal si accorderebbe che una donna per di pi\u00f9 \u00e8 peccatrice, arriva ad un banchetto con un vasetto di alabastro con olio profumato, si siede ai piedi di un invitato e \"piange\". Questo turberebbe il banchetto, e per di pi\u00f9, in un clima festoso come un banchetto, una donna che vuole confessare il suo peccato? Inoltre \u00abla confessione deve essere solo nel segreto davanti a Dio\u00bb. Tutta questa \"crudelt\u00e0\" in effetti, ad avviso del filosofo, l'ha \"inventata\" la peccatrice stessa, lei \u00e8 crudele con se stessa, riconoscendo i suoi peccati, ha \"inventato\" il suo tormento, lei ha odiato se stessa: ha amato molto.\nIn quel banchetto, \u00absi \u00e8 seduta ai piedi di Cristo, li ha bagnati di pianto, li ha asciugati coi propri capelli\u00bb. \u00abNon fa parola, n\u00e9 d\u00e0 assicurazioni - espressioni troppo spesso ingannevoli, che necessitano cos\u00ec facilmente di nuove assicurazioni che le cose stanno realmente come si assicura. Non assicura, agisce: piange, bacia i piedi di Lui.\u00bb Non fa calcoli, non pensa, non si vergogna, ma piange riconoscendo in cuor suo i propri peccati, mentre non asciugando le proprie lacrime, asciuga i piedi di colui che pu\u00f2 tutto incondizionatamente: ha amato molto, \u00abdimenticando se stessa\u00bb.\nS\u00ec, \"dimentica se stessa\" perch\u00e9 \"pensa ad un altro\", e in questo ha amato molto, proprio come:\n\u00abChi, nell'istante in cui pi\u00f9 \u00e8 occupato, nell'istante per s\u00e9 pi\u00f9 prezioso, dimentica se stesso e pensa ad un altro, questi ama di pi\u00f9. Chi, egli stesso affamato, dimentica s\u00e9 stesso e d\u00e0 all'altro la modesta provvista appena sufficiente per uno solo, questo ama di pi\u00f9. Chi, in pericolo di vita dimentica se stesso e lascia all'altro l'unica ancora di salvezza, questi ama di pi\u00f9 [...], cos\u00ec ha fatto lei\u00bb\nLei che silenziosa sta ai suoi piedi, lo unge con unguento profumato, li asciuga con i propri capelli, li bacia e piange.\nE di questa \"immagine\", Ges\u00f9 parla al fariseo Simone, non si rivolge nemmeno direttamente alla peccatrice ai suoi piedi. Parla a Simone, parlando di lei e dicendo: \u00ab\"le sono stati perdonati i suoi molti peccati\"\u00bb, a lei che ha amato molto.\nLa conclusione a cui giunge il filosofo \u00e8 quindi: che l'amore perfetto \u00e8 una profonda confessione dei propri peccati, sincera, vera, inesorabile, profonda. \u00abUna simile confessione \u00e8 amare molto\u00bb\nUn discorso edificante.\nScritto nel 1850, questo discorso riprende il tema del \u00abla peccatrice\u00bb. Qui per\u00f2 Kierkegaard si focalizza sulla peccatrice come \"maestra\". Nonostante alle donne cristiane non era permesso di \"insegnare\", come mai e in che senso la peccatrice pu\u00f2, nel cristianesimo, essere una \"maestra\"?\n\u00abDa una donna imparerai quella pena silenziosa, profonda, timorata, che tace davanti a Dio: da Maria, perch\u00e9 in effetti avvenne, come era stato predetto che una spada le trapass\u00f2 il cuore, ma lei non disper\u00f2, n\u00e9 per la predizione, n\u00e9 quando essa si avver\u00f2. Da una donna imparerai la preoccupazione per l'unica cosa necessaria: da Maria, la sorella di Lazzaro, che in silenzio sedeva ai piedi di Cristo, avendo scelto con il cuore l'unica cosa necessaria\u00bb\n\"Cosa possiamo imparare dalla peccatrice\":\nChi riconosce la propria condizione di peccatore, e tutti lo siamo \"compreso io\", asserisce il filosofo, deve preoccuparsi del proprio peccato senza esserlo di nessun'altra cosa. E qui la peccatrice, ad avviso di Kierkegaard \u00e8 davvero maestra, insegna. Concentrata sul suo peccato, la peccatrice infatti sopporta ogni altra cosa, anzi sembra non accorgersi neanche. Presentandosi al banchetto con i farisei non si preoccupa minimamente della vergogna, del disonore, della propria umiliazione. Tutto era diventato per la peccatrice \"indifferente\" \u00abl'ostilit\u00e0 di chi le stava intorno, la disapprovazione per la sua presenza al banchetto, la fredda altezzosit\u00e0 o il feroce scherno dei farisei\u00bb aveva una preoccupazione ben pi\u00f9 grande e pi\u00f9 importante: il suo peccato e trovare perdono per esso. La peccatrice ha dalla sua, la forza della disperazione e non fugge davanti alla vergogna o all'astio degli astanti al banchetto. Ma questa donna, ad avviso di Kierkegaard, non \u00e8 disperata:\" \u00e8 credente!\"\nKierkegaard asserisce che se dovessimo descrivere il comportamento della peccatrice in tutte le sue fasi, dovremmo dire: \u00abnon fa assolutamente nulla\u00bb. Ad esempio, non aspetta per andare a trovare Ges\u00f9 il suo Salvatore, \u00abnon ha aspettato di sentirsene degna\u00bb, anzi il filosofo sottolinea \u00abche \u00e8 proprio il sentimento di indegnit\u00e0 a determinarla\u00bb. Non pensa, agisce e va al banchetto. E che fa quando giunge al banchetto? \u00abNon si abbandona alla passione dell'autoaccusa verbale\u00bb, come se questa potesse avvicinarla alla salvezza e renderla a Dio gradita, non fa assolutamente nulla, ma \"tace\" e \"piange\". Si accovaccia ai piedi di Cristo, piange, spalma l'olio profumato sui piedi di Ges\u00f9 e li asciuga con i suoi capelli e silenziosa sembra estraniata dal clima festoso e allo stesso modo, verso di lei, ostile dei presenti al banchetto. E quando sente Ges\u00f9 parlare dell'argomento \"dei debitori\", capisce che sta parlando di lei, ma lei tace, non si intromette. E quando sente il Salvatore dire \"le sono rimessi i suoi molti peccati\", lo sente aggiungere anche la motivazione: \u00ab\"perch\u00e9\" ha amato molto\u00bb. La peccatrice entr\u00f2 al banchetto con \u00abil peccato e la pena\u00bb e torn\u00f2 a casa con \u00abil perdono e la gioia\u00bb. \u00abCosa fa quindi questa donna da cui dovremmo imparare?\u00bb. Assolutamente nulla, ovvero argomenta Kierkegaard, capire che per trovare il perdono \u00abnon si pu\u00f2 fare nulla da s\u00e9\u00bb. Ci\u00f2 significa che \u00ab[...] \"davanti\" a Dio un uomo non pu\u00f2 assolutamente nulla; come sarebbe mai possibile, visto che perfino in rapporto alla cosa pi\u00f9 infima di cui umanamente parlando \u00e8 capace non pu\u00f2 nulla, se non \"per mezzo di\" Dio\u00bb.\nQualcuno potrebbe asserire, fa notare Kierkegaard, che per la peccatrice era facile credere al perdono dei suoi peccati, era stata alla presenza di Cristo, l'aveva sentito parlare e l'aveva visto, nulla di pi\u00f9 facile che credergli. Il filosofo danese fa notare che:\nInfatti ora noi sappiamo dalla sua Parola che \u00e8 in Cristo la remissione dei peccati. Anche perch\u00e9 un'altra faccia della medaglia \u00e8 che noi, non contemporanei a Cristo, abbiamo rispetto alla peccatrice che ascolt\u00f2 Cristo, un conforto che lei non ha avuto, ovvero \u00ab[...] il conforto della sua morte come redenzione, come pegno che tutti i peccati sono rimessi\u00bb. Quindi chi pensa che la peccatrice venne avvantaggiata dalla contemporaneit\u00e0 con Cristo, non considera che ella \u00abnon aveva la morte di lui da cui trarre conforto, a differenza di chi venne dopo\u00bb E per avvalorare il suo discorso, Kierkegaard conclude: \u00abAl contemporaneo. Cristo pu\u00f2 dire soltanto: offrir\u00f2 me stesso in sacrificio per il peccato del mondo, anche per il tuo. \u00c8 pi\u00f9 facile credere allora o credere quando l'ha fatto, quando si \u00e8 sacrificato?\u00bb\nDue discorsi per la comunione del venerd\u00ec.\n\"Prefazione\". Copenaghen, tarda estate 1851.\nNella prefazione dei due discorsi che seguono, Kierkegaard applica la sua filosofia esistenziale riguardante, il \"singolo\" e la sua introspezione, all'essere cristiano. Tiene a precisare che \u00abnon si considera in alcun modo testimone di verit\u00e0\u00bb, lui \u00e8 semplicemente \u00abun poeta e pensatore, che \u00absenza autorit\u00e0\u00bb non ha portato nulla di nuovo, ma ha \u00abvoluto leggere ancora una volta da cima a fondo, se possibile in modo pi\u00f9 interiore, lo scritto originario della condizione esistenziale individuale, umana, quel testo vecchio, noto tramandato dai padri.\u00bb\u00bb. La sua visione della vita, afferma il filosofo, che \u00e8 il pensiero dell'umanit\u00e0 e dell'eguaglianza tra gli uomini \u00e8 questa:\nKirkekaard ripropone qui un tema assai noto, caro alla sua filosofia: \"il singolo\" dinnanzi a Dio, un singolo che ha le stesse possibilit\u00e0 di qualsiasi altro \"singolo\" esistente nel genere umano. Infatti, il filosofo spiega, che questo \"singolo\" \u00e8 vicino od \"altrettanto\" vicino a Dio, \"perch\u00e9 \u00e8 amato da lui\". C'\u00e8 quindi eguaglianza, perfetta eguaglianza fra un uomo e un qualsiasi altro uomo. Qualunque infatti siano le condizioni di affetto e di amore del \"singolo\", una cosa certa \u00e8: il fatto che Dio ama qualsiasi \"singolo\", qualsiasi uomo. Un uomo potrebbe essere profondamente amato \u00abdalla propria moglie, dai propri figli, dagli amici, dai suoi contemporanei, e non si ferma a pensare, che \u00e8 amato da Dio.\u00bb E anche l'altro singolo, che invece non \u00e8 amato da nessuno, non ha nessuno affetto e non ha nessuno che lo considera, e per questa condizione, forse \u00absospira\u00bb, anche questi, non si ferma a pensare che \u00e8 invece, amato da Dio. L'infinito amore divino non fa differenze, ma gli uomini ingrati, non se ne rendono conto.\nI parte: Luca VII, 47: \u00abMa colui al quale si perdona poco, ama poco\u00bb.\nNon \u00e8 facile pregare, ad avviso del filosofo, chi davvero prega a volte ha la sensazione di non riuscire a dire tutto, o non di dirlo come desiderava, \u00abe cos\u00ec non arriva all'amen\u00bb.\nInoltre quello \u00abpesa ed opprime\u00bb che fa parte dei nostri peccati che ci vengono rimessi, non dovrebbe pi\u00f9 opprimerci, anzi osserva Kierkegaard: \u00abgettane via il ricordo cos\u00ec da non ritenerli nel ricordo; e getta via il ricordo di averli gettati via da te cos\u00ec da non ritenerli in te nel ricordo [...]\u00bb.\nL'etica del cristiano \u00e8 diversa: Se si vuole imparare a temere, si deve imparare \u00abnon il rigore della giustizia, ma la clemenza dell'amore\u00bb. La fredda giustizia guarda \u00abcon fare giudicante\u00bb, ma l'amore \u00e8 molto pi\u00f9 penetrante nella vita di ogni uomo. Infatti mentre la giustizia crea baratri tra s\u00e9 e il peccatore, \u00abl'amore sta dalla parte del peccatore, non l'accusa, non condanna, perdona e rimette\u00bb. Anche il giudice che deve giudicare \u00e8 in questo caso diverso da qualsiasi giudice umano: Dio \u00e8 immutato nell'amore.\nII parte: Prima lettera di Pietro IV,7: \u00abL'amore nasconder\u00e0 la moltitudine dei peccati\u00bb.\n\"L'amore\" rende ciechi, nasconde i peccati altrui, non li evidenzia con fare giudicante. La persona che ama \"nasconde\" i peccati del suo prossimo, non ne vede nemmeno i difetti, \u00abo se li vede si comporta come se non li vedesse\u00bb, nascondendoli a s\u00e9 e agli altri. In un certo senso, il cristiano che perdona si comporta come, se non pi\u00f9, di un innamorato, cieco dinnanzi i probabili difetti dell'amata. Chi perdona, mostrando amore e nascondendo i peccati del prossimo, favorisce l'applicazione della stessa condizione di ci\u00f2 che lui applica per gli altri, ovvero essere perdonato dagli altri che a loro volta nasconderanno i peccati di chi perdona. Tutto ci\u00f2 \u00e8 davvero relativo, perdonare i peccati di pochi, rispetto al sacrificio di Cristo che abbraccia i peccati del mondo intero.\nNell'intimo di ogni uomo, osserva Kierkegaard, c'\u00e8 un confidente che \u00abci accompagna dappertutto\u00bb, \"la coscienza\". Un uomo potrebbe tenere nascosti i propri peccati in modo da non farli notare a nessuno, e forse potrebbe anche \u00abgioire stoltamente\u00bb per essere riuscito nell'inganno. La cosa che per\u00f2 non pu\u00f2 fare, \u00e8 \u00abnascondere i propri peccati a se stesso\u00bb. Inoltre questo \"predicatore\" (la propria coscienza) \u00e8 un alleato incorruttibile e scrupoloso di Dio, e segue l'uomo dappertutto, per cui nel momento che la coscienza prende atto del proprio peccato \u00e8 Dio stesso ad esserne consapevole.\nFuggire dal proprio \"confidente\" non pi\u00f9 di quanto possa, \u00absecondo le parole di quel pagano fuggire al galoppo dall'ansia che gli siede dietro e non pi\u00f9 di quanto, [...]\"sia d'aiuto al cervo correre a precipizio per sfuggire alla freccia che gli sta in petto: quanto pi\u00f9 impetuosamente si precipita, tanto pi\u00f9 a fondo gli si conficca la freccia\" \u00bb. Questo \"predicatore\", ad avviso del filosofo non \u00e8 come un predicatore comune che parla al pubblico in generale, questo \u00abparla solo unicamente di te, a te, in te\u00bb.\nE qui Kierkegaard ammette: \u00ab[...] io stesso sono a sufficienza terrorizzato\u00bb, purtroppo, rileva il filosofo, non esiste luogo al mondo nemmeno un immenso deserto che possa far fuggire un uomo dalla coscienza del proprio peccato.\nEcco qui intervenire Cristo con il suo sacrificio: Quello che non \u00e8 stato possibile prima, quello che \u00e8 stato anche lo sforzo infruttuoso della Legge osservata fino al tempo di Cristo sulla terra, \u00e8 stato reso possibile dal Vangelo. Cristo apre le braccia al peccatore colpevole di qualsiasi peccato, l'amore di Cristo infatti copre \"una moltitudine di peccati\", solo lui ha la qualit\u00e0 divina, unica,\u00abil cui amore nasconde la moltitudine di peccati \u00bb. Li nasconde davvero in senso letterale come una chioccia \u00abche preoccupata, nel momento del pericolo raccoglie i pulcini sotto le proprie ali, li copre, ed \u00e8 pronta a dare la sua vita piuttosto che privarli di quel riparo che ne rende impossibile la vista all'occhio del nemico: allo stesso modo egli nasconde il tuo peccato\u00bb. Nonostante tutto mentre \u00e8 vero che Cristo pu\u00f2 chiudere gli occhi per i tuoi peccati, \"non pu\u00f2 chiudere i tuoi occhi di fronte ad essi\". Si parla di atti dell'amore, fa rilevare il filosofo, ma l'unico vero atto dell'amore \u00e8 stato solo uno: Quello di Ges\u00f9 Cristo, \u00abdella sua morte redentrice che nasconde la moltitudine di peccati [...]. Egli \u00e8 morto una volta per tutte per il mondo intero e per i nostri peccati\u00bb. Dinnanzi a questo amore infinito di Ges\u00f9 cosa si richiede dal vero cristiano? Kierkegaard conclude il suo discorso, e il suo libro con queste parole:\n\u00abNon \u00e8 solo in memoria di lui, non \u00e8 solo come pegno che tu sei in comunione con lui; ma essa \u00e8 la comunione, quella comunione che devi sforzarti di conservare nella tua vita quotidiana, vivendo te stesso sempre pi\u00f9 fuori di te e sempre pi\u00f9 in lui, nel suo amore che nasconde una moltitudine di peccati\u00bb."}
{"id": "4906069", "revid": "125870508", "url": "https://it.wikipedia.org/wiki?curid=4906069", "title": "Lu\u00eds Castro", "text": "Carriera.\nEx calciatore di Leiria (seconda divisione) e Vit\u00f3ria Guimar\u00e3es (prima divisione), nel 1997 appende gli scarpini al chiodo.\nDa allenatore guida il Penafiel alla salvezza nel 2005, non riuscendo ad evitare la retrocessione nella stagione successiva. Nel 2013 firma un contratto con il Porto, andando ad allenare la seconda squadra. Il 5 marzo 2014 \u00e8 promosso in prima squadra come allenatore \"ad interim\", riuscendo a qualificare il Porto ai quarti di finale di Europa League dopo aver eliminato il (3-2 il risultato complessivo). Tornato alla guida del Porto B, nel 2016 viene ingaggiato dal Rio Ave. L'anno dopo allena il Chaves, con cui arriva sesto e sfiora la qualificazione in Europa League. Nella stagione 2018-19 allena il Vit\u00f3ria Guimar\u00e3es, conducendolo al quinto posto.\nNel 2019 viene ingaggiato dallo con un contratto biennale. Nella stagione 2019-20 vince il campionato ucraino e raggiunge le semifinali di Europa League. Nel 2020-21 arriva secondo in campionato, e a fine stagione il suo contratto non viene rinnovato.\nIl 10 agosto 2021 diventa il nuovo tecnico dell'."}
{"id": "4906082", "revid": "1341291", "url": "https://it.wikipedia.org/wiki?curid=4906082", "title": "Classic Loire Atlantique 2014", "text": "Il Classic Loire Atlantique 2014, quindicesima edizione della corsa e valida come evento dell'UCI Europe Tour 2014 categoria 1.1, si svolse il 22 marzo 2014 su un percorso di 184,8\u00a0km. Fu vinta dal francese Alexis Gougeard, che giunse al traguardo con il tempo di 4h31'15\", alla media di 40,87\u00a0km/h.\nAl traguardo 85 ciclisti portarono a termine la gara."}
{"id": "4906084", "revid": "92920", "url": "https://it.wikipedia.org/wiki?curid=4906084", "title": "Same Old Blues", "text": ""}
{"id": "4906106", "revid": "36426", "url": "https://it.wikipedia.org/wiki?curid=4906106", "title": "Ragazza assopita", "text": ""}
{"id": "4906112", "revid": "767487", "url": "https://it.wikipedia.org/wiki?curid=4906112", "title": "Non me lo posso permettere", "text": "Non me lo posso permettere \u00e8 un singolo del rapper italiano Caparezza, pubblicato il 21 marzo 2014 come primo estratto dal sesto album in studio \"Museica\".\nDescrizione.\nIl brano \u00e8 stato ispirato dal dipinto \"Tre studi di Lucian Freud\", un trittico del pittore irlandese Francis Bacon realizzato nel 1969.\nVideo musicale.\nIl videoclip mostra Caparezza in veste di giudice di un'asta, mentre espone alcune cose che non ci si pu\u00f2 permettere nell'Italia attuale. La prima \u00e8 raffigurata da un pane venduto all'asta come un oggetto di lusso e dalla pensionata che non se lo pu\u00f2 permettere con la pensione che ha, la seconda da un ragazzo che non si pu\u00f2 permettere di sostenere una relazione, la terza da una ragazza che non pu\u00f2 permettersi le cure per suo padre ed infine l'operaio che non pu\u00f2 ribellarsi al capo per paura di perdere il posto.\nVerso la fine del video, la gente comune se la prende contro l'asta e come risposta Caparezza batte il martello per placare la folla."}
{"id": "4906113", "revid": "767487", "url": "https://it.wikipedia.org/wiki?curid=4906113", "title": "David Wechsler", "text": "Biografia.\nNato in Romania in una famiglia di origine ebrea, \u00e8 emigrato negli Stati Uniti da ragazzo con la famiglia. Si \u00e8 laureato nel 1917 alla Columbia University. Successivamente \u00e8 stato primario di psicologia al Bellevue Psychiatric Hospital di New York a partire dagli anni '30 e professore di psicologia all'Universit\u00e0 di Medicina nella stessa citt\u00e0 tra il 1933 ed il 1967. Suo \u00e8 uno dei test di intelligenza pi\u00f9 diffusi, la \"Bellevue-Weschsler Scale\", elaborata nella seconda met\u00e0 degli anni '30. Da questo test \u00e8 stato elaborato il Wechsler Adult Intelligence Scale (WAIS), la Wechsler Intelligence Scale for Children (WISC) e la Wechsler preschool and primary scale of intelligence (WPPSI). Nel corso della sua carriera ha studiato anche il declino delle capacit\u00e0 mentali con l'avanzare dell'et\u00e0."}
{"id": "4906116", "revid": "767487", "url": "https://it.wikipedia.org/wiki?curid=4906116", "title": "I Think I Love You Too Much", "text": "I Think I Love You Too Much \u00e8 un brano musicale composto dal chitarrista e cantautore Mark Knopfler.\nIl pezzo \u00e8 stato interpretato originariamente \u2014 con la partecipazione dello stesso Knopfler \u2014 dal chitarrista Jeff Healey, che lo ha inoltre pubblicato nel 1990 come singolo promozionale dell'album \"Hell to Pay\". La canzone \u00e8 diventata in seguito uno dei brani pi\u00f9 rappresentativi dei Notting Hillbillies, che l'hanno presentata regolarmente in concerto.\nIl pezzo \u00e8 stato eseguito dal vivo per la prima volta in assoluto dai Dire Straits, durante il loro set al festival benefico di Knebworth Park, insieme ad Eric Clapton (30 giugno 1990).\nPrima della sua esecuzione in tale occasione, il chitarrista introdusse il brano definendolo un inedito, che forse sarebbe stato inserito nel successivo album dei Dire Straits (\"On Every Street\"); nonostante alla fine sia rimasto escluso dal disco, il pezzo fu spesso suonato dalla band britannica durante il suo successivo \"tour mondiale\" (1991-1992)."}
{"id": "4906119", "revid": "767487", "url": "https://it.wikipedia.org/wiki?curid=4906119", "title": "Joel Mason", "text": "Carriera.\nFootball.\nDopo aver giocato a livello giovanile nella Western Michigan University, Mason ha giocato 5 stagioni da professionista nella National Football League. Nel 1939 ha militato nei Chicago Cardinals e dal 1942 al 1945 nei Green Bay Packers. Proprio con i Packers ha vinto il campionato NFL del 1944. Dal 1946 al 1948 \u00e8 stato assistente alla Wayne State University.\nPallacanestro.\nMason \u00e8 stato attivo anche nel mondo cestistico, parallelamente a quello del football. Nel 1942 ha giocato una partita con gli Sheboygan Red Skins. Negli anni successivi ha allenato i Detroit Gems nella prima parte della stagione NBL 1946-1947, lasciando la guida della squadra nel gennaio 1947 per dedicarsi alla carriera di allenatore a livello collegiale. Ha allenato la Wayne State University dal 1948 fino al 1966. Nell'arco di 18 stagioni ha centrato 186 vittorie e 173 sconfitte,"}
{"id": "4906121", "revid": "92920", "url": "https://it.wikipedia.org/wiki?curid=4906121", "title": "Wild Theme", "text": ""}
{"id": "4906129", "revid": "322321", "url": "https://it.wikipedia.org/wiki?curid=4906129", "title": "Michael Gobal Gokum", "text": "Biografia.\nMicheal Gobal Gokum \u00e8 nato a Kadys, nella Local Government Area di Pankshin, nello stato di Plateau, in Nigeria.\nDopo aver terminato le scuole locali, nel 1978 \u00e8 entrato nel Seminario maggiore Sant'Agostino di Jos, dove ha studiato filosofia e teologia.\nIl 16 novembre 1991 \u00e8 stato ordinato sacerdote nella cattedrale di Nostra Signora di Fatima e incardinato nell'arcidiocesi di Jos. Nel 1995 \u00e8 stato trasferito all'arcidiocesi di Abuja, su richiesta dello stesso arcivescovo.\n\u00c8 stato parroco di Saint Mary's Tafawa Balewa, nello stato di Bauchi (1994-1996), parroco di Santa Teresa a Bwari (1995-1996) e di Murumba a Igu, nello stato di Abuja.\nTra il 2002 ed il 2004 ha studiato alla Pontificia universit\u00e0 \"San Tommaso d'Aquino\" di Roma per una licenza in ecumenismo.\nHa successivamente guidato le parrocchie dell'Immacolata Concezione ad Abuja (2005-2006) e dei Santi Pietro e Paolo a Nyanya, Abuja (2006-2012). Dal 2012 \u00e8 amministratore della pro-cattedrale Nostra Signora Regina della Nigeria, ad Abuja, decano del decanato di Garki e direttore arcidiocesano per l'insegnamento del catechismo.\nIl 18 marzo 2014 \u00e8 stato nominato da papa Francesco primo vescovo della diocesi di Pankshin.\nGenealogia episcopale.\nLa genealogia episcopale \u00e8:"}
{"id": "4906133", "revid": "1805885", "url": "https://it.wikipedia.org/wiki?curid=4906133", "title": "Cristo e l'adultera (Alessandro Turchi)", "text": "Cristo e l'adultera \u00e8 un dipinto - olio su tela, cm 108 x 147 - del pittore veronese Alessandro Turchi, databile al 1619 circa e che si trova attualmente in collezione privata.\nDescrizione e stile.\nL'opera raffigura un episodio contenuto nel Vangelo di Giovanni (8,1-8,11), che fu rappresentato molte volte nella pittura del Cinquecento e del primo Seicento.\nL'impostazione a mezza figura del quadro si ispira a quella in uso nella pittura veneta rinascimentale (Palma il Vecchio e Lorenzo Lotto ad esempio), in cui si riscontra un numero limitato di personaggi costipati in uno spazio ristretto. \nLo stile del quadro tradisce l'interesse di Alessandro Turchi verso la pittura post-caravaggesca, che conobbe alla fine del secondo decennio del Seicento subito dopo l'arrivo a Roma. In particolare si riscontrano riferimenti stilistici stringenti con Bartolomeo Manfredi; tuttavia troviamo ancora viva una certa componente classicistica che rimane in modo pi\u00f9 o meno evidente, pi\u00f9 o meno sotterraneo il \"fil rouge\" della pittura del veronese.\nStoria.\nNon sappiamo da chi fu commissionato il dipinto. Esso transit\u00f2 ben presto in Francia nella collezione del cardinale Giulio Mazzarino, dove viene ricordato nei due inventari della sua collezione del 1653 e del 1661. Pass\u00f2 poi alla sua morte nella raccolta del marchese di Aulan e in quella di Guillaume-Jean Constantin a Parigi. Si ritrova quindi a Londra presso il primo duca di Sutherland, dopodich\u00e9 \u00e8 presente a pi\u00f9 riprese sul mercato dell'arte inglese e italiano."}
{"id": "4906134", "revid": "117802840", "url": "https://it.wikipedia.org/wiki?curid=4906134", "title": "L\u00e9on Gurekian", "text": "Biografia.\nLa famiglia di L\u00e9on Gurekian (\u053c\u0565\u0582\u0578\u0576 \u053f\u056b\u0582\u0580\u0565\u0572\u0565\u0561\u0576 in armeno) \u00e8 originaria e risiede a Trebisonda e si occupa di rapporti commerciali tra il Medio oriente e l'Europa, specialmente Marsiglia.\nFiglio di Hovhann\u00e9s Gurekian e Prapion Y\u00e9remian, nasce a Costantinopoli il 26 aprile 1871.\nStudia preso la scuola dei Padri Mechitaristi (Congregazione mechitarista di Venezia) a Trebisonda prima ed al Collegio Armeno di Venezia poi dove completa gli studi nel 1888.\nSi iscrive al Regio Istituto di Belle Arti di Roma e nel 1895 ottiene la licenza di Professore di disegno Architettonico.\nSempre nel 1895 si laurea in architettura alla Regia Scuola di Applicazione per gli ingegneri in Roma.\nNel 1901, a Costantinopoli, sposa Mariamik Azarian (1875-1956). Nel 1902 nasce il loro unico figlio Ohann\u00e9s.\nLa professione.\nBulgaria.\nNel 1896, appena rientrato a Costantinopoli, riesce a rifugiarsi in Bulgaria per sfuggire ai pogrom in confronto degli armeni da parte del sultano Abdul Hamid II. La sua laurea viene riconosciuta dal Governo Bulgaro. Vi progetta vari edifici e vince il concorso per il teatro dell'opera di Varna che successivamente verr\u00e0 realizzato con lievi modifiche.\nCostantinopoli.\nRitornato a Costantinopoli nel 1899, progetta ed esegue una notevole mole di edifici a Costantinopoli e nelle isole di Prinkipo (Isole dei Principi).\nHa avuto contatti con la famiglia degli architetti Balian, giacch\u00e9 nell'archivio di famiglia erano conservati numerosi disegni originali, fotografie e particolari dei principali progetti di questa famiglia (disegni in parte pubblicati). Nel frattempo svolge una intensa attivit\u00e0 politica, sotto pseudonimo, sui giornali armeni.\nItalia.\nIl 7 settembre 1907, in maniera improvvisa e senza una apparente spiegazione si trasferisce in Italia, a Roma.\nNel 1908 ottiene dal Regio Istituto di Belle Arti di Roma il Diploma di Professore di Disegno Architettonico, in base al Corso speciale di Architettura nell'anno 1895.\nNel 1911 progetta e costruisce il Padiglione Ottomano alla Esposizione Internazionale di Torino. Questa \u00e8 l'unica opera progettata in Italia, salvo una cappella funeraria di un suo amico a Trieste e la sua abitazione - \"Villa Ararat\" - ad Asolo (Treviso).\nNel settembre del 1911 \u00e8 nominato rappresentante del Governo Ottomano al Congresso Internazionale degli Architetti a Roma (2-10 ottobre 1911), ma essendo scoppiata la guerra tra Italia e Governo Ottomano, vi partecipa a titolo personale quale membro della Associazione degli Architetti della quale gi\u00e0 faceva parte.\nIn questi anni e sempre pi\u00f9 nei successivi frequenta Asolo, dove c'\u00e8 la residenza estiva del Collegio Armeno di Venezia.\nNel 1912 inizia un lungo lavoro di rilievo di monumenti bizantini e romanici, a Ravenna, ad Aquileia, in Istria, in Dalmazia e fondamentalmente in Brianza finalizzata allo studio dell'influenza dell'Architettura armena su quella Romanica. Fondamentalmente in contrapposizione alle tesi del Rivoira.\nDal 1914-18 il primo conflitto mondiale lo costringe a soggiornare ad Asolo dove si mantiene facendo il fotografo.\nNel 1919 \u00e8 a Parigi dove pubblica una analisi politica del primo conflitto sotto forma di allegoria \"\"Le R\u00e9sponsable\" ed opera attivamente a livello politico per la costituzione della Repubblica Armena Indipendente.\nNel 1922 resosi amaramente conto della impossibilit\u00e0 di ritornare in quella che avrebbe dovuto essere la Repubblica Armena Indipendente, visto il fallimento di quanto sancito dal Trattato di Versailles nel 1919, decide di stabilirsi ad Asolo e vi costruisce la sua abitazione. Da quel momento, abbandona totalmente la architettura. Pubblica una serie di scritti sia politici che di studi filologici, fondamentalmente in lingua armena. Nell'ultimo \"Kars e Ardahan\"\", rivendica la piena armenit\u00e0 di quelle provincie, cedute alla Turchia.\nAlla fine del secondo conflitto mondiale una Delegazione della Repubblica Sovietica Armena viene ad Asolo per chiedere se \u00e8 disposto a trasferirsi in Armenia. L\u00e9on gi\u00e0 ammalato, non accetta, ma ricordava sempre: \"\"alle mie spalle c'era sempre la fotografia del Generale Antranik\" (Andranik Ozanian)\".\nNel 1921 inizia ad andare in villeggiatura, e lo far\u00e0 per diversi anni, a Frassen\u00e9 nella provincia di Belluno, perch\u00e9 l'ambiente gli ricordava quello lontano di Toz, presso Trebisonda, dove la sua famiglia aveva una residenza estiva.\nMuore ad Asolo il 2 settembre 1950 ed ivi \u00e8 sepolto."}
{"id": "4906138", "revid": "125248382", "url": "https://it.wikipedia.org/wiki?curid=4906138", "title": "Scandar Copti", "text": "Biografia.\nNell'ambito dei Premi Oscar 2010 ha ricevuto la nomination nella categoria miglior film straniero per \"Ajami\", che ha diretto, prodotto, scritto e montato con Yaron Shani. Con lo stesso film ha ricevuto una menzione nell'ambito del Premio Cam\u00e9ra d'or al Festival di Cannes 2009."}
{"id": "4906141", "revid": "767487", "url": "https://it.wikipedia.org/wiki?curid=4906141", "title": "Aimone di Halberstadt", "text": "Biografia.\nAimone di Halberstadt nacque intorno al 780, entr\u00f2 nell'Abbazia di Fulda dove incontr\u00f2 Rabano Mauro e insieme ascoltarono le lezioni di Alcuino di York alla Basilica di San Martino a Tours. Nell'804 ritorn\u00f2 a Fulda, dove risiedette e insegn\u00f2. Visse solo per un breve periodo nel monastero benedettino di Hersfeld.\nDivenne vescovo di Halberstadt nell'840 per volont\u00e0 dell'imperatore Ludovico II il Germanico. Rabano Mauro gli dedic\u00f2 l'opera \"De universo\" divisa in 22 libri-consiglio che lo avrebbe aiutato nello svolgimento dell'ufficio episcopale.\nNell'ottobre 847 partecip\u00f2 al terzo Concilio di Magonza, presieduto da Rabano Mauro che era appena stato promosso arcivescovo di Magonza. Aimone partecip\u00f2 anche all'altro concilio a Magonza nell'852.\nMor\u00ec nell'853.\nCulto.\nLa sua Memoria liturgica cade il 27 marzo.\nScritti.\nAimone di Halberstadt \u00e8 stato uno scrittore prolifico, anche se un certo numero di opere di Aimone di Auxerre gli sono state ingiustamente attribuite. Alcune delle opere attribuitegli sono raccolte in tre volumi della Patrologia Latina."}
{"id": "4906143", "revid": "287204", "url": "https://it.wikipedia.org/wiki?curid=4906143", "title": "Sh\u016bz\u014d Matsuoka", "text": "Carriera.\nIn carriera ha vinto un titolo in singolare e uno di doppio. Nei tornei del Grande Slam ha ottenuto il suo miglior risultato raggiungendo i quarti di finale nel singolare a Wimbledon nel 1995.\nIn Coppa Davis ha disputato un totale di 36 partite, collezionando 23 vittorie e 13 sconfitte."}
{"id": "4906144", "revid": "741067", "url": "https://it.wikipedia.org/wiki?curid=4906144", "title": "El Terrible Toreador", "text": ""}
{"id": "4906145", "revid": "198277", "url": "https://it.wikipedia.org/wiki?curid=4906145", "title": "Marco Bruzzano", "text": "Carriera.\nHa esordito diciannovenne in Serie A a Verona, con la Juventus, nella partita Verona-Juventus (1-1), poi Serie C a Novara e Pavia, e Serie B con la Cremonese; con i grigiorossi lombardi ha disputato la seconda gara nella massima serie, il 4 settembre 1984 a Parma, nella partita Parma-Cremonese (2-0). Ha poi chiuso la carriera a Pavia."}
{"id": "4906159", "revid": "709565", "url": "https://it.wikipedia.org/wiki?curid=4906159", "title": "When I Was 17", "text": "When I Was 17 \u00e8 un programma televisivo di MTV in onda negli Stati Uniti dal 2010 al 2011.\nFormat.\nLo show vede protagonisti le celebrit\u00e0 di oggi che danno uno sguardo al loro passato, quando avevano diciassette anni. Il programma \u00e8 caratterizzato da foto e interviste alla famiglia e agli amici. Tra le tante celebrit\u00e0 che hanno preso parte allo show ci sono Queen Latifah, Khloe Kardashian, Drake, il cantante Trey Songz e il blogger Perez Hilton."}
{"id": "4906160", "revid": "64907852", "url": "https://it.wikipedia.org/wiki?curid=4906160", "title": "Podest\u00e0 di Milano", "text": ""}
{"id": "4906163", "revid": "585241", "url": "https://it.wikipedia.org/wiki?curid=4906163", "title": "Carl Benjamin Boyer", "text": ""}
{"id": "4906169", "revid": "1788047", "url": "https://it.wikipedia.org/wiki?curid=4906169", "title": "Onofrio Tomaselli", "text": "Fu il maestro di alcune generazioni di pittori siciliani del primo Novecento fra cui Alfonso Amorelli, ma anche di un altro pittore bagherese, Renato Guttuso, che per sua stessa ammissione consider\u00f2 quale punto di riferimento per la realizzazione de \"La Zolfara\", il dipinto intitolato \"I Carusi\", di ispirazione verista, che Tomaselli present\u00f2 nel 1906 alla Esposizione internazionale di Milano e che si trova oggi alla Galleria d'arte moderna Sant'Anna di Palermo.\nBiografia.\nDa Bagheria a Palermo (1866-1880).\nDa Bagheria, dove nacque il 3 agosto del 1866 da Giacomo e da Salvadora Sciortino, si trasfer\u00ec presto a Palermo. La \"Guida\" del 1911 lo annoverava tra le glorie locali del suo paese natale, dove egli tornava periodicamente per frequentare gli esponenti dell'\u00abintellighenzia\u00bb locale che, intorno a Gioacchino Guttuso Fasulo ed alla \u00abCasa di Cultura\u00bb, innescavano dibattiti politici.\nI tirocini (1880-1886).\nA Palermo Tomaselli Comp\u00ec il suo primo tirocinio, tra il 1880 e il 1881, presso il pittore Pietro Volpes, discepolo del Patania e del D'Antoni, tenne studio insieme a Francesco Lo Jacono e ad altri artisti, fra cui lo scultore Nunzio Morello, in alcuni locali dell'ex monastero della Martorana, dov'era ubicato anche l'Istituto di Belle Arti.\nDal 1884 al 1886, anno in cui sostenne gli esami finali, grazie ad una borsa di studio concessagli dal Comune di Palermo, il Tomaselli frequent\u00f2 il corso di pittura figurativa, che concluse \u00abcon lode ed approvazione\u00bb, con una medaglia d'argento \u00abper gli studi di dipinti dal vero\u00bb, ed un premio pecuniario per il \u00abdisegno di anatomia del cadavere\u00bb. \nIn quello stesso 1886 spos\u00f2 a Napoli Emilia Glaudi dei marchesi di Tagliavia, e nell'anno successivo si present\u00f2 al concorso di Composizione di pittura bandito dall'Istituto di Belle Arti di Napoli, ottenendo il premio di incoraggiamento ex aequo.\nFin dall'inizio, alla base del suo stile pittorico fu il Morelli, che, a livello di insegnamento accademico, era stato il \"nume tutelare\" non solo della pittura meridionale, ma anche di quella isolana. La citazione con la quale egli asseriva che \u00abl'arte era di rappresentare figure e cose non viste, ma immaginate e vere ad un tempo\u00bb, offre una chiave di lettura per comprendere il senso della pittura \"dal vero\" di Tomaselli. Del resto il principio di \u00abverit\u00e0\u00bb e il Realismo rappresentarono il momento unitario dell'arte italiana della seconda met\u00e0 dell'Ottocento e all'inizio fu una ricerca comune degli artisti sulle premesse della rivoluzione della \u00abmacchia\u00bb. Questo costitu\u00ec il superamento delle divisioni e delle scuole regionali di pittura e alline\u00f2 tutti, \u00abpresto o tardi, su un unico fronte la cui insegna era il \"vero\", nelle forme, nei temi e nelle \"emozioni\"\u00bb. Anche le vicende della pittura siciliana nel suo graduale sviluppo dal Neoclassicismo al Realismo, dal concetto di \u00abbello\u00bb all'intuizione del \u00abvero\u00bb, rispecchiava la situazione generale dell'arte.\nI Carusi e la denuncia sociale.\nNel 1905 Onofrio Tomaselli esegue \"I Carusi\", tela che lo consegna alla storia della pittura siciliana dei primi del Novecento. Un'opera preceduta da una serie di bozzetti fra cui \"Testa di caruso\", \"Sacco di zolfo\" ed altri.\n\"I Carusi\" nacquero in seguito ad un temporaneo soggiorno del pittore presso il barone La Lumia, proprietario di miniere di zolfo. Ma l'interpretazione che Gioacchino Guttuso Fasulo d\u00e0 del quadro, in riferimento al problema dello sfruttamento del lavoro minorile, afferma:\n\"I Carusi\" sono presentati all'Esposizione Internazionale di Milano del 1906. La tela si trova oggi esposta alla Galleria d'arte moderna Sant'Anna di Palermo."}
{"id": "4906172", "revid": "638792", "url": "https://it.wikipedia.org/wiki?curid=4906172", "title": "Tenchi muy\u014d! Ry\u014d\u014dki", "text": ""}
{"id": "4906185", "revid": "767487", "url": "https://it.wikipedia.org/wiki?curid=4906185", "title": "Vladimir Konstantinov (hockeista su ghiaccio)", "text": "Carriera.\nDurante gli anni 1980 Kontantinov vinse cinque campionati sovietici con la maglia del CSKA Mosca e tre campionati mondiali con l'Unione Sovietica. Dopo essere stato notato da alcuni scout nel \nmondiale U-20 del 1987 fu scelto al Draft 1989 all'undicesimo giro dai Detroit Red Wings.\nUna volta dissoltasi l'URSS Konstantinov pot\u00e9 trasferirsi nella National Hockey League per giocare con i Red Wings. Al termine della prima stagione fu inserito nell'NHL All-Rookie Team, mentre nel corso della stagione 1995-1996 vinse il trofeo NHL Plus/Minus Award grazie a un plus/minus di +60 ed entro nel \nSecond All-Star Team.\nKonstantinov fece parte dei cosiddetti \"The Russian Five\", gruppo di giocatori che oltre a lui comprendeva il difensore Vja\u010deslav Fetisov e gli attaccanti Igor' Larionov, Sergej F\u00ebdorov e Vja\u010deslav Kozlov. Con Detroit vinse la Stanley Cup nella stagione 1996-1997. Al termine della stagione NHL, il 13 giugno 1997, Konstantinov a bordo di una limousine fu vittima di un grave incidente stradale ed entr\u00f2 in coma. Egli riport\u00f2 gravi danni cerebrali che lo costrinsero alla sedia a rotelle, concludendo cos\u00ec la carriera agonistica.\nDopo l'incidente.\nAl termine della stagione successiva Detroit si riconferm\u00f2 campione della Stanley Cup e Konstantinov fu portato sul ghiaccio a festeggiare insieme ai compagni di squadra. Il commissioner Gary Bettman con una dispensa speciale permise ai Red Wings di includere Konstantinov fra i giocatori incisi sul trofeo della Stanley Cup.\n La sua maglia numero 16 non fu ritirata ufficialmente, tuttavia nessun giocatore dopo il suo ritiro scelse di indossarla.\nNegli anni successivi le sue condizioni migliorarono progressivamente, tornando a camminare autonomamente grazie a un deambulatore e recandosi spesso alla Joe Louis Arena per vedere le partite di Detroit. Nel 2005 Konstantinov, stabilitosi ormai a Detroit con la famiglia, assunse la cittadinanza statunitense. Nel 2013 prese inoltre parte agli eventi legati al Winter Classic 2014 insieme agli ex-membri dei \"Russian Five\"."}
{"id": "4906187", "revid": "180559", "url": "https://it.wikipedia.org/wiki?curid=4906187", "title": "Teorema di Josefson-Nissenzweig", "text": "In analisi matematica, il teorema di Josefson-Nissenzweig \u00e8 un importante teorema basato sulle funzioni convesse e continue che sono illimitate sulla bolla unitaria.\nDimostrazione.\nSia formula_1 uno tra gli spazi formula_2 definiamo:\nPossiamo affermare che:\nma questo mostra che formula_6 \u00e8 convessa inferiormente semicontinua, siccome formula_1 \u00e8 uno spazio di Banach allora formula_6 \u00e8 continua. Ma formula_6 non \u00e8 limitata sulla bolla unitaria, infatti formula_10 = formula_11.\nTeorema 2.\nIl seguente teorema, la cui dimostrazione \u00e8 molto complicata, permette di costruire esempi simili in ogni spazio normato di dimensione infinita.\nSia formula_1 normato di dimensione infinita. Esiste formula_13 tale che:\nOsservazione.\nQuesto teorema afferma che, per spazi di dimensione infinita, la topologia debole non coincide mai, dal punto di vista sequenziale, con quella forte. Sappiamo invece che ci\u00f2 pu\u00f2 succedere per la topologia debole, in tal caso gli spazi si dicono godere della propriet\u00e0 di Schur.\nCorollario.\nSia formula_1 uno spazio normato. Sono tra loro equivalenti:\nDimostrazione.\nOsserviamo che formula_19 segue dalla compattezza delle bolle e formula_20. Dimostriamo formula_21. Passiamo al completato formula_22, e utilizzando il teorema di Josefson-Nissenzweig otteniamo una successione formula_23 tale che:\nDefiniamo:\nEssa, per ragionamenti analoghi a quelli fatti ad inizio sezione, risulta essere convessa e continua su formula_22. Dimostriamone l'illimitatezza; sappiamo che per ogni formula_11 esiste formula_28 tale che formula_29.\nCalcoliamo ora:\nDunque la funzione formula_31 \u00e8 quella cercata."}
{"id": "4906191", "revid": "125754461", "url": "https://it.wikipedia.org/wiki?curid=4906191", "title": "No Mercy 2007", "text": "No Mercy 2007 \u00e8 stata la decima edizione dell'omonimo evento in pay-per-view prodotto dalla WWE, svoltosi il 7 ottobre 2007 alla Allstate Arena in Rosemont.\nStoryline.\nIl 16 settembre, a \"Unforgiven\", Randy Orton affront\u00f2 nuovamente John Cena per il WWE Championship ma lo sconfisse solamente per squalifica (e senza quindi conquistare il titolo come da regolamento). Un Last Man Standing match tra i due con in palio il titolo fu quindi sancito per \"No Mercy\" dall'assistente esecutivo di \"Raw\", Jonathan Coachman. Nella puntata di \"Raw\" del 1\u00ba ottobre Cena riport\u00f2 tuttavia un legittimo strappo al grande pettorale dopo che difese con successo la cintura contro Mr. Kennedy, e fu dunque costretto a rendere vacante il WWE Championship per sottoporsi ad un intervento chirurgico. Nonostante l'incontro tra Orton e Cena fosse stato cancellato, il \"Chairman\" della WWE, Vince McMahon, dichiar\u00f2 che a \"No Mercy\" sarebbe stato comunque incoronato un nuovo campione.\nA \"Unforgiven\", Batista vinse un Triple Threat match che comprendeva anche Rey Mysterio e il campione The Great Khali, conquistando cos\u00ec il World Heavyweight Championship per la terza volta. Nella puntata di \"SmackDown\" del 21 settembre Khali invoc\u00f2 la sua clausola di rivincita per \"No Mercy\", dove decise di affrontare Batista in un Punjabi Prison match con in palio il titolo.\nNella puntata di \"ECW\" del 18 settembre il General Manager dello show, Armando Estrada, annunci\u00f2 un Elimination Chase match tra Elijah Burke, Tommy Dreamer, Kevin Thorn e Stevie Richards per determinare il primo sfidante all'ECW Championship di CM Punk. Dopo una lunga serie di incontri, Dreamer sconfisse Burke nel match finale della puntata di \"ECW\" del 2 ottobre, ottenendo un match per il titolo di Punk a \"No Mercy\". Subito dopo, Dreamer fu tuttavia costretto da Estrada a mettere in palio la sua opportunit\u00e0 titolata contro Big Daddy V, che poi lo sconfisse per diventare il definitivo primo sfidante all'ECW Championship di Punk per \"No Mercy\".\nNella puntata di \"Raw\" del 3 settembre Umaga affront\u00f2, in coppia con Carlito, il rientrante Triple H in un 2-on-1 Handicap match dove fu poi quest'ultimo a prevalere per squalifica. Al termine dell'incontro, Triple H attacc\u00f2 brutalmente Umaga con lo sledgehammer, infortunandolo alla testa (\"kayfabe\"). Dopo che torn\u00f2 in azione, Umaga sfid\u00f2 Triple H per \"No Mercy\" e questi accett\u00f2.\nA \"Unforgiven\", Candice Michelle difese con successo il Women's Championship contro Beth Phoenix. Nella puntata di \"Raw\" del 24 settembre Phoenix e Shelton Benjamin sconfissero Candice e l'Intercontinental Champion Jeff Hardy in un Mixed Tag Team match, dove la stessa Phoenix schien\u00f2 proprio Candice per vincere la contesa. Un match tra le due con in palio il Women's Championship fu quindi sancito per \"No Mercy\".\nNella puntata di \"SmackDown\" del 21 settembre Finlay attacc\u00f2 brutalmente Rey Mysterio nel backstage mentre questi stava tenendo un'intervista con John \"Bradshaw\" Layfield. Ci\u00f2 port\u00f2 all'annuncio di un match tra i due per \"No Mercy\".\nEvento.\nL'evento si apr\u00ec con il \"Chairman\" della WWE, Vince McMahon, e il General Manager di \"Raw\", William Regal, che assegnarono il vacante WWE Championship a Randy Orton, il quale avrebbe dovuto essere il primo sfidante al titolo prima dell'infortunio di John Cena. Dopo che ad Orton fu consegnata la cintura, Triple H interruppe il segmento e sfid\u00f2 il nuovo campione ad un immediato match per il titolo, con McMahon che acconsent\u00ec alla proposta ed ufficializz\u00f2 l'incontro tra i due.\nMatch preliminari.\nL'\"opener\" dello show fu quindi valevole per il WWE Championship tra il campione Randy Orton e lo sfidante Triple H. Una volta iniziata la contesa, Orton tent\u00f2 di scappare dal ring con il titolo ma Triple H lo attacc\u00f2 e lo riport\u00f2 sul quadrato. Dopo un batti e ribatti, Orton esegu\u00ec un \"inverted backbreaker\" su Triple H e lo schien\u00f2, per\u00f2 ottenne solamente un conto di due. Triple H reag\u00ec e colp\u00ec Orton prima con un \"superplex\" e poi con uno \"spinebuster\", che valsero tuttavia solo un conteggio di due. Orton esegu\u00ec un \"hangman ddt\" sulle corde ai danni di Triple H per poi provare l\"'RKO\", ma quest'ultimo rovesci\u00f2 la manovra e tent\u00f2 il \"Pedigree\", senza successo poich\u00e9 il campione lo atterr\u00f2 con un \"back body drop\". Dopo essersi liberato dalla \"figure-four leglock\", Orton cerc\u00f2 di colpire Triple H all'angolo per\u00f2 questi si spost\u00f2 e lo fece collidere di spalla contro un paletto del ring. Triple H schien\u00f2 Orton con un repentino \"roll-up\" per vincere l'incontro e conquistare il titolo per la sesta volta.\nPoco dopo and\u00f2 in scena un impromptu match (non annunciato) che vide Paul London, Brian Kendrick e l'Intercontinental Champion Jeff Hardy contrapposti a Mr. Kennedy e i World Tag Team Champions Lance Cade e Trevor Murdoch. Durante la contesa entrambi i team si portarono in vantaggio l'un l'altro, finch\u00e9 Kendrick non colp\u00ec Cade con una \"flying ddt\" dalla terza corda. Sia Cade che Kendrick diedero rispettivamente il cambio a Hardy e Murdoch, con il primo che esegu\u00ec un \"neckbreaker\" sul secondo per poi colpirlo con la \"Swanton Bomb\". Dopo che interruppe il conteggio dello schienamento sul due, Murdoch fu gettato fuori dal ring da London, il quale divent\u00f2 l'uomo legale insieme a Kennedy. Subito dopo, Kennedy anticip\u00f2 London e lo schiant\u00f2 al tappeto con il \"Green Bay Plunge\" dalla terza corda, schienandolo per vincere il match insieme a Cade e Murdoch.\nIl terzo incontro fu per l'ECW Championship tra il campione CM Punk e lo sfidante Big Daddy V. Per quasi tutta la durata della breve contesa, Big Daddy V sfrutt\u00f2 la propria potenza per dominare Punk, finch\u00e9 quest'ultimo non lo colp\u00ec con un \"missile dropkick\" per metterlo al tappeto. Ci\u00f2 caus\u00f2 l'intervento di Matt Striker (manager di Big Daddy V), il quale colp\u00ec illegalmente Punk, facendo cos\u00ec squalificare il suo assistito. \nMatch principali.\nL'incontro successivo, il primo di cartello, fu per il WWE Championship tra il campione Triple H e lo sfidante Umaga. Durante le fasi iniziali, Triple H attacc\u00f2 Umaga e lo lanci\u00f2 anche contro dei gradoni d'acciaio, ma quest'ultimo sembr\u00f2 non risentirne. Triple H esegu\u00ec poi uno \"spinebuster\" su Umaga e tent\u00f2 il \"Pedigree\", che fu tuttavia rovesciato in un \"samoan drop\". Umaga fu in pieno controllo della contesa e prov\u00f2 un \"running hip attack\" all'angolo, per\u00f2 Triple H si spost\u00f2 e lo colp\u00ec con il \"Pedigree\", schienandolo per mantenere il titolo.\nNel quinto match Finlay affront\u00f2 Rey Mysterio. Dopo un veloce batti e ribatti, Mysterio tent\u00f2 la \"619\" su Finlay ma questi evit\u00f2 la manovra e lo schien\u00f2 con un \"roll-up\", che valse solamente un conto di due. Finlay distrasse poi l'arbitro e prov\u00f2 a colpire Mysterio con lo shillelagh, ma quest'ultimo schiv\u00f2 l'attacco ed esegu\u00ec un \"guillotine leg drop\" sull'apron ring ai danni dello stesso Finlay. Dopo aver sub\u00ecto la mossa, Finlay sembr\u00f2 essersi infortunato, tant'\u00e8 che l'arbitro decise di porre fine all'incontro con un no-contest, ma ci\u00f2 fu solo un espediente che permise a Finlay di attaccare poi violentemente Mysterio.\nL'incontro seguente fu per il Women's Championship tra la campionessa Candice Michelle e la sfidante Beth Phoenix. Durante le fasi iniziali, Candice si port\u00f2 in vantaggio su Phoenix dopo l'esecuzione di un \"dropkick\", uno \"spin kick\" e un \"diving crossbody\" dalla terza corda. Dopo che si liber\u00f2 dallo schienamento, Phoenix esegu\u00ec prima un \"backbreaker\" e poi la \"Glam Slam\" su Candice per vincere il match e conquistare il titolo femminile per la prima volta.\nPoco dopo and\u00f2 in onda il Punjabi Prison match valevole per il World Heavyweight Championship tra il campione Batista e lo sfidante The Great Khali. Durante le fasi iniziali, Khali atterr\u00f2 subito Batista con un \"big boot\" e tent\u00f2 di evadere da una della quattro porte della prima gabbia di bamb\u00f9, per\u00f2 il campione glielo imped\u00ec. Batista colp\u00ec poi Khali con una \"spear\" e cerc\u00f2 anch'egli di uscire da un'altra porta, ma senza successo poich\u00e9 Khali stesso lo gett\u00f2 violentemente contro la struttura. Khali strangol\u00f2 e colp\u00ec ripetutamente Batista con una cintura di cuoio per poi tentare la fuga da una terza porta, ma fu tuttavia colpito da una \"spinebuster\" del campione. Batista prov\u00f2 poi a scalare la gabbia interna, per\u00f2 Khali lo fece cadere al tappeto e lo intrappol\u00f2 nella \"Vise Grip\". Khali tent\u00f2 quindi l'uscita dall'ultima porta disponibile, ma Batista lo sorprese con un colpo basso, lasciando cos\u00ec ad entrambi la scalata delle due gabbie come unica modalit\u00e0 di vittoria. Khali evase dalla struttura interna dopo aver scaraventato Batista sul ring, ma quest'ultimo recuper\u00f2 incredibilmente terreno lanciandosi dalla cima della prima gabbia verso la seconda, aggrappandosi ad essa. I due si trovarono a pari passo sulla gabbia esterna, ma Batista riusc\u00ec a toccare per primo il pavimento, vincendo dunque l'incontro per mantenere il titolo dei pesi massimi. \nIl \"main event\" fu il Last Man Standing match per il WWE Championship tra il campione Triple H e lo sfidante Randy Orton. Nelle prime fasi, Orton fu in controllo della contesa, sfruttando il fatto che si trattava del terzo incontro della serata per Triple H, colpendolo poi con \"back suplex\" sopra una balaustra all'esterno del ring e gettandolo anche contro dei gradoni d'acciaio. Dopo che si rialz\u00f2 al conteggio di otto, Triple H esegu\u00ec uno \"spinebuster\" su Orton all'interno del quadrato, ma quest'ultimo lo colp\u00ec tuttavia con un \"inverted backbreaker\" per poi strangolarlo con un cavo elettrico. Triple H riusc\u00ec a riportarsi in piedi con l'aiuto delle corde al conteggio di nove, per\u00f2 fu immediatamente colpito da Orton con un monitor televisivo. Orton tent\u00f2 di eseguire un \"RKO\" ai danni di Triple H sul tavolo dei commentatori, tuttavia il campione contrattacc\u00f2 la manovra e lo scaravent\u00f2 a sua volta attraverso un altro tavolo. Dopo che si rialz\u00f2 al conteggio di nove, Orton sub\u00ec uno \"spinebuster\" sul pavimento da parte di Triple H, ma anche in questo caso lo sfidante riusc\u00ec incredibilmente a rimettersi in piedi all'ultimo. Triple H riport\u00f2 Orton sul ring e tent\u00f2 di colpirlo con una sedia, per\u00f2 quest'ultimo lo anticip\u00f2 e lo schiant\u00f2 di testa sulla medesima sedia dopo l'esecuzione di un \"hangman ddt\" dalle corde. Dopo che entrambi si rialzarono, Orton colp\u00ec Triple H con un \"RKO\" sulla sedia, aprendogli inoltre una vistosa ferita alla fronte. Il campione si aggrapp\u00f2 alle corde e si riport\u00f2 in piedi al conto di nove tra l'incredulit\u00e0 generale, ma pochi istanti dopo croll\u00f2 nuovamente al tappeto. Orton prov\u00f2 il \"Punt Kick\", per\u00f2 Triple H lo blocc\u00f2 e lo lanci\u00f2 fuori dal ring con una \"clothesline\" per poi tentare il \"Pedigree\", che fall\u00ec dopo che Orton lo gett\u00f2 contro un paletto del quadrato. Orton cerc\u00f2 di colpire Triple H con dei gradoni, ma questi lo sorprese con un colpo basso, dal quale lo stesso Orton si rialz\u00f2 al conto di nove. Triple H port\u00f2 poi Orton verso l'area dei telecronisti, dove quest'ultimo lo colp\u00ec tuttavia all'improvviso con un \"RKO\" sul tavolo di commento. Dopo che Triple H non riusc\u00ec a riportarsi in piedi entro il conteggio di dieci, Orton vinse l'incontro e riconquist\u00f2 il titolo per la seconda volta nella stessa sera. "}
{"id": "4906192", "revid": "819238", "url": "https://it.wikipedia.org/wiki?curid=4906192", "title": "Ponte a bilico", "text": "Per ponte a bilico, detto anche stadera fissa a ponte, si intende un dispositivo di pesatura dei veicoli, generalmente situato in un impianto ferroviario o stradale.\nStadera a ponte per veicoli ferroviari.\nUbicata nella parte di una stazione dedicata al traffico merci, la stadera viene utilizzata per la pesatura dei veicoli vuoti o carichi.\nLa struttura del dispositivo pu\u00f2 essere di vario tipo: \nuna tipologia usata anche nelle ferrovie italiane prevede l'uso di una coppia di rotaie mobili a gola, disposte all'interno delle rotaie ordinarie, in grado di spostarsi verso l'interno quando non \u00e8 in uso la pesatura e verso l'esterno, quando \u00e8 necessario eseguire la pesatura, appoggiandosi al lato interno del fungo delle rotaie. In tale posizione il bordino delle ruote del carro che vi passa sopra poggiando sulla gola ne viene sollevato rispetto al piano di rotolamento. Un sistema di leveraggi a bilanciere tarati appositamente trasmette il valore rilevato ai dispositivi di lettura del peso.\nUn altro sistema, pi\u00f9 antiquato, prevede l'interruzione del tratto di rotaia di pesatura per permetterne lo spostamento verticale. Il sistema \u00e8 atto solo per piccole sezioni di binario.\nDispositivi di segnalazione a disco girevole o luminosi indicano quando il dispositivo \u00e8 in posizione di pesatura e quindi \u00e8 necessario entrarvi con cautela e a bassissima velocit\u00e0 o quando \u00e8 in posizione di esclusione dalla pesatura.\nI sistemi di pesatura pi\u00f9 moderni hanno rilevatori piezometrici al posto del complesso di leveraggi e inviano i segnali elettrici ai dispositivi di misurazione e registrazione del peso rilevato.\nStadera a ponte per veicoli stradali.\nLe stadere a ponte sono utilizzate in tutti gli ambiti del trasporto stradale ove sia necessaria la determinazione del peso del veicolo o del carico trasportato.\nPossono essere di tipo interrato, in fondazioni predisposte, o sopraelevato al quale si accede mediante brevi rampe. Sono utilizzate in tutti gli ambiti industriali: per pesatura di autovetture, furgoni, autocarri con o senza rimorchio, veicoli industriali semoventi.\nIl peso viene rilevato, nelle costruzioni pi\u00f9 antiche mediante sistemi di leveraggio a bilancia; in quelle pi\u00f9 recenti mediante dispositivi piezometrici ed elettronici."}
{"id": "4906202", "revid": "223320", "url": "https://it.wikipedia.org/wiki?curid=4906202", "title": "Maria Lucia Gabotto di Sangiovanni", "text": ""}
{"id": "4906204", "revid": "1318658", "url": "https://it.wikipedia.org/wiki?curid=4906204", "title": "\u00c1gnes Keleti", "text": "Rappresentante dell'Ungheria ai Giochi olimpici estivi, vinse in tutto 10 medaglie (di cui 5 d'oro), ed \u00e8 considerata come una delle migliori atlete olimpiche ebree di tutti i tempi.\nIn particolare, ai Giochi della XVI Olimpiade di Melbourne del 1956 fu, assieme a Larisa Latynina, l'atleta che vinse pi\u00f9 medaglie (6 in tutto).\nNel 1957 emigr\u00f2 in Israele, dove vive tuttora. Al momento, Keleti \u00e8 la pi\u00f9 anziana campionessa olimpica in vita.\nCarriera.\nInizi\u00f2 a praticare ginnastica all'et\u00e0 di 4 anni. A 16 anni si laure\u00f2 per la prima volta campionessa ungherese di ginnastica; nel corso della sua carriera, tra il 1937 ed il 1956, vinse per 10 volte il titolo nazionale magiaro.\nAvrebbe potuto partecipare alle Olimpiadi estive gi\u00e0 nel 1940, se non fosse stato per lo scoppio della Seconda Guerra Mondiale, che annull\u00f2 la competizione sia nel 1940 sia nel 1944. Essendo ebrea, fu costretta a nascondersi per sopravvivere alla guerra. Suo padre mor\u00ec nel campo di concentramento di Auschwitz.\nAl termine del conflitto, riprese ad allenarsi e si qualific\u00f2 per i Giochi della XIV Olimpiade di Londra del 1948, ma a causa di un infortunio dovette rinunciarvi. Nel 1952, a 31 anni, riusc\u00ec infine a partecipare per la prima volta alle Olimpiadi: ai Giochi della XV Olimpiade di Helsinki ottenne 4 medaglie (oro nel corpo libero, argento nel concorso a squadre e bronzo nella ginnastica con attrezzi e nelle parallele asimmetriche). Due anni dopo, nel 1954, gareggi\u00f2 ai campionati mondiali di ginnastica artistica a Roma, dove si piazz\u00f2 prima nelle parallele asimmetriche.\nAi Giochi della XVI Olimpiade di Melbourne, vinse 4 medaglie d'oro (corpo libero, trave, parallele asimmetriche e ginnastica con attrezzi) e 2 d'argento (concorso a squadre e concorso individuale); inoltre, a 35 anni, divenne la pi\u00f9 anziana ginnasta ad aver vinto l'oro. A seguito della rivoluzione ungherese del 1956, che scoppi\u00f2 durante quelle Olimpiadi, scelse di restare in Australia e di ricevere asilo politico, assieme ad altri 44 atleti della delegazione ungherese. L'anno successivo, nel 1957, decise di non far ritorno in Ungheria e di trasferirsi in Israele, ritirandosi dall'attivit\u00e0 agonistica.\nDopo il suo ritiro, lavor\u00f2 come istruttrice di educazione fisica all'Universit\u00e0 di Tel Aviv e al Wingate Institute a Netanya. Inoltre allen\u00f2 e lavor\u00f2 per la squadra nazionale israeliana di ginnastica durante gli anni 1990.\n\u00c8 stata inserita in diversi \"hall of fame\", tra cui l'International Jewish Sports Hall of Fame nel 1981, l'Hungarian Sports Hall of Fame nel 1991, e l'International Gymnastics Hall of Fame nel 2002."}
{"id": "4906212", "revid": "47767", "url": "https://it.wikipedia.org/wiki?curid=4906212", "title": "Radegonda (regina dei Franchi)", "text": ""}
{"id": "4906225", "revid": "486946", "url": "https://it.wikipedia.org/wiki?curid=4906225", "title": "Mah\u014d sh\u014djo pretty Sammy", "text": ""}
{"id": "4906229", "revid": "203463", "url": "https://it.wikipedia.org/wiki?curid=4906229", "title": "Tema indiano", "text": ""}
{"id": "4906244", "revid": "767487", "url": "https://it.wikipedia.org/wiki?curid=4906244", "title": "David Wechsler (scrittore)", "text": "Biografia.\nFiglio del produttore cinematografico svizzero, di origine polacca, Lazar Wechsler, dopo gli studi superiori si iscrisse all'Universit\u00e0 di Zurigo dove, nel 1945, si laure\u00f2 in storia con una tesi sullo storico Wilhelm Oechsli dal titolo \"Wilhelm Oechsli: concezione della storia e dei problemi del XIX secolo\" .\nInizi\u00f2 poi a lavorare nell'azienda del padre come autore di sceneggiature fra il 1945 e il 1966 scrivendo le storie per cinque film.\nIl suo maggior successo lo ottenne scrivendo, in collaborazione con Richard Schweizer, il soggetto originale per il film Odissea tragica diretto da Fred Zinnemann e interpretato da Montgomery Clift, Aline MacMahon e Jarmila Novotn\u00e1. Per questo film vinse, assieme al coautore, l'Oscar per il miglior soggetto originale, ottenne la nomination per la migliore sceneggiatura da soggetto originale e vinse il Golden Globe per la migliore sceneggiatura.\nFu anche scrittore e drammaturgo."}
{"id": "4906248", "revid": "1855146", "url": "https://it.wikipedia.org/wiki?curid=4906248", "title": "Tempio di Marco Aurelio", "text": "Il tempio di Marco Aurelio (in latino \"Templum Divi Marci\"), probabilmente anche intitolato a Faustina minore, era un tempio ubicato in Campo Marzio a Roma, nei pressi dell'attuale Piazza Colonna e della Colonna di Marco Aurelio.\nStoria.\nIl tempio, dedicato da Commodo al padre Marco Aurelio, \u00e8 noto dalle fonti letterarie, che lo collocano vicino a quello dedicato ad Adriano nell'odierna Piazza di Pietra.\nSecondo Fran\u00e7ois Chausson e Filippo Coarelli, la corretta integrazione dell'iscrizione (p 4715) con la dedica a Faustina consentirebbe di precisare la data d'inizio edificazione del tempio, avvenuta in un periodo compreso tra la fine del 175, anno della morte dell\"'Augusta\" Faustina minore, ed il 180, anno della morte di Marco.\nTopografia.\nSecondo i Cataloghi regionari il tempio si trovava nella \"Regio IX Circus Flaminius\", ed era posto in relazione con la colonna dedicata a Marco Aurelio, in un'area fortemente monumentalizzata da Adriano (vedi Pantheon) ed adibita ai funerali imperiali. Qui, infatti, furono eretti il tempio di Matidia, e dopo la sua morte, quello dedicato ad Adriano. Vennero inoltre innalzate due colonne onorarie, dedicate rispettivamente ad Antonino Pio e a Marco Aurelio, la seconda delle quali traeva ispirazione dalla Colonna Traiana.\nIl tempio di Marco Aurelio era probabilmente collocato di fronte alla colonna a lui intitolata, non molto distante dall'ustrino dove l'imperatore fu cremato nel 180, come sembrano celebrare anche alcune monete del periodo.\nDescrizione.\nSecondo alcuni autori proprio l'edificio incorporato nel Palazzo della Borsa, tradizionalmente ritenuto il tempio dedicato ad Adriano, sarebbe da identificare con il tempio del divo Marco Aurelio.\nNel corso di alcuni scavi effettuati nel 1960 in Piazza Montecitorio, alle spalle della colonna, furono ritrovati resti, fra cui coppi marmorei e due frammenti di soffitto a cassettoni (\"lacunar\") in marmo di Carrara, attribuiti dagli scopritori a questo tempio, ma l'identificazione rimane tuttora incerta."}
{"id": "4906250", "revid": "64909332", "url": "https://it.wikipedia.org/wiki?curid=4906250", "title": "Tempio di Marco Aurelio e Faustina", "text": ""}
{"id": "4906251", "revid": "767487", "url": "https://it.wikipedia.org/wiki?curid=4906251", "title": "La caverna dei diavoli", "text": "La caverna dei diavoli (\"Hell's Bells\") \u00e8 un corto animato della serie \"Sinfonie allegre\", prodotto da Walt Disney e diretto da Ub Iwerks.\nTrama.\nI diavoli dell'inferno suonano una musica per Satana, il cui compiacimento si trasforma in ira quando un servo si rifiuta di essere il cibo di Cerbero.\nColonna sonora.\nNel corto sono inclusi estratti da: \"Canzone di primavera\" e l\"'Ouverture Le Ebridi\" di Felix Mendelssohn, \"Marcia funebre per una marionetta\" di Charles Gounod e \"Nell'antro del re della montagna\" di Edvard Grieg.\nDistribuzione.\nUscito negli Stati Uniti il 21 novembre 1929, arriv\u00f2 in Italia nel dicembre 1930 distribuito dalla Columbia Pictures."}
{"id": "4906257", "revid": "741067", "url": "https://it.wikipedia.org/wiki?curid=4906257", "title": "Hell's Bells (film 1929)", "text": ""}
{"id": "4906259", "revid": "177744", "url": "https://it.wikipedia.org/wiki?curid=4906259", "title": "Sbarro Ellipsis", "text": "La Sbarro Ellipsis \u00e8 una concept car realizzata da Franco Sbarro nel 1997.\nSviluppo.\nLa vettura, costruita in collaborazione con Philippe Charbonneaux, recuperava un precedente progetto dell'ingegnere francese per lo sviluppo di un mezzo con il design in configurazione ovoidale e con le ruote disposte a forma di diamante.\nTecnica.\nIl mezzo era dotati di un propulsore Porsche 6 cilindri dalla potenza di 286\u00a0CV gestito da un cambio automatico ZF Tiptronic a quattro rapporti. Grazie al basso coefficiente aerodinamico assicurato dalla linea ovoidale (0,17 cx), la Ellipsis poteva raggiungere la velocit\u00e0 massima di 300\u00a0km/h, con accelerazione da 0 a 100\u00a0km/h in 6 secondi."}
{"id": "4906260", "revid": "247222", "url": "https://it.wikipedia.org/wiki?curid=4906260", "title": "Autophysiopsychic", "text": "Autophysiopsychic \u00e8 un album di Yusef Lateef con Art Farmer, pubblicato dalla CTI Records nel marzo del 1978. Il disco fu registrato nell'ottobre 1977 all'Electric Lady Studios di New York (Stati Uniti)."}
{"id": "4906262", "revid": "247222", "url": "https://it.wikipedia.org/wiki?curid=4906262", "title": "Tutti desideri", "text": ""}
{"id": "4906264", "revid": "110217924", "url": "https://it.wikipedia.org/wiki?curid=4906264", "title": "Episodi di Shaun, vita da pecora (quarta stagione)", "text": "Questa voce contiene l'elenco degli episodi della quarta stagione della serie TV animata Shaun, vita da pecora."}
{"id": "4906267", "revid": "122422169", "url": "https://it.wikipedia.org/wiki?curid=4906267", "title": "Aimone di Auxerre", "text": "Noto soprattutto per essere stato maestro nella scuola dell'Abbazia di San Germano d'Auxerre. Discepolo di Murethach. Tra i suoi allievi Erico di Auxerre, in particolare nel campo delle scienze scritturali.\nLe sue opere, secondo Giovanni Tritemio sono stati a lungo attribuiti al suo omonimo Aimone di Halberstadt. Ha composto un \"Commentarium in Cantica Canticorum\" ispirata a Beda, a lungo attribuito a Tommaso d'Aquino. Aimone pratica il metodo della \"quaestio\", tipica della scuola esegetica di Auxerre."}
{"id": "4906281", "revid": "37401", "url": "https://it.wikipedia.org/wiki?curid=4906281", "title": "Nab\u00fb", "text": ""}
{"id": "4906284", "revid": "1305772", "url": "https://it.wikipedia.org/wiki?curid=4906284", "title": "Repubblica Socialista Sovietica Autonoma di Baschiria", "text": "La Repubblica Socialista Sovietica Autonoma di Baschiria (; in baschiro: \u0411\u0430\u0448\u04a1\u043e\u0440\u0442 \u0410\u0432\u0442\u043e\u043d\u043e\u043c\u0438\u044f\u043b\u044b \u0421\u043e\u0432\u0435\u0442 \u0421\u043e\u0446\u0438\u0430\u043b\u0438\u0441\u0442\u0438\u043a \u0420\u0435\u0441\u043f\u0443\u0431\u043b\u0438\u043a\u0430h\u044b) \u00e8 stata una repubblica socialista sovietica autonoma all'interno della RSS Russa, a sua volta parte dell'Unione Sovietica.\nStoria.\nL'annessione del territorio della parte europea del Bashkortostan alla Russia si \u00e8 svolta sulla base di un trattato del 1557.\nLa omonima Repubblica Autonoma fu fondata il 23 marzo 1919 con la firma dell'accordo tra il governo baschiro e il governo sovietico. Dopo la Rivoluzione d'ottobre (1917) fino al 1919 faceva parte del Governatorato di Ufa e fu la prima repubblica sovietica autonoma dell'URSS. In quell'anno i nazionalisti Baschiri presero il potere e proclamarono la repubblica indipendente. Dopo alcuni tentennamenti essi si schierarono al fianco dei bolscevichi, impegnati a combattere le forze controrivoluzionarie nella guerra civile russa. Nel 1920 scoppi\u00f2 una rivolta anti russa tra i baschiri che vennero sconfitti e, per un terzo, massacrati dalle forze sovietiche. La repubblica venne soppressa e venne favorita l'immigrazione di contadini russi e tartari. Nel 1923 venne codificata la lingua baschira. Negli anni trenta, e poi ancora di pi\u00f9 dopo la seconda guerra mondiale, si assistette ad un'opera di russificazione della Baschiria da parte delle autorit\u00e0 sovietiche.\nPopolazione.\nNel 1989 abitavano in Baschiria persone: di essi il 40% era di etnia russa, il 25% baschira e il 25% tartara."}
{"id": "4906286", "revid": "37401", "url": "https://it.wikipedia.org/wiki?curid=4906286", "title": "Cassita", "text": ""}
{"id": "4906290", "revid": "2027804", "url": "https://it.wikipedia.org/wiki?curid=4906290", "title": "Vox in excelso", "text": "Vox in excelso \u00e8 una bolla pontificia promulgata da Papa Clemente V il 22 marzo 1312. Con essa il Papa sospese e sciolse l'ordine dei Cavalieri templari, cos\u00ec rimuovendo l'appoggio papale e revocando i mandati loro conferiti dai Papi precedenti nel XII e XIII secolo."}
{"id": "4906291", "revid": "339392", "url": "https://it.wikipedia.org/wiki?curid=4906291", "title": "En\u016bma \u0113li\u0161", "text": ""}
{"id": "4906301", "revid": "1711941", "url": "https://it.wikipedia.org/wiki?curid=4906301", "title": "Marocco ai XXII Giochi olimpici invernali", "text": "Il Marocco ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da due atleti. Portabandiera \u00e8 stato lo slalomista Adam Lamhamedi. \u00c8 stata la sesta partecipazione della squadra marocchina ai Giochi invernali. Non sono state vinte medaglie."}
{"id": "4906303", "revid": "247222", "url": "https://it.wikipedia.org/wiki?curid=4906303", "title": "Big Blues (Art Farmer/Jim Hall)", "text": "Big Blues \u00e8 un album di Art Farmer con il chitarrista Jim Hall, pubblicato dalla CTI Records nel 1979.Il disco fu registrato il 2 e 3 febbraio del 1978 all'Electric Lady Studios di New York (Stati Uniti)."}
{"id": "4906305", "revid": "287204", "url": "https://it.wikipedia.org/wiki?curid=4906305", "title": "Sassi (album)", "text": ""}
{"id": "4906311", "revid": "767487", "url": "https://it.wikipedia.org/wiki?curid=4906311", "title": "Miriam Bryant", "text": "Biografia.\nCarriera.\nDi padre britannico e madre finlandese, \u00e8 stata influenzata dalla melodie di questi ultimi, tanto che, nel novembre 2011, inizia la sua carriera musicale, scrivendo canzoni per l'amico d'infanzia Victor R\u00e5dstr\u00f6m, cantautore e produttore discografico. Nel marzo del 2012 quest'ultimo gli produce il suo singolo di debutto dal titolo \"Finders Keepers\", sotto l'etichetta discografica 100Songs. La canzone ha raggiunto la Top 100 in Germania e l'artista \u00e8 stata premiata come \"miglior artista della settimana\" dal canale statunitense MTV. \nSempre nel 2012 pubblica il suo secondo singolo dal titolo \"Raised in Rain\", il quale ha dato anche il titolo al suo primo album uscito l'anno successivo, che ha raggiunto la 13\u00aa posizione in Svezia. Esso contiene altre due tracce di successo, realizzate in collaborazione con il dj russo Zedd: \"Push, Play\" (2013) e \"Find You\" (2014), commercializzate sotto l'etichetta Interscope Records. Dal 2013 \u00e8 sotto contratto anche con EMI."}
{"id": "4906316", "revid": "36426", "url": "https://it.wikipedia.org/wiki?curid=4906316", "title": "Bob Murawski", "text": "Carriera.\nNell'ambito dei Premi Oscar 2010 ha vinto l'Oscar al miglior montaggio per \"The Hurt Locker\", in condivisione con Chris Innis. Con lo stesso film nello stesso anno si \u00e8 aggiudicato il Premio BAFTA. Ha lavorato in molti film del regista Sam Raimi. \u00c8 attivo anche con due case di distribuzione che pubblica film horror e indipendenti, la Box Office Spectaculars e la Grindhouse Releasing."}
{"id": "4906317", "revid": "1494169", "url": "https://it.wikipedia.org/wiki?curid=4906317", "title": "Ajami", "text": ""}
{"id": "4906321", "revid": "64910217", "url": "https://it.wikipedia.org/wiki?curid=4906321", "title": "Comunit\u00e0 montana del Savuto", "text": ""}
{"id": "4906322", "revid": "1573940", "url": "https://it.wikipedia.org/wiki?curid=4906322", "title": "Halichoeres dimidiatus", "text": "Halichoeres dimidiatus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalla barriere coralline del sud-est dell'oceano Atlantico, in particolare lungo le coste del Sud America, tra Brasile e Guiana francese. Nuota in zone ricche di coralli, talvolta anche di detriti, tra i 3 e i 60 m di profondit\u00e0.\nDescrizione.\nPresenta un corpo allungato, non particolarmente compresso ai lati e con la testa dal profilo abbastanza arrotondato. I maschi adulti somigliano molto agli adulti di \"Halichoeres cyanocephalus\", ma si distinguono da questi ultimi per il numero inferiore di raggi della pinna dorsale, 11 invece di 12. A causa della differenza poco evidente, questa specie veniva prima classificata come \"H. cyanocephalus\".\nLa colorazione \u00e8 prevalentemente blu, spesso con una fascia gialla sul dorso pi\u00f9 o meno grande in base all'et\u00e0. Gli esemplari giovanili e le femmine si riconoscono per una macchia nera nei pressi della pinna caudale.\nBiologia.\nComportamento.\nGli esemplari giovanili di questa specie, come molti altri labridi, si nutrono ripulendo altri pesci (Acanthuridae, Castagnole e Triglie) dai parassiti esterni. Gli adulti nuotano pi\u00f9 in profondit\u00e0, spesso solitari.\nRiproduzione.\n\u00c8 oviparo e la fecondazione \u00e8 esterna; non ci sono cure nei confronti delle uova.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 \u00e8 diffusa in diverse aree protette e non sembra essere minacciata da particolari pericoli, anche se la sua biologia non \u00e8 ancora molto nota."}
{"id": "4906323", "revid": "916580", "url": "https://it.wikipedia.org/wiki?curid=4906323", "title": "Julis dimidiatus", "text": ""}
{"id": "4906331", "revid": "1941276", "url": "https://it.wikipedia.org/wiki?curid=4906331", "title": "Black Sands", "text": "Black Sands \u00e8 il quarto album prodotto in studio del musicista e produttore britannico Bonobo. L'album \u00e8 stato pubblicato nel marzo del 2010 dalla casa discografica Ninja Tune."}
{"id": "4906332", "revid": "599013", "url": "https://it.wikipedia.org/wiki?curid=4906332", "title": "Drew Jarvie", "text": "Leggenda dei \"Dons\", \u00e8 quinto per numero di reti (137) e settimo per numero di presenze (386) con la maglia dell'Aberdeen, che l'ha inserito nella propria hall of fame.\nBiografia.\n\u00c8 sposato con Janette.\nNegli ultimi giorni di dicembre 2008 subisce un intervento chirurgico al cuore.\nCarriera.\nClub.\nCresciuto nell'Airdrieonians, a 23 anni si trasferisce all'Aberdeen in cambio di circa \u20ac 110.000 odierni (circa \u00a3 72.000 all'epoca). Debutta in Coppa di Lega contro il Queen of the South (4-0). Dal punto di vista realizzativo, le sue migliore stagioni sono vissute nel biennio 1972-1974 durante il quale sigla 28 marcature in 66 incontri di campionato (tra il 1969 e il 1971, all'epoca all'Airdrieonians aveva segnato 32 reti in 68 sfide nella seconda divisione scozzese, formando un duo offensivo di livello assieme a Drew Busby), ma vince due dei suoi unici tre titoli in carriera solo con l'arrivo di Sir Alex Ferguson, con cui vince un campionato (1980) e una Coppa di Scozia (1982). In particolare, il suo contributo alla vittoria del titolo nel 1980 \u00e8 importante, con 12 gol in 30 giornate. Prima dell'arrivo di Ferguson, Jarvie vinse la Coppa di Lega 1977, andando in gol contro il Celtic (2-1). Durante gli anni settanta, mentre veste la maglia dell'Aberdeen, forma una prolifica coppia d'attacco assieme a Joe Harper: quando Harper pass\u00f2 all' divenne la prima punta della squadra dove per\u00f2 non era adeguatamente supportato. Nel 1982, dopo dieci stagioni, ritorna all'Airdrieonians (seconda divisione) andando a chiudere la carriera al St. Mirren, in prima divisione, nel 1986.\nNel 1988 entra nello staff tecnico dell'Aberdeen assieme ad Alex Smith e a Jocky Scott.\nNazionale.\nEsordisce il 21 aprile 1971 contro il Portogallo (2-0)."}
{"id": "4906336", "revid": "64910548", "url": "https://it.wikipedia.org/wiki?curid=4906336", "title": "Droitwich", "text": ""}
{"id": "4906345", "revid": "57342", "url": "https://it.wikipedia.org/wiki?curid=4906345", "title": "Jim Reardon", "text": "Carriera.\nConosciuto per aver lavorato alla serie \"I Simpson\", ha diretto oltre 30 episodi del cartone tra il 1990 ed il 2004 ed \u00e8 stato supervisore regista di oltre 150 episodi tra il 1997 ed il 2005 (stagioni 9-15), oltre che consulente creativo. Ha vinto numerosi Premi Emmy insieme allo staff di produzione de \"I Simpson\". Il suo primo lavoro come regista \u00e8 datato 1986 ed \u00e8 rappresentato dal cortometraggio \"Bring Me the Head of Charlie Brown\", diffuso anni dopo su YouTube. Tra il 1987 ed il 1988 ha scritto molti episodi di \"SuperMouse\", mentre nella stagione 1990-1991 ha realizzato \"I favolosi Tiny\". Nel 1998 ha vinto l'Annie Award. Nel 2008 ha sceneggiato con Pete Docter e Andrew Stanton il film della Pixar \"WALL\u2022E\", con il quale ha ottenuto la nomination ai Premi Oscar 2009 nella categoria miglior sceneggiatura originale e ha vinto il Chicago Film Critics Association Award per la migliore sceneggiatura originale. Nel 2012 \u00e8 nel team di sceneggiatura di un altro film animato di successo, ossia \"Ralph Spaccatutto\"."}
{"id": "4906346", "revid": "729019", "url": "https://it.wikipedia.org/wiki?curid=4906346", "title": "Woodhall Spa", "text": "Woodhall Spa \u00e8 una cittadina di 17.000 abitanti della contea del Lincolnshire, in Inghilterra."}
{"id": "4906349", "revid": "47767", "url": "https://it.wikipedia.org/wiki?curid=4906349", "title": "Aliprando Caprioli", "text": "Biografia.\nDel personaggio non \u00e8 noto alcun dettaglio bibliografico se non la provenienza dalla citt\u00e0 di Trento, dall'aggettivo \"Tridentinus\" con cui firmava le proprie opere. Sono invece noti gli anni di lavoro presso Roma tra il 1575 e il 1599, probabilmente introdotto nell'ambiente dalla famiglia nobiliare trentina dei Madruzzo.\nDall'analisi del suo stile si pensa fu allievo dell'incisore fiammingo Cornelio Cort: fu attivo esclusivamente in questo settore, e la sua principale attivit\u00e0 fu riprodurre celebri quadri, tra cui l'Ultima cena da Tiziano e le Nozze di Cana da Taddeo Zuccari. Tra le sue opere successiva si trova una delle sue incisioni pi\u00f9 famose, \"Vita e miracoli di san Benedetto\", ristampate varie volte ed usate come modello per gli intaglio del coro ligneo della chiesa di San Vittore al Corpo di Milano dall'architetto Vincenzo Seregni. Tuttavia l'opera pi\u00f9 celebre ed impegnativa dell'incisore risale al 1596, con la serie dei \"Ritratti di cento capitani illustri\"."}
{"id": "4906353", "revid": "486946", "url": "https://it.wikipedia.org/wiki?curid=4906353", "title": "HyunA", "text": ""}
{"id": "4906362", "revid": "287204", "url": "https://it.wikipedia.org/wiki?curid=4906362", "title": "Lairg", "text": "Lairg (in gaelico scozzese \"An Luirg\") \u00e8 un villaggio di circa 900 abitanti della Scozia settentrionale, facente parte dell'area amministrativa dell'Highland."}
{"id": "4906369", "revid": "125951580", "url": "https://it.wikipedia.org/wiki?curid=4906369", "title": "Chris Dickens", "text": ""}
{"id": "4906379", "revid": "47767", "url": "https://it.wikipedia.org/wiki?curid=4906379", "title": "Vittore di Capua", "text": "Biografia.\nVittore fu vescovo di Capua, successore di un altro santo vescovo capuano, Germano di Capua, dal 23 febbraio 541 al 2 aprile 554. \nSi sa poco della sua vita: viene conservato un suo epitaffio (C.I.L., 4503). Dalla lapide apprendiamo che il suo episcopato fin\u00ec nell'aprile del 554.\nI suoi scritti originali giunti a noi in frammenti, ci mostrano un devoto studente e un uomo di vasta cultura. La sua opera pi\u00f9 famosa \u00e8 il \"Codex Fuldensis\", uno dei pi\u00f9 antichi manoscritti rimasti della Vulgata, redatto sotto la sua direzione e da lui stesso riveduto e corretto. \nLa particolarit\u00e0 del codice \u00e8 che presenta, al posto dei quattro Vangeli, un'armonizzazione degli stessi, come indicato nella prefazione, un Vangelo unico ricavato dai quattro canonici.\nAltre opere di Vittore sono:\nCulto.\nSecondo il Martirologio Romano il giorno dedicato al santo \u00e8 il 2 aprile:\nIl culto di san Vittore \u00e8 testimoniato dalle tante chiese dedicate a Capua, a Caiazzo, a Sessa Aurunca, a Nola, a Giffoni e a Castro Serino. Le reliquie del santo sono state rinvenute a Montevergine il 27 luglio 1480 e nel 1967 sono state restituite alla cattedrale di Capua."}
{"id": "4906385", "revid": "206466", "url": "https://it.wikipedia.org/wiki?curid=4906385", "title": "Miguel deCapriles", "text": ""}
{"id": "4906395", "revid": "206466", "url": "https://it.wikipedia.org/wiki?curid=4906395", "title": "Jos\u00e9 deCapriles", "text": ""}
{"id": "4906403", "revid": "124123", "url": "https://it.wikipedia.org/wiki?curid=4906403", "title": "Jer\u00f3nimo Lomas Cantoral", "text": "Noto soprattutto per le sue \"Opere poetiche\" (1578), tradusse le \"Piscatoriae\" di Luigi Tansillo."}
{"id": "4906422", "revid": "117625241", "url": "https://it.wikipedia.org/wiki?curid=4906422", "title": "Tommaso Marino (banchiere)", "text": "Biografia.\nPrimogenito di Luchino Marino, ambasciatore a Milano presso Ludovico Sforza, e da Clara Spinola, si trasferisce a Milano al seguito del padre che nel frattempo aveva ottenuto la cittadinanza milanese grazie ai rapporti col sovrano spagnolo Carlo V e ai numerosi prestiti a lui concessi, per aumentare negli anni l'influenza della famiglia Marino nella gestione delle finanze del Ducato e dell'Impero spagnolo.\nIl suo nome a Milano \u00e8 principalmente ricordato per la costruzione di Palazzo Marino, palazzo di famiglia, celebre gi\u00e0 allora per la sua fastosit\u00e0 e tra i migliori esempi di architettura manierista milanese.\nTra i principali finanziatori delle casse dell'Impero spagnolo e della Santa Sede dell'epoca, inizi\u00f2 un lento declino per via dei prestiti non rimborsati, oltre che dalle fortune sperperate nella costruzione del palazzo milanese e nell'acquisto di feudi nel Mezzogiorno per morire a Milano rincorso dai suoi numerosi debitori.\nInoltre, Tommaso Marino divenne padre di Virginia Marino, consorte di Martino de Leyva y de la Cueva-Cabrera. I due ebbero come figlia Marianna (Virginia) de Leyva, la celebre Monaca di Monza, personaggio importante nel capolavoro di Alessandro Manzoni, \"I Promessi Sposi\"."}
{"id": "4906423", "revid": "1363832", "url": "https://it.wikipedia.org/wiki?curid=4906423", "title": "Henry Primakoff", "text": "Docente all'universit\u00e0 della Pennsylvania dal 1960, da lui prende nome l'effetto Primakoff, ossia la fotoproduzione di pioni \u03c0O e mesoni neutri prodotti da un fotone (non necessariamente reale)."}
{"id": "4906430", "revid": "76963", "url": "https://it.wikipedia.org/wiki?curid=4906430", "title": "Isidoro M\u00e1iquez", "text": "Biografia.\nDopo l'esordio a Madrid nel 1791, divenne celebre come tragico interprete dell\"'Otello\" di William Shakespeare."}
{"id": "4906431", "revid": "785863", "url": "https://it.wikipedia.org/wiki?curid=4906431", "title": "Tee for Two", "text": ""}
{"id": "4906433", "revid": "709565", "url": "https://it.wikipedia.org/wiki?curid=4906433", "title": "Incappucciata (personaggio)", "text": "L'Incappucciata, il cui vero nome \u00e8 Justine Hammer, \u00e8 un personaggio dei fumetti pubblicati dalla Marvel Comics. \u00c8 figlia dell'industriale Justin Hammer.\nBiografia del personaggio.\nLa prima apparizione.\nL'Incappucciata e i suoi Signori del Male, furono ingaggiati da Don Fortunato per attaccare un boss rivale e, successivamente, fare da coprispalle durante una transazione d'affari. In entrambi i casi, furono attaccati dai Thunderbolts, coadiuvati dalla Vedova Nera, e riuscirono a fuggire solo grazie al potere di Justine.\nAvversaria dei T-Bolts.\nQuando i Thunderbolts si dividono, a causa della rinuncia di alcuni membri al piano originale di Zemo, l'Incappucciata invia un suo delegato a trattare con questi ultimi per chiedergli di unirsi al suo gruppo ma, in uno scontro che coinvolge anche Occhio di Falco, \u00e8 costretta a rinunciare alle sue mire. Successivamente, l'Incappucciata trama per utilizzare un congegno di controllo meteorologico per ricattare i leader mondiali ma viene fermata da Moonstone, infiltratasi tra le sue fila, prima di fuggire, tuttavia, riesce a mettere Dallas Riordan nel proprio costume. Tempo dopo le strade di Dallas e Justine si reincrociano, quando quest'ultima trasporta l'avversaria nel suo rifugio e la getta da un ponte paralizzandola. Ancora una volta, l'Incappucciata assembla una nuova squadra di Signori del Male da inviare contro i T-Bolts e ancora una volta \u00e8 sconfitta ma, stavolta, non riesce a fuggire ed \u00e8 catturata e incarcerata.\nNuovamente libera.\nEvasa di prigione, partecipa ad una asta per aggiudicarsi il corpo del cyborg Deathlok che \u00e8 interrotta dall'intervento di Hood. In seguito, entra tra le file del sindacato criminale di Robbins, prestandogli la propria cappa da sostituire alla sua e aiutandolo contro i suoi nemici. La vediamo infine contrapporsi a Tony Stark, assieme alla figlia Sasha che, alleatasi a Ezekiel Stane, la tradisce e la uccide.\nPoteri e abilit\u00e0.\nDotata di una cappa animata che le consente anche di levitare e teletrasportarsi, Justine \u00e8 un'abile atleta e combattente."}
{"id": "4906436", "revid": "767487", "url": "https://it.wikipedia.org/wiki?curid=4906436", "title": "Rita Luna", "text": "Dopo l'esordio nel 1789 e l'entrata nella \"Compagnia de los Reales Sitios\" nel 1790, dal 1792 recit\u00f2 al \"Teatro del Principe\", in costante rivalit\u00e0 con Mar\u00eda del Rosario Fern\u00e1ndez.\nSi ritir\u00f2 nel 1806."}
{"id": "4906443", "revid": "117880971", "url": "https://it.wikipedia.org/wiki?curid=4906443", "title": "Ancona Calcio 1990-1991", "text": "Questa pagina raccoglie le informazioni riguardanti l'Ancona Calcio nelle competizioni ufficiali della stagione 1990-1991.\nStagione.\nNella stagione 1990-1991 l'Ancona \u00e8 di nuovo affidata all'allenatore Vincenzo Guerini, partecipa al campionato di Serie B e raccoglie 37 punti, ottenendo il decimo posto. Un classico torneo di centro classifica, quello disputato dall'Ancona, senza acuti ma anche senza correre troppi rischi. Con 19 punti raccolti nel girone di andata e 18 nel ritorno, mantiene un ruolino di marcia regolare, sempre uno scalino sopra la zona del pericolo, anche se a ben vedere con il nono posto, ha ottenuto un solo punto in pi\u00f9 della retrocessa Salernitana, in una classifica proprio corta. Miglior marcatore di stagione dei biancorossi con 13 reti \u00e8 stato Sandro Tovalieri arrivato nel mercato estivo dall'Arezzo. Nella Coppa Italia l'Ancona \u00e8 stata subito messa fuori dal torneo, nel primo turno per mano del Messina, anche se per\u00f2 imbattuta, pareggiando al Dorico (2-2) ed (1-1) in terra di Sicilia, ma penalizzata dalla rete in pi\u00f9 che ha subito in casa."}
{"id": "4906444", "revid": "125393833", "url": "https://it.wikipedia.org/wiki?curid=4906444", "title": "Earl Klugh", "text": "Discografia.\nAlbum in duetto.\nL'artista ha prodotto anche tre album di colonne sonore, due dei quali con Patrick Williams e diverse raccolte discografiche."}
{"id": "4906449", "revid": "298229", "url": "https://it.wikipedia.org/wiki?curid=4906449", "title": "Universit\u00e0 Statale di Yerevan", "text": ""}
{"id": "4906450", "revid": "599013", "url": "https://it.wikipedia.org/wiki?curid=4906450", "title": "Jim Turner", "text": "Carriera.\nTurner fu scelto nel diciannovesimo giro del Draft NFL 1963 dai Washington Redskins, con cui non gioc\u00f2 mai. Firm\u00f2 come free agent con i New York Jets del capo-allenatore Weeb Ewbank nella AFL. \"Tank\" segn\u00f2 l'allora record di 145 punti nella stagione regolare 1968 con un record di 34 field goal. Segn\u00f2 nove punti nella finale del campionato AFL vinta contro gli Oakland Raiders e dieci punti quando i Jets vinsero il Super Bowl III battendo i favoritissimi Baltimore Colts, in una delle pi\u00f9 grandi sorprese della storia del football. Rimase coi Jets fino al 1970, in quella che fu la prima stagione della franchigia nella NFL.\nNel 1971, Turner pass\u00f2 ai Denver Broncos dove gioc\u00f2 per altre nove stagioni e segn\u00f2 quattro punti nel Super Bowl XII perso contro i Dallas Cowboys, incluso un field goal da 43 yard. Fu inserito nel Denver Broncos Ring of Fame nel 1988."}
{"id": "4906452", "revid": "1826532", "url": "https://it.wikipedia.org/wiki?curid=4906452", "title": "Francesco Carofiglio", "text": "Biografia.\nNato a Bari, \u00e8 figlio di Nicola, ingegnere, e della scrittrice Enza Buono. Fratello dell'ex magistrato e scrittore Gianrico Carofiglio.\nCarriera.\nLaureato in architettura all'Universit\u00e0 di Firenze, durante gli anni di studio lavora come attore e illustratore. In quegli anni collabora con Giorgio Albertazzi, Ugo Chiti, Gabriele Ferzetti, Torao Suzuki ed Egisto Marcucci. Come architetto lavora a importanti progetti urbanistici (piano di recupero della Citt\u00e0 Vecchia a Bari) e si occupa di spazi museali, pinacoteche, installazioni d\u2019arte, per lo spettacolo e la performance. Scrive opere per il teatro, sceneggiature per il cinema e la televisione.\nNel 2005 pubblica il suo primo romanzo, \"With or Without you\" (BUR-Rizzoli), seguito nel 2007 da \"Cacciatori nelle tenebre\" (Rizzoli), una graphic novel scritta insieme al fratello Gianrico. Il successivo \"L\u2019estate del cane nero\" (Marsilio 2008) \u2013 un romanzo di formazione ambientato nell\u2019Italia del Sud \u2013 dopo numerose ristampe, occupa nell'edizione Superpocket i primi posti della classifica italiana dei tascabili per oltre dieci settimane. Nel 2009, per Marsilio, scrive \"Ritorno nella valle degli angeli (premio Stresa 2010)\". Con lo stesso editore nel 2011 il romanzo \"Radiopirata\" e una nuova edizione de \"L\u2019estate del cane nero\" nella collana tascabile Maxi. Per Rizzoli pubblica nel 2014 \"La casa nel Bosco\", in collaborazione col fratello Gianrico. Dal 2013 comincia la sua collaborazione con la casa editrice Piemme, per la quale pubblica \"Wok\" nel 2013, \"Voglio vivere una volta sola\" nel 2014, \"Una specie di felicit\u00e0\" nel 2016, \"Il Maestro\" nel 2017, \"L'Estate dell'incanto\" nel 2019 (Premio Selezione Bancarella 2020), e la raccolta di poesie e disegni, \"Poesie del tempo stretto\", nel 2020. Per i tipi de Il Battello a vapore pubblica nel 2018 e 2020 i due romanzi per ragazzi \"Jonas e il Mondo Nero\" e \"Jonas e il Predatore degli Incubi\". Il suo romanzo pi\u00f9 recente, sempre per Piemme, esce nel settembre 2021: \"Le nostre vite\".\nFrancesco Carofiglio inizia a fare l\u2019attore a sedici anni, esordendo come protagonista di una fiaba di Alberto Manzi, presso una compagnia pugliese di TeatroRagazzi. Prosegue dopo la scuola e contemporaneamente agli studi universitari in svariate formazioni italiane, lavorando diversi anni con Giorgio Albertazzi, Ugo Chiti, Teatro Popolare di Roma, Torao Suzuki, Lou Castel, Massimo Venturiello e molti altri. Contemporaneamente matura esperienze di regia e scenografia presso varie compagnie italiane.\n\u00c8 stato docente di tecniche dell\u2019improvvisazione teatrale presso varie formazioni italiane e ha diretto per tre anni la Scuola del Teatro Universitario della Puglia. Tiene seminari e workshop presso diverse istituzioni culturali, italiane ed estere, sui processi creativi nella generazione dell\u2019idea, applicati a discipline differenti: scrittura, messa in scena, rappresentazione degli spazi.\nIl suo impegno nel campo dell\u2019illustrazione e dell\u2019arte \u00e8 partito molto presto. Lavora per diverse case editrici (Laterza, Marsilio, Rizzoli, Einaudi, Feltrinelli) e per giornali e settimanali (La Repubblica, Il Corriere, etc). Contemporaneamente progetta e allestisce mostre personali e installazioni che uniscono opere e performance, tra le tante un allestimento dedicato a Pinocchio presso il Laboratorio Internazionale delle Figure e delle Parole a Collodi, la cui performance mutimediale ha circuitato presso diversi teatri italiani e, in ultimo, l\u2019installazione Lettere sospese, progettata in occasione dell\u2019anniversario del settant\u2019anni di Olivetti Lettera 22, allestita presso il Palazzo del Consiglio Regionale della Puglia. Questa installazione \u00e8 stata inserita nell\u2019Index 2021 dell\u2019ADI, e concorre, come finalista, al Compasso d\u2019Oro 2021.\nIl lavoro sull\u2019immagine si \u00e8 esteso anche ad altri campi della rappresentazione: fotografia, video, video arte. Per il cinema e la televisione ha scritto soggetti e sceneggiature, tra queste \"Il passato \u00e8 una terra straniera\", prodotto da Fandango, interpretato da Elio Germano e Michele Riondino sotto la regia di Daniele Vicari e vincitore del \"Gran premio della Giuria\" come miglior film al Festival di Miami."}
{"id": "4906454", "revid": "337298", "url": "https://it.wikipedia.org/wiki?curid=4906454", "title": "Mar\u00eda del Rosario Fern\u00e1ndez", "text": "Rivale di Rita Luna, fu \"primera dama\" del teatro spagnolo dal 1784 al 1797, anno del suo inaspettato ritiro dalle scene."}
{"id": "4906455", "revid": "54354", "url": "https://it.wikipedia.org/wiki?curid=4906455", "title": "Riso dorato", "text": ""}
{"id": "4906464", "revid": "1592097", "url": "https://it.wikipedia.org/wiki?curid=4906464", "title": "Manuela Escamilla", "text": "Attrice a Valladolid dal 1668, fu versatile interprete (1680) de \"El celoso extreme\u00f1o\"."}
{"id": "4906465", "revid": "986213", "url": "https://it.wikipedia.org/wiki?curid=4906465", "title": "Alfonso II Gonzaga", "text": "Biografia.\nAlfonso era figlio di Camillo II Gonzaga, conte di Novellara e Bagnolo e di Caterina d'Avalos; successe nella titolarit\u00e0 del feudo alla morte del padre, avvenuta nel 1650. \nUomo molto religioso, govern\u00f2 saggiamente la contea e fond\u00f2 nel 1668 il convento delle Carmelitane e quello dei Servi di Maria. \nAlfonso si diede alle opere caritatevoli in favore delle famiglie bisognose e degli studenti universitari indigenti; uomo colto e amante della lettura, fond\u00f2 nel paese un'accademia letteraria chiamata \"dei Gelati\".\nMor\u00ec nel 1678.\nDiscendenza.\nAlfonso spos\u00f2 Ricciarda Cybo Malaspina (1622-1683), figlia di Carlo I Cybo-Malaspina ed ebbero quattro figli:"}
{"id": "4906466", "revid": "767487", "url": "https://it.wikipedia.org/wiki?curid=4906466", "title": "Mar\u00eda Antonia Fern\u00e1ndez", "text": "Si guadagn\u00f2 a Madrid una notevole fama di \"graciosa\", ma nel 1785 lasci\u00f2 lo spettacolo per dedicarsi ad una vita di mortificazione spirituale."}
{"id": "4906467", "revid": "6923", "url": "https://it.wikipedia.org/wiki?curid=4906467", "title": "Ferrari 458 Pininfarina Sergio", "text": "La Ferrari 458 Pininfarina Sergio o detta anche semplicemente Ferrari Sergio Pininfarina \u00e8 una barchetta priva di tettuccio, disegnata da Pininfarina su licenza Ferrari, basata sulla Ferrari 458. \u00c8 stata presentata, con un prototipo, in occasione del Salone dell'automobile di Ginevra nell'edizione 2013.\nNome.\nIl nome \u00e8 un omaggio al fondatore della casa di design torinese, Sergio Pininfarina.\nProgettazione.\nLa progettazione del prototipo si \u00e8 ispirato alle Ferrari da corsa degli anni 70; la linea oltre che ad essere un esercizio di stile \u00e8 stata concepita con un occhio di riguardo per l'aerodinamica che si presenta molto sofisticata.\n\u00c8 stata progettata senza tettuccio perci\u00f2 entrambi gli occupanti devono viaggiare con indosso abbigliamento tecnico, ovvero casco e tuta ignifuga.\nMeccanica.\nTutta la meccanica \u00e8 stata presa dalla Ferrari 458 Italia nella sua versione spider. Per cui \u00e8 montato a bordo un motore V8 da 4.5 litri con una potenza di 570\u00a0CV.\nDifferisce dalla versione in produzione, oltre che dal design, nella rigidit\u00e0 torsionale che \u00e8 stata aumentata e nel peso che \u00e8 stato ridotto di circa 150\u00a0kg.\nPrestazioni.\nLe prestazioni della Pininfarina Sergio sono notevoli: \u00e8 dotata di uno scatto nello 0-100\u00a0km/h in 3.4\u00a0secondi ed \u00e8 accreditata di una velocit\u00e0 massima di 320\u00a0km/h.\nSeguito produttivo.\nIl prototipo \u00e8 stato successivamente adattato ad una produzione in piccola serie. Il primo esemplare delle sei auto costruite \u00e8 stato consegnato ad Abu Dhabi, per essere esposta in occasione delle Finali Mondiali Ferrari che si sono tenute sul circuito di Yas Marina Island."}
{"id": "4906469", "revid": "298229", "url": "https://it.wikipedia.org/wiki?curid=4906469", "title": "Torre della televisione di Yerevan", "text": ""}
{"id": "4906485", "revid": "1573940", "url": "https://it.wikipedia.org/wiki?curid=4906485", "title": "Pteragogus pelycus", "text": "Pteragogus pelycus \u00e8 un pesce di acqua salata appartenente alla famiglia Labridae.\nDistribuzione e habitat.\n\u00c8 una specie demersale tipica dell'ovest dell'oceano Indiano, in particolare dalle coste dell'Africa orientale (dal Sudafrica alla Tanzania), ed \u00e8 presente anche dalle isole Comore e Seychelles. Nel 1992 degli esemplari di \"Pteragogus\" migrati nel mar Mediterraneo attraverso il mar Rosso e il canale di Suez avvistati nella baia di Haifa erano stati identificati come \"P. pelycus\"; altri avvistamenti sono seguiti a Rodi nel 1999 e a Cipro nel 2000; oggi si ritiene per\u00f2 che si trattasse invece del simile \"Pteragogus trispilus\". Nuota fino a 28 m di profondit\u00e0 in zone ricche di vegetazione acquatica come le praterie di fanerogame marine.\nDescrizione.\nPresenta un corpo compresso lateralmente, non molto allungato ma con la testa dal profilo non particolarmente arrotondato. La lunghezza massima registrata \u00e8 di 15 cm. La pinna caudale ha il margine arrotondato; sulla mandibola si nota una coppia di canini appuntiti.\nLa colorazione \u00e8 abbastanza variabile, infatti ci sono esemplari sia marroni verdastri che tendenti al rosso. Sull'opercolo \u00e8 sempre presente una macchia scura, nera o verdastra, con il bordo chiaro, spesso giallo. Le pinne possono presentare riflessi bluastri, mentre sul corpo spesso appaiono macchie bianche pi\u00f9 o meno ampie. Il dimorfismo sessuale \u00e8 abbastanza marcato e i maschi si possono distinguere grazie alle pinne pelviche pi\u00f9 allungate e alla colorazione spesso pi\u00f9 intensa.\nBiologia.\nAlimentazione.\nLa sua dieta, carnivora, \u00e8 composta da invertebrati marini.\nRiproduzione.\n\u00c8 oviparo e la fecondazione \u00e8 esterna.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 molto diffusa, anche in diverse aree protette, e perch\u00e9 non sembra essere minacciata visto che viene pescata solo molto raramente per essere allevata in acquario."}
{"id": "4906486", "revid": "916580", "url": "https://it.wikipedia.org/wiki?curid=4906486", "title": "Cossyphus opercularis", "text": ""}
{"id": "4906489", "revid": "217432", "url": "https://it.wikipedia.org/wiki?curid=4906489", "title": "Terrorismo anarchico", "text": ""}
{"id": "4906492", "revid": "6923", "url": "https://it.wikipedia.org/wiki?curid=4906492", "title": "Lamborghini Aventador J", "text": ""}
{"id": "4906493", "revid": "638792", "url": "https://it.wikipedia.org/wiki?curid=4906493", "title": "Tenchi muyo", "text": ""}
{"id": "4906497", "revid": "638792", "url": "https://it.wikipedia.org/wiki?curid=4906497", "title": "Tenchi muyo!", "text": ""}
{"id": "4906499", "revid": "116550636", "url": "https://it.wikipedia.org/wiki?curid=4906499", "title": "Nemesi (Nesb\u00f8)", "text": "Nemesi (\"Sorgenfri\") \u00e8 un romanzo poliziesco dello scrittore norvegese Jo Nesb\u00f8 del 2002, il quarto della serie di Harry Hole e il secondo edito in Italia.\nTrama.\nHarry Hole, ispettore della polizia norvegese di Oslo, si trova ad indagare su un omicidio commesso durante una rapina in banca. Contemporaneamente dovr\u00e0 districare il mistero della morte di una sua ex, classificato dai suoi colleghi come suicidio. Quello che per\u00f2 loro non sanno \u00e8 che Harry \u00e8 stato molto probabilmente l'ultimo a vederla viva. \nTutto si complica quando alla prima rapina ne seguiranno altre, e quando Hole ricever\u00e0 misteriose e-mail sul suo presunto coinvolgimento nella morte della ragazza.\nLa storia si svolge in un continuo intrecciarsi dei due casi, mentre, sullo sfondo, procedono le indagini non ufficiali per la morte della sua collega avvenuta ne \"Il pettirosso\".\nPersonaggi.\nIn questo libro, oltre ad Harry Hole, ricompaiono alcuni dei personaggi ricorrenti nel Pettirosso come Bjarne Moller, Halvorsen che diventa nuovo partner di Hole, Tom Waaler e Rakel Fauke con suo figlio Oleg. Vengono anche introdotti nuovi protagonisti come Beate Lonn, specialista della antirapine, e Oystein Eikeland, tassista amico di vecchia data di Hole."}
{"id": "4906501", "revid": "64913743", "url": "https://it.wikipedia.org/wiki?curid=4906501", "title": "Skyjet Airlines", "text": ""}
{"id": "4906502", "revid": "57342", "url": "https://it.wikipedia.org/wiki?curid=4906502", "title": "Unione Sportiva Avellino 1990-1991", "text": "Questa pagina raccoglie le informazioni riguardanti l'Unione Sportiva Avellino nelle competizioni ufficiali della stagione 1990-1991.\nStagione.\nNel campionato di serie B 1990-1991, l'Avellino si presenta con un nuovo tecnico Francesco Oddo e con una rosa, sulla carta, meno competitiva rispetto alla stagione precedente. Ma nonostante questo i Lupi nelle prime giornate del torneo illudono i tifosi biancoverdi con una serie di buoni risultati, che lo portano al primo posto della classifica. Ma \u00e8 una gioia breve che dura fino a fine ottobre, perch\u00e9 ben presto l'Avellino indietreggia sempre pi\u00f9 in classifica, tanto da chiudere il torneo al quart' ultimo posto in classifica a pari punti con la Salernitana, il Modena, il Pescara ed il Cosenza. Riesce a salvarsi grazie al pareggio (0-0) ottenuto nell'ultima giornata sul campo della gi\u00e0 promossa Cremonese, che gli consente di avere una migliore classifica avulsa rispetto a Salernitana e Cosenza, costrette allo spareggio per evitare la retrocessione in Serie C1. In questa classifica stilata tra le cinque squadre arrivate al quart'ultimo posto con 36 punti, Avellino, Modena, Pescara, Cosenza e Salernitana, si \u00e8 tenuto conto del maggior numero di punti e della miglior differenza reti in questo gruppetto, per stabilire quali dovessero disputare lo spareggio salvezza, ovviamente le ultime due. E' toccato al Cosenza ed alla Salernitana, il Cosenza si \u00e8 salvato vincendolo (1-0), mentre la Salernitana \u00e8 retrocessa con Barletta, Triestina e Reggina. Prima di iniziare il campionato, gli irpini hanno disputato il primo turno della Coppa Italia, nel quale sono stati eliminati dal Taranto."}
{"id": "4906503", "revid": "729019", "url": "https://it.wikipedia.org/wiki?curid=4906503", "title": "Scherma ai Giochi della X Olimpiade - Spada a squadre maschile", "text": "La competizione della spada a squadre maschile di scherma ai Giochi della X Olimpiade si \u00e8 svolta nei giorni 5 al 7 agosto 1932 presso lo \"160th Regiment State Armory\" a Los Angeles.\nRisultati.\nTurno Eliminatorio.\nSi \u00e8 svolto il 5 agosto. Le prime due classificate ai gironi di semifinale.\n, , , e passano il turno per rinuncia delle squadre di e \nSemifinali.\nSi sono svolte il 6 agosto. Le prime due classificate al girone di finale\nGirone di finale.\nSi \u00e8 svolto il 7 agosto."}
{"id": "4906504", "revid": "124696824", "url": "https://it.wikipedia.org/wiki?curid=4906504", "title": "Joint Base Pearl Harbor-Hickam", "text": "La Joint Base Pearl Harbor-Hickam \u00e8 una base militare degli Stati Uniti d'America situata nell'isola Oahu delle Hawaii.\n\u00c8 il risultato dell'unione, avvenuta nel 2010, della base navale di Pearl Harbor (\"Naval Base Pearl Harbor\") della U.S. Navy e della base aeronautica di Hickam (\"Hickam Air Force Base\") della U.S. Air Force.\nDescrizione.\nPearl Harbor.\nLa base navale di Pearl Harbor fornisce ancoraggio, supporto logistico e manutenzione a navi di superficie e sottomarini. \u00c8 in grado di accogliere anche le pi\u00f9 grandi navi della U.S. Navy e vi hanno sede oltre 160 comandi. Essendo l'unica base della U.S Navy nel Pacifico centrale, ospita un grande numero di personale di servizio di navi e sottomarini e le loro famiglie.\nLa \"Naval Computer and Telecommunications Area Master Station, Pacific (NCTAMS PAC)\", situata nei pressi di Wahiawa, nella parte centrale dell'isola di Oahu, \u00e8 la stazione per telecomunicazioni pi\u00f9 grande del mondo.\nHickam.\nFondato nel 1934, fino al 1946 denominato \"Hickam Field\", l'aeroporto militare di Hickam della U.S. Air Force (fino al 2010 \"Hickam Air Force Base\") si trova a fianco dell'aeroporto civile di Honolulu e condivide con esso alcune piste. \u00c8 dotato di sei piste di atterraggio e decollo, delle quali due per idrovolanti. \u00c8 sotto il comando del Pacific Air Forces, il cui quartier generale si trova nella base.\nL'aeroporto Hickam \u00e8 il principale punto di appoggio per missioni operative e strategiche in supporto alla Guerra al Terrorismo e per altre missioni al servizio del United States Pacific Command (USPACOM) e del comando delle Pacific Air Forces.\nNel 2009 la base \u00e8 stata usata come base di supporto temporaneo per l'Air Force One durante le vacanze natalizie del presidente Barack Obama a Kailua nelle Hawaii."}
{"id": "4906505", "revid": "1371684", "url": "https://it.wikipedia.org/wiki?curid=4906505", "title": "Mark Smolinski", "text": "Carriera.\nSmolinski inizi\u00f2 la sua carriera professionistica nel 1961 con i Baltimore Colts della NFL. Nel 1963 pass\u00f2 ai New York Jets della AFL con cui rimase per tutto il resto della carriera. Nel 1968 vinse Super Bowl III battendo la sua ex squadra, i favoritissimi Colts, in una delle pi\u00f9 grandi sorprese della storia del football. Si ritir\u00f2 alla fine di quella partita."}
{"id": "4906510", "revid": "547034", "url": "https://it.wikipedia.org/wiki?curid=4906510", "title": "Revolving Bandstand - Tito Puente &amp; Buddy Morrow", "text": "Revolving Bandstand - Tito Puente &amp; Buddy Morrow \u00e8 un album di Tito Puente e Buddy Morrow, pubblicato dalla RCA Victor Records nel 1960."}
{"id": "4906511", "revid": "1573940", "url": "https://it.wikipedia.org/wiki?curid=4906511", "title": "Chiesa del Sacro Cuore di Ges\u00f9 (Monte Sant'Angelo)", "text": "La chiesa del Sacro Cuore di Ges\u00f9 \u00e8 una chiesa cattolica situata a Monte Sant'Angelo, nel Gargano (provincia di Foggia).\nStoria.\nLa chiesa del Sacro Cuore di Ges\u00f9 \u00e8 una tra le pi\u00f9 giovani costruzioni ecclesiastiche della citt\u00e0. Inizialmente la chiesa sorse come un edificio molto piccolo tantoch\u00e9 ad essa fu dato l'appellativo dai fedeli di \"la chiesetta\". In seguito la chiesa \u00e8 stata ampliata con la costruzione di un secondo e pi\u00f9 grande edificio adiacente all'originario. La chiesa \u00e8 situata nel rione Fosso della citt\u00e0 dell'Arcangelo, in via Montesacro.\nDescrizione.\nUna delle caratteristiche della chiesa \u00e8 la presenza sul cornicione del tetto ed in corrispondenza del portale di ingresso di una grossa statua di Ges\u00f9 con le braccia aperte. Inoltre entrando nella chiesa si nota la presenza di due altari, il primo \u00e8 quello appartenente all'edificio della chiesa originaria, il secondo lo si \u00e8 costruito con l'ampliamento della stessa."}
{"id": "4906515", "revid": "5485", "url": "https://it.wikipedia.org/wiki?curid=4906515", "title": "Namco System 11", "text": "Namco System 11 \u00e8 una scheda madre arcade prodotta da Namco nel 1994. L'hardware \u00e8 basato sulla PlayStation di Sony e quindi sono stati fatti porting di molti giochi per quella console. La maggiore differenza tra le due \u00e8 che il System 11 usa surface-mounted ROM chips per salvare i dati di gioco, mentre la Playstation usa i CD. Ci\u00f2 significa che tutti i giochi System 11 erano unici alla particolare scheda made, e non potevano essere scambiati con un altro gioco.\nSpecifiche tecniche del System 11.\nPSX BASED "}
{"id": "4906518", "revid": "130040", "url": "https://it.wikipedia.org/wiki?curid=4906518", "title": "Ponzio I di Emp\u00faries", "text": "Origine.\nSecondo il documenti n\u00b0 CCII del \"Marca Hispanica sive Limes Hispanicus\", datato 16 gennaio 1030, era il figlio (primogenito) del conte di Emp\u00faries e di Peralada, Ugo I e della moglie, Guisla, di cui non si conoscono gli ascendenti.Ugo I di Emp\u00faries, secondo il documento n\u00b0 96 del 12 luglio 1036, del \"Recueil des chartes de l'abbaye de la Grasse, Tome I 779-1119\" (non consultato), era il figlio (primogenito) del conte d'Emp\u00faries e di Rossiglione, Gausfredo I e della moglie, Ava Guisla, di cui non si conoscono gli ascendenti.\nBiografia.\nDi Ponzio I si hanno scarse notizie.Sempre secondo il documenti n\u00b0 CCII del \"Marca Hispanica sive Limes Hispanicus\", datato 16 gennaio 1030, ci mostra Ponzio, che assieme al padre, Ugo I, alla madre, Guisla, e ai suoi cugini Gausfredo II, conte di Rossiglione, col fratello, Suniario, vescovo di Elne, portare a termine una vendita al Monastero di Sant Pere de Rodes, facendo riferimento ad una donazione che era stata fatta dal nonno, Gausfredo I e dallo zio (fratello di suo padre, Ugo I), Sunyer, anche lui vescovo di Elne.\nIl gi\u00e0 citato documento n\u00b0 96 del 12 luglio 1036, del \"Recueil des chartes de l'abbaye de la Grasse, Tome I 779-1119\" (non consultato), ci riferisce che Ponzio, assieme al padre, Ugo I, alla madre, Guisla, e al fratello, Raimondo, confermarono una donazione fatta in precedenza dai suoi nonni, il conte Gausfredo I e la contessa Ava Guisla, all'abbazia di abbazia Santa Maria di Lagrasse.\nAlla morte di suo padre, Ugo I, nel 1040 circa, essendo il primogenito, Ponzio gli succedette come Ponzio I, conte di Empuries e Peralada, in quanto suo fratello, secondogenito, Raimondo, si era ritirato a vita religiosa e, verso il 1060, divenne, vescovo di Elne.\nFacendo riferimento al documento n\u00b0CCXXVI del 7 aprile 1044, del \"Marca Hispanica sive Limes Hispanicus\", Ponzio I ed il cugino Gausfredo II, Conte di Rossiglione, furono chiamati a testimoniare per una donazione fatta al Monastero di Sant Pere de Rodes, unitamente dal nonno di entrambi, Gausfredo II, e dal padre di Gausfredo II, Guislaberto I.\nNel 1054, secondo il documenti n\u00b0 CCXL del \"Marca Hispanica sive Limes Hispanicus\", Ponzio, assieme alla moglie, Adelaide, ebbe un contenzioso con il Monastero di Sant Pere de Rodes, che si concluse il 6 ottobre (\"II Nonas Octobris\") di quello stesso anno, con la firma del documento che comprovava la propriet\u00e0 del monastero.\nNel 1067 circa, Ponzio I riconobbe la supremazia del conte di Barcellona, Raimondo Berengario I, divenendo suo vassallo.\nNel 1071, Ponzio era stato affiancato dal figlio Ugo nel governo della contea; infatti secondo il documenti n\u00b0 301 del \"Preuves delle Histoire g\u00e9n\u00e9rale de Languedoc, Tomus V\", Ugo fu tra i firmatari della risoluzione del contenzioso sorto, tra il conte di Barcellona, Raimondo Berengario I ed il conte di Tolosa, Guglielmo IV, circa il castello di Laurago.\nSecondo il documento n\u00b0 LVI del 1074, del \"Cartulaire Roussillonais\", vi fu una trattativa per risolvere problemi di confine tra Ponzio, e suo cugino, Guislaberto II, Conte di Rossiglione.\nNon si conosce la data esatta della morte di Ponzio, che avvenne nel 1078 circa, comunque prima il 25 agosto 1079, data in cui, secondo il documento n\u00b0CCXCI del \"Marca Hispanica sive Limes Hispanicus\", il figlio Ugo II, che gli era subentrato, risultava titolare della contea di Emp\u00faries, mentre il fratello secondogenito, Berengario aveva ereditato la contea di Peralada (contrariamente alle aspettative di Ponzio I, che avrebbe preferito che i due figli governassero insieme).\nMatrimonio e discendenza.\nPonzio, come risulta dal documento n\u00b0CCXL del \"Marca Hispanica sive Limes Hispanicus\", aveva sposato Adelaide di Besal\u00f9 (\u2020 dopo il 18 settembre 1064), figlia del Conte di Besal\u00fa, Bernardo I Tagliaferro, e di Toda di Provenza, che secondo le Europ\u00e4ische Stammtafeln, volume II, tavola 187 (non consultato), era figlia del conte d'Avignone, conte di Provenza e marchese di Provenza, Guglielmo I e della prima moglie, Arsenda di Comminges, e che, secondo il documento n\u00b0 CCLVI del \"Marca Hispanica sive Limes Hispanicus\", dopo la morte del marito, il 31 luglio 1060, fu presente alla consacrazione della chiesa di San Giovanni di Crosa, nella contea di Peralada.Da Adelaide, ponzio ebbe quattro (o otto) figli:"}
{"id": "4906521", "revid": "1573940", "url": "https://it.wikipedia.org/wiki?curid=4906521", "title": "Oliva porphyria", "text": "Oliva porphyria () \u00e8 un mollusco gasteropode appartenente alla famiglia Olividae.\nDistribuzione.\nProviene dall'area di oceano compresa tra golfo di California e Per\u00f9."}
{"id": "4906529", "revid": "1573940", "url": "https://it.wikipedia.org/wiki?curid=4906529", "title": "Magilus antiquus", "text": "Magilus antiquus \u00e8 un mollusco gasteropode appartenente alla famiglia Muricidae.\nDistribuzione.\nProviene dal mar Rosso e dall'oceano Indiano, in particolare da Tanzania, Aldabra e Mauritius. \u00c8 stato osservato anche in Nuova Zelanda.\nBiologia.\n\u00c8 un parassita dei coralli, dove si scava una nicchia."}
{"id": "4906530", "revid": "519495", "url": "https://it.wikipedia.org/wiki?curid=4906530", "title": "Three Sisters' Story", "text": ""}
{"id": "4906531", "revid": "119584172", "url": "https://it.wikipedia.org/wiki?curid=4906531", "title": "Mu (programma radiofonico)", "text": "Mu \u00e8 stata una trasmissione radiofonica italiana in onda sulle frequenze di Radio 2 dal 2013 al 2017.\nLa trasmissione nasce nel 2013 ed \u00e8 ideata e condotta da Matteo Bordone.\nIl titolo della trasmissione \u00e8 dato dalla prima sillaba della parola musica, ma la mucca (simboleggiata dal verso \"Mu\") diventa una mascotte del programma.\nLa redazione \u00e8 composta da Matteo Bordone e Fabrizia Brunati, la cura \u00e8 di Renzo Ceresa e la regia di Francesca Dal Cero.\nIl logo grafico \u00e8 stato disegnato da Giulia Sagramola.\nLa prima puntata \u00e8 andata in onda il 22 settembre 2013 e andava inizialmente in onda ogni sabato e domenica dalle 17.00 alle 18.00.\nA partire dalla quarta stagione il programma va sempre in onda il sabato e la domenica ma dalle 19.45 alle 21.00.\nL'ultima puntata \u00e8 stata trasmessa il 2 luglio 2017."}
{"id": "4906534", "revid": "1573940", "url": "https://it.wikipedia.org/wiki?curid=4906534", "title": "Acteon tornatilis", "text": "Acteon tornatilis () \u00e8 un mollusco gasteropode appartenente alla famiglia Acteonidae.\nDescrizione.\nRaggiunge i 25\u00a0mm. Lo scudo di cui \u00e8 provvisto l'animale a livello del capo serve come strumento per scavare brevi gallerie sotto la sabbia.\nLa conchiglia \u00e8 a spirale e presenta 3 striature bianche su sfondo arancione.\nBiologia.\nAlimentazione.\n\u00c8 onnivoro. Alcune sue prede sono \"Owenia fusiformis\" e \"Lanice conchilega\".\nRiproduzione.\nNel mar Mediterraneo si riproduce tra giugno e settembre.\nDistribuzione e habitat.\n\u00c8 diffuso nel mar Mediterraneo, nel mare del Nord e nell'oceano Atlantico. \u00c8 una specie tipica dei fondali sabbiosi, anche oltre i 200 m di profondit\u00e0, ricchi di vegetazioni acquatica come \"Ulva lactuca\" e \"Laminaria hyperborea\"."}
{"id": "4906537", "revid": "1543377", "url": "https://it.wikipedia.org/wiki?curid=4906537", "title": "Ralston Paterson", "text": "Laureatosi a Edimburgo, all'Edinburgh Medical School, nel 1923, fece esperienza medica e radiologica in Sudafrica, alla Mayo Clinic e all'Edinburgh Royal Infirmary dove fu direttore del reparto radiologia, prima di diventare, nel 1931, direttore dell'Holt Radium Institute fino al 1962, anno del suo ritiro, per dedicarsi all'agricoltura.\nAssieme a H. M. Parker, fisico e suo collega, fu l'ideatore del \"Radium Dosage System\". Questo fu probabilmente il suo pi\u00f9 importante contributo alla radioterapia.\nNel suo istituto gioc\u00f2 un ruolo fondamentale nel separare la radiologia nelle sue due parti principali, la radiodiagnostica e la radioterapia, per massimizzare il beneficio di entrambe le discipline. Si assicur\u00f2 inoltre che continuassero ad essere strettamente connesse e mantenute sullo stesso piano all'interno della Facolt\u00e0 di Radiologia, della quale egli fu architetto, membro fondatore e primo presidente.\nBiografia.\nNato il 21 maggio 1897 da una famiglia borghese, primo di quattro figli, \u00e8 conosciuto anche come \"figlio della canonica\" per i suoi numerosi parenti religiosi, tra cui il padre stesso.\nFu un brillante studente sin da giovane e al compimento della maggiore et\u00e0 si arruol\u00f2 nell'esercito britannico, per combattere nella prima guerra mondiale, distinguendosi anche in questa occasione.\nSuccessivamente si laure\u00f2 con lode all'Edinburgh Medical School, dove conobbe la sua futura moglie e collega, Edith Irvin Jones. Fece esperienza in vari istituti, allora all'avanguardia nello studio delle emergenti tecniche radiologiche; fu direttore dell'Holt Radium Institute fino al 1962.\nNell'arco di 5 anni riusc\u00ec a fare di un istituto locale il centro mondiale all'avanguardia della radioterapia.\nFu il leader di un gruppo di radiologi che volevano trasformare la radioterapia da una cura per lo pi\u00f9 palliativa a una pratica curativa efficace nel trattamento dei tumori.\nIl suo risultato pi\u00f9 famoso il cosiddetto \"Radium Dosage System\", sviluppato assieme a Parker. Fu pioniere nel calcolare con precisione intensit\u00e0 e localizzazione della radiazione ionizzante, mentre prima la radioterapia si basava su prove empiriche e talvolta dannose per i pazienti.\nConscio dell'importanza vitale di un accurato dosaggio delle radiazioni, port\u00f2 avanti la fisica medica, nata poco tempo prima, e incoraggi\u00f2 costantemente il suo sviluppo.\nScopr\u00ec che i pazienti reagivano in modo quasi uguale alle radiazioni ionizzanti, mentre prima si credeva che ognuno ne subisse un influsso differente. Ci\u00f2 fu fondamentale per il calcolo dei livelli ottimali di dosaggio, partendo dall'osservazione dei risultati di un grande numero di casi diversi, trattati in modo da confrontarli per ottenere, alla fine, un sistema di dosaggio universale.\nFu pioniere nel centralizzare il reparto di radioterapia assieme all'unit\u00e0 periferica di radiodiagnostica.\nOltre al \"Radium Dosage System\" svilupp\u00f2, con J. L. Dobbie, ci\u00f2 che fu chiamato in seguito \"terapia a raggi X small field, beam-directed\" e ampli\u00f2 i ruoli delle cartelle mediche e delle statistiche mediche\nProv\u00f2 sempre a rendere quantitativi e ben definiti i suoi metodi, in modo da applicarli ovunque e non renderli dipendenti da un'esperienza particolare.\nRendendosi conto dell'importanza della ricerca, non solo incoraggi\u00f2 i suoi colleghi a questo scopo, ma fond\u00f2 anche due gruppi di ricerca fondamentali, guidati da Edith Paterson (sua moglie) e Walter Dale. Grazie a questi primi centri, sorsero poi i Paterson Research Laboratories.\nCerc\u00f2 costantemente tecniche alternative, sperimentando in modo continuo, e, rendendosi conto dell'importanza della divulgazione riguardo ai tumori, svilupp\u00f2 con John Wakefield uno schema educativo regionale, supportato da un piccolo centro di ricerca che ne valutasse l'efficacia e il progresso delle sue tecniche.\nNel 1943 fu invitato dal governo australiano per illustrare le sue scoperte, nel 1949 fu premiato con il C.B.E. e l'anno dopo fu il primo (e tuttora unico) radioterapista ad essere presidente del Congresso Internazionale di Radiologia.\nFu il primo professore di radioterapia all'Universit\u00e0 di Manchester; ottenne vari titoli onorifici, ricevendoli con soddisfazione, piacere e consapevolezza del proprio merito.\nI suoi interessi furono limitati, a causa della passione per il proprio lavoro (prima la radioterapia, poi l'agricoltura).\n60 dei suoi allievi ottennero la carica di Direttore in vari dipartimenti importanti di radioterapia, sia in Gran Bretagna, sia in altri 16 Paesi di tutto il mondo.\nTrattava i suoi pazienti con cortesia e considerazione. I pazienti erano il suo primo pensiero e aveva un occhio di riguardo anche per coloro che attendevano il proprio turno con una certa ansia e preoccupazione, sostenendo che si dovesse portare loro \u201cun po' di luminosit\u00e0 e conforto\".\nDopo anni di studio in cui la passione verso la ricerca e il suo stesso lavoro aumentarono costantemente, mor\u00ec nel sonno il 31 agosto 1981."}
{"id": "4906540", "revid": "1573940", "url": "https://it.wikipedia.org/wiki?curid=4906540", "title": "Dorosoma", "text": "Dorosoma \u00e8 un genere di pesci ossei d'acqua dolce appartenenti alla famiglia Clupeidae.\nDistribuzione.\nSi trovano nei fiumi dell'America centro-settentrionale e nell'oceano Atlantico.\nDescrizione.\nPresentano un corpo di forma quasi ovale, di una colorazione grigia metallica. La specie di dimensioni maggiori \u00e8 \"D. cepedianum\" che occasionalmente raggiunge i 57 cm.\nTassonomia.\nIn questo genere sono riconosciute 5 specie:"}
{"id": "4906541", "revid": "83531", "url": "https://it.wikipedia.org/wiki?curid=4906541", "title": "Matilde d'Este", "text": "Biografia.\nMatilde nacque il 2 dicembre 1674 a San Martino in Rio; figlia di Sigismondo III d'Este, marchese di San Martino e di Teresa Maria Grimaldi, figlia di Ercole Grimaldi, marchese di Baux.\nNel 1695 spos\u00f2 Camillo III Gonzaga, conte di Novellara.\nL'8 giugno 1714 Matilde, venuta a conoscenza che il marito si era invaghito di Orsola Manari, tent\u00f2 di farlo ammazzare da due sicari che scaricarono contro la carrozza del conte alcuni colpi di archibugio, mentre usciva dalla rocca; Camillo usc\u00ec illeso, ma per punizione e per evitare scandali la risped\u00ec dal padre, tenendo con s\u00e9 per\u00f2 i figli. Matilde fece ritorno a Novellara soltanto undici anni dopo, in occasione del battesimo della nipote Maria Teresa, figlia di Ricciarda.\nMatilde \u00e8 nota per avere confezionato un potente veleno a base di arsenico, chiamato \"acquetta di Novellara\", che utilizzava per sbarazzarsi dei propri nemici.\nMor\u00ec a Novellara il 2 marzo 1732.\nDiscendenza.\nMatilde e Camillo ebbero tre figli:"}
{"id": "4906543", "revid": "1573940", "url": "https://it.wikipedia.org/wiki?curid=4906543", "title": "Dallia pectoralis", "text": "Dallia pectoralis \u00e8 un pesce osseo d'acqua dolce della famiglia Umbridae.\nDistribuzione e habitat.\nL'areale della specie comprende l'Alaska, le isole del mar di Bering e una piccola parte della Siberia nordorientale.\nVive principalmente in stagni e piccoli laghi della tundra subartica, in ambienti ricchi di vegetazione acquatica. Pi\u00f9 di rado si pu\u00f2 incontrare in fiumi e laghi di grandi dimensioni.\nDescrizione.\n\"Dallia pectoralis\" ha un corpo slanciato e affusolato, con testa piuttosto piccola e appiattita. Le pinne dorsale e anale sono simmetriche, con bordo arrotondato, e inserite molto indietro sul corpo, appena anteriormente al tozzo peduncolo caudale. La pinna caudale \u00e8 grande e arrotondata. Le pinne ventrali sono piccolissime, ridotte a 3 raggi e sono inserite appena davanti all'ano; le pinne pettorali sono invece ampie e arrotondate. Non ci sono raggi spinosi sulle pinne. Le scaglie sono molto piccole.\nLa livrea \u00e8 brunastra o verdastra scura su dorso e fianchi e chiara con macchie scure sul ventre. Tutto il corpo e le pinne sono cosparsi di punti scuri, sono inoltre presenti da 4 a 6 fasce verticali scure indistinte. Le pinne pari hanno un bordo chiaro che diventano da rosa a rossi negli individui in livrea nuziale.\nLe dimensioni sono contenute, attorno ai 10 cm in media; la taglia massima conosciuta \u00e8 di 33 cm per 366 grammi di peso.\nBiologia.\nQuesto pesce \u00e8 noto per la sua straordinaria resistenza alle basse temperature: pu\u00f2 sopportare temperature di -20 \u00b0C per 40 minuti e il congelamento di parti del corpo per pi\u00f9 giorni. Pu\u00f2 respirare ossigeno atmosferico dall'esofago. Pu\u00f2 vivere fino a 8 anni.\nRiproduzione.\nOviparo. Pu\u00f2 affrontare alcune brevi migrazioni riproduttive.\nPesca.\nLa pesca \u00e8 limitata alla pesca di sussistenza delle popolazioni indigene."}
{"id": "4906544", "revid": "203463", "url": "https://it.wikipedia.org/wiki?curid=4906544", "title": "Joint Base Pearl Harbor Hickam", "text": ""}
{"id": "4906547", "revid": "117540584", "url": "https://it.wikipedia.org/wiki?curid=4906547", "title": "Claudio Todesco", "text": "\u00c8 music editor dell'edizione italiana di Rolling Stone.\nCaporedattore dal 1995 al 2013 della rivista mensile rock a tiratura nazionale \"Jam\", \u00e8 autore della biografia dei Pearl Jam \"Long Road\" e del saggio \"Grunge. Il rock dalle strade di Seattle\".\nBiografia.\nLaureato in Scienze Politiche, dal 1993 al 1995 intreccia collaborazioni giornalistiche con i mensili \"Class\" (Class Editori) e \"Tutto Musica\" (Mondadori), i settimanali \"Musica! di Repubblica\" e il quotidiano \"Liberazione\". Nel 1995 entra a far parte della redazione del mensile diretto da Ezio Guaitamacchi \"Jam\", di cui assume le funzioni di caporedattore. Nello stesso periodo fa parte del service editoriale di Hi, Folks!, partecipando alla direzione editoriale della collana musicale Arcana per la quale pubblica la biografia \"Pearl Jam - Long Road\". Dal 2000 partecipa alla direzione editoriale delle collane musicali di Editori Riuniti.\nPer Rizzoli ha supervisionato la realizzazione dei volumi \"1000 canzoni che ci hanno cambiato la vita\" e \"1000 concerti che ci hanno cambiato la vita\", e ha curato la traduzione e l'adattamento dall'inglese dei libri \"AC/DC. Rock ad alto voltaggio\" e \"Pearl Jam Twenty\", biografia ufficiale del gruppo di Seattle. Per Fabbri ha partecipato alla realizzazione delle opere a fascicoli \"Musiche dal mondo\" e \"Le regine della musica\". Per Zanichelli ha coordinato il lavoro degli autori della sezione \u201cartisti internazionali\u201d del \"Dizionario del pop-rock\".\nNel 2011 pubblica per Tsunami \"Grunge. Il rock dalle strade di Seattle\", un saggio sulle connessioni fra i caratteri socio-culturali della citt\u00e0 di Seattle e la musica che l\u00ec \u00e8 nata, il grunge. Del volume hanno scritto: \u00e8 \"il primo vero grande libro su un momento particolare della storia del rock mai scritto in Italia\"; \"scrittura brillante e una documentazione accurata e appassionata\"; \"pone il grunge in una prospettiva diversa ed ha un taglio d'indagine di un saggio e la profondit\u00e0 di cui mancano molti libri sull'argomento\".\nDopo aver collaborato con www.rockol.it, www.viasarfatti25.unibocconi.it e con il mensile IL del Sole 24 Ore, \u00e8 diventato music editor di Rolling Stone."}
{"id": "4906548", "revid": "529641", "url": "https://it.wikipedia.org/wiki?curid=4906548", "title": "Pachanga in New York with Rolando La'Serie", "text": "Pachanga in New York with Rolando La'Serie \u00e8 un album di Tito Puente con il cantante cubano Rolando Laserie, qui accreditato come Rolando La'Serie, pubblicato dalla Gemma Records nel 1961."}
{"id": "4906554", "revid": "203463", "url": "https://it.wikipedia.org/wiki?curid=4906554", "title": "Konrad Bayer (scacchista)", "text": ""}
{"id": "4906557", "revid": "339392", "url": "https://it.wikipedia.org/wiki?curid=4906557", "title": "Ever17 -the out of infinity-", "text": ""}
{"id": "4906564", "revid": "297031", "url": "https://it.wikipedia.org/wiki?curid=4906564", "title": "Fogliavecchia", "text": ""}
{"id": "4906570", "revid": "131358", "url": "https://it.wikipedia.org/wiki?curid=4906570", "title": "Football Club Tescoma Zl\u00edn", "text": ""}
{"id": "4906572", "revid": "131358", "url": "https://it.wikipedia.org/wiki?curid=4906572", "title": "FC Fastav Zl\u00edn", "text": ""}
{"id": "4906574", "revid": "181699", "url": "https://it.wikipedia.org/wiki?curid=4906574", "title": "Cosenza Calcio 1990-1991", "text": "Questa pagina raccoglie le informazioni riguardanti il Cosenza Calcio nelle competizioni ufficiali della stagione 1990-1991.\nStagione.\nNella stagione 1990-1991 il Cosenza disputa il campionato di Serie B, con 36 punti ottiene il 16\u00ba posto, e per mantenere la categoria, disputa e vince uno spareggio salvezza con la Salernitana. Il Cosenza inizia questa stagione con il riconfermato allenatore Gianni Di Marzio, ma \u00e8 una partenza difficile, dopo otto giornate, \u00e8 al terz'ultimo posto della classifica con 5 punti, la dirigenza rossobl\u00f9 decide di sostituire il tecnico, in luogo di Gianni Di Marzio arriva il friulano Edoardo Reja, al termine del girone di andata raccoglie 17 punti, nel girone di ritorno ne ottiene 19, quanti bastano per agguantare il plotoncino, formato dalle cinque squadre che arrivano quart'ultime con 36 punti, oltre ai calabresi \u00e8 composto dal Modena, dal Pescara, dall'Avellino e dalla Salernitana. Sono gi\u00e0 retrocesse il Barletta, la Reggina e la Triestina, per stabilire il verdetto della quarta retrocessa si compila una classifica tra queste cinque squadre, tenendo conto dei punti conseguiti negli scontri diretti e della miglior differenza reti, sono salvi il Modena, il Pescara e l'Avellino, mentre Cosenza e Salernitana si devono giocare la salvezza in uno spareggio. Si disputa a Pescara il 26 giugno 1991, lo vince (1-0) il Cosenza, con una rete di Luigi Marulla nei tempi supplementari, riuscendo a mantenere cos\u00ec la categoria. Memorabile la partita giocata a Reggio Emilia il 30 dicembre 1990, Cosenza in vantaggio (0-3) dopo ventidue minuti, ha perso l'incontro (7-4). Nella Coppa Italia il Cosenza elimina il Barletta nel primo turno, nel secondo turno viene eliminato dal Napoli di Maradona."}
{"id": "4906576", "revid": "400518", "url": "https://it.wikipedia.org/wiki?curid=4906576", "title": "Progenitori dei lampi gamma", "text": ""}
{"id": "4906577", "revid": "1543377", "url": "https://it.wikipedia.org/wiki?curid=4906577", "title": "European League femminile 2014", "text": "L'European League di pallavolo femminile 2014 si \u00e8 svolta dal 6 giugno al 19 luglio 2014: al torneo hanno partecipato otto squadre nazionali europee e la vittoria finale \u00e8 andata per la prima volta alla Turchia.\nRegolamento.\nFormula.\nLe squadre hanno disputato una prima fase a gironi con formula del girone all'italiana con gare di andata e ritorno giocate due volte; al termine della prima fase, la prima classificata di ogni girone si \u00e8 qualificata per la finale, giocata con gara di andata e ritorno (in finale, coi punteggi di 3-0 e 3-1 sono stati assegnati 3 punti alla squadra vincente e 0 a quella perdente, col punteggio di 3-2 sono stati assegnati 2 punti alla squadra vincente e 1 a quella perdente; in caso di parit\u00e0 di punti dopo le due partite \u00e8 stato disputato un golden set).\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nTurchia(Primo titolo)\nSecondo posto.\nGermania"}
{"id": "4906578", "revid": "38120", "url": "https://it.wikipedia.org/wiki?curid=4906578", "title": "Alphabet (Roberto Cacciapaglia)", "text": "Alphabet \u00e8 il tredicesimo album del compositore milanese Roberto Cacciapaglia, pubblicato il 28 gennaio 2014, pubblicato da Glance e distribuito da Decca."}
{"id": "4906587", "revid": "64915667", "url": "https://it.wikipedia.org/wiki?curid=4906587", "title": "Piazzetta Reale", "text": ""}
{"id": "4906592", "revid": "115170478", "url": "https://it.wikipedia.org/wiki?curid=4906592", "title": "Saul Greco", "text": "Biografia.\nSi laurea in architettura a Napoli nel 1938. Durante la seconda guerra mondiale presta servizio nel Genio pontieri e nel Genio Ferrovieri. Di famiglia antifascista, il fratello Mario \u00e8 fucilato nel 1944 dai fascisti, aspetta la liberazione per entrare nell'universit\u00e0 di Napoli dove diventa assistente di ruolo del Prof.Marcello Canino presso la Cattedra di Elementi d'architettura ove resta ad insegnare fino al 1964. Dopo aver ottenuto la Libera docenza in Architettura e Composizione architettonica e in Caratteri distributivi (1958) viene chiamato a Roma dal Professore Pasquale Carbonara. Nel 1958 vince il concorso per professore di Architettura Tecnica presso la facolt\u00e0 d'ingegneria di Bari. Contemporaneamente \u00e8 professore incaricato di Impianti Tecnici a Roma.\nDiventa professore ordinario nel 1961 ottenendo la Cattedra di Elementi Costruttivi alla facolt\u00e0 di Architettura di Roma dirigendo l'omonimo istituto.\nViene nominato direttore della Biblioteca centrale che trasforma profondamente da polveroso deposito di libri in moderna struttura informativa per studenti e professori.\nNel 1967 \u00e8 eletto preside della Facolt\u00e0, e riesce, in quegli anni turbolenti, a trasformare una facolt\u00e0 ancora ferma alle architetture fasciste di Marcello Piacentini e Vincenzo Fasolo. Per fare questa trasformazione, chiama professori come Ludovico Quaroni, Luigi Piccinato, Bruno Zevi e Leonardo Benevolo, ed organizza una serie di aperture al mondo esterno che vanno dal conferimento della laurea honoris causa ad Hans Scharoun e Richard Neutra ad inviti a Louis Kahn.\nNominato prorettore nel 1970 organizza diverse missioni culturali all'estero. Alla fine del 1971 in una di queste missioni, fatta in Iran assieme a Ludovico Quaroni e Leonardo Benevolo, muore precipitando dalla cupola della moschea del Venerd\u00ec."}
{"id": "4906596", "revid": "1543377", "url": "https://it.wikipedia.org/wiki?curid=4906596", "title": "European League maschile 2014", "text": "L'European League di pallavolo maschile 2014 si \u00e8 svolta dal 6 giugno al 26 luglio 2014: al torneo hanno partecipato dieci squadre nazionali europee e la vittoria finale \u00e8 andata per la prima volta al Montenegro.\nRegolamento.\nFormula.\nLe squadre hanno disputato una prima fase a gironi con formula del girone all'italiana con ogni gara giocata due volte; al termine della prima fase, le prime due classificate di ogni gironi hanno acceduto alla fase finale strutturata in semifinali e finale, entrambe giocate con gare di andata e ritorno (nella fase finale, coi punteggi di 3-0 e 3-1 sono stati assegnati 3 punti alla squadra vincente e 0 a quella perdente, col punteggio di 3-2 sono stati assegnati 2 punti alla squadra vincente e 1 a quella perdente; in caso di parit\u00e0 di punti dopo le due partite \u00e8 stato disputato un golden set).\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "4906598", "revid": "519495", "url": "https://it.wikipedia.org/wiki?curid=4906598", "title": "Kana little sister", "text": ""}
{"id": "4906599", "revid": "712828", "url": "https://it.wikipedia.org/wiki?curid=4906599", "title": "Kanzenban", "text": ""}
{"id": "4906600", "revid": "729019", "url": "https://it.wikipedia.org/wiki?curid=4906600", "title": "Isola di \u010ckalov", "text": "L'isola di \u010ckalov () \u00e8 un'isola della Russia nella parte meridionale del mare di Okhotsk. Amministrativamente appartiene al Nikolaevskij rajon del kraj di Chabarovsk, nel Circondario federale dell'Estremo Oriente. L'isola, che si chiamava precedentemente Udd (\u043e\u0441\u0442\u0440\u043e\u0432 \u0423\u0434\u0434), ha preso il nome del pilota Valerij Pavlovi\u010d \u010ckalov, eroe dell'Unione Sovietica.\nGeografia.\nL'isola di \u010ckalov \u00e8 un'isola costiera nel golfo di Sachalin, a nord della foce dell'Amur, che chiude a nord-est il golfo S\u010dast'ja assieme all'isola di Bajdukov, che si trova 2\u00a0km a sud-est. L'isola di \u010ckalov dista 5,5\u00a0km dalla terraferma e si trova di fronte all'isola di Sachalin; \u00e8 lunga circa 20\u00a0km e larga 1\u00a0km.\nFauna.\nSull'isola vi sono molti uccelli, tra cui il piovanello pancianera, il gambecchio collorosso, il chiurlo piccolo, il piro-piro piccolo e la pittima minore. Nelle acque circostanti sono comuni i beluga.\nStoria.\nValerij \u010ckalov, a bordo del Tupolev ANT-25, assieme a Georgij Filippovi\u010d Bajdukov e Alexander Vasil'evi\u010d Beljakov, sbarc\u00f2 sull'isola il 22 luglio 1936 durante il volo non-stop sulla tratta Mosca-Terra di Francesco Giuseppe-Severnaja Zemlja-Petropavlovsk-Kam\u010datskij di 9374\u00a0km, atterrando dopo 56 ore e 20 minuti. Per riprendere il volo, dovettero costruire una pista lunga 500 metri. In ricordo dello sbarco, sull'isola di \u010ckalov c'\u00e8 un monumento. Nel 2006, in onore del 70\u00ba anniversario del volo, il pilota Anatolij Nikolaevi\u010d Kvo\u010dur ha guidato il caccia multiruolo Sukhoi Su-30 sullo stesso percorso. Nel 2011, per il 75\u00ba anniversario, il volo \u00e8 stato ripetuto con due pendolari ultraleggeri."}
{"id": "4906608", "revid": "371234", "url": "https://it.wikipedia.org/wiki?curid=4906608", "title": "Mastro di chiavi", "text": ""}
{"id": "4906610", "revid": "339392", "url": "https://it.wikipedia.org/wiki?curid=4906610", "title": "Crowd funding", "text": ""}
{"id": "4906611", "revid": "24823", "url": "https://it.wikipedia.org/wiki?curid=4906611", "title": "Nastro d'argento al migliore attore esordiente", "text": "Il Nastro d'argento al migliore attore esordiente \u00e8 stato un riconoscimento cinematografico italiano assegnato dal Sindacato Nazionale Giornalisti Cinematografici Italiani.\nIl primo di questi premi venne assegnato nel 1948 con la denominazione Nastro d'argento al migliore attore debuttante. Successivamente, per molte edizioni questo riconoscimento non venne pi\u00f9 assegnato finch\u00e9 nel 1973 venne ripristinato con la denominazione Nastro d'argento al migliore attore esordiente, che venne poi utilizzata per tutte le occasioni successive. Dopo il 1986 non \u00e8 stato pi\u00f9 assegnato, anche se la sua funzione \u00e8 stata in qualche modo ripresa, a partire dal 2001, dal Premio Guglielmo Biraghi.\nAlbo d'oro.\nI vincitori sono indicati in grassetto, a seguire gli altri candidati."}
{"id": "4906614", "revid": "339392", "url": "https://it.wikipedia.org/wiki?curid=4906614", "title": "Never7 -the end of infinity-", "text": ""}
{"id": "4906615", "revid": "371234", "url": "https://it.wikipedia.org/wiki?curid=4906615", "title": "Fabbricante di chiavi", "text": ""}
{"id": "4906616", "revid": "438678", "url": "https://it.wikipedia.org/wiki?curid=4906616", "title": "Algoritmo di approssimazione", "text": "Nell'informatica e nella ricerca operativa, un algoritmo di approssimazione \u00e8 un algoritmo usato per trovare soluzioni approssimate a problemi di ottimizzazione. Gli algoritmi di approssimazione sono spesso associati a problemi NP-difficili; poich\u00e9 \u00e8 improbabile che ci possano essere algoritmi esatti efficienti in tempo polinomiale che risolvono problemi NP-difficili, ci si accontenta di soluzioni subottimali in tempo polinomiale. Diversamente dall'euristica, che di solito trova soluzioni ragionevolmente buone in tempi ragionevolmente veloci, in questo caso si vogliono soluzioni di qualit\u00e0 dimostrabile e tempi di esecuzione con limiti dimostrabili. Idealmente, l'approssimazione \u00e8 ottimale fino a un piccolo fattore costante (ad esempio entro il 5% della soluzione ottimale). Gli algoritmi di approssimazione sono usati sempre di pi\u00f9 per problemi dove gli algoritmi esatti in tempo polinomiale sono noti ma risultano troppo costosi a causa della dimensione dell'input.\nUn esempio tipico di un algoritmo di approssimazione \u00e8 quello per la copertura dei vertici nei grafi: trovare uno spigolo scoperto e aggiungere \"entrambi\" gli estremi alla copertura dei vertici, finch\u00e9 non ne rimane nessuno. \u00c8 chiaro che la copertura risultante \u00e8 al massimo due volte pi\u00f9 grande di quella ottimale. Questo \u00e8 un algoritmo di approssimazione a fattore costante con un fattore di 2.\nI problemi NP-difficili variano grandemente nella loro approssimabilit\u00e0; alcuni, come il problema dell'impacchettamento, pu\u00f2 essere approssimato entro un qualsiasi fattore maggiore di 1 (tale famiglia di algoritmi di approssimazione \u00e8 chiamata spesso schema di approssimazione in tempo polinomiale o \"PTAS\"). Altri sono impossibili da approssimare entro qualsiasi costante, o perfino fattore polinomiale, a meno che P = NP, come il problema della massima cricca.\nI problemi NP-difficili spesso possono essere espressi come programmi interi (\"integer programs\", IP) e risolti esattamente in tempo esponenziale. Molti algoritmi di approssimazione emergono dal rilassamento della programmazione lineare del programma intero.\nNon tutti gli algoritmi di approssimazione sono adatti per tutte le applicazioni pratiche. Spesso usano risolutori IP/LP/semidefiniti, strutture dati complesse o tecniche algoritmiche sofisticate che conducono a problemi di difficile implementazione. Inoltre, alcuni algoritmi di approssimazione hanno tempi di esecuzione poco pratici anche se sono in tempo polinomiale, ad esempio O(\"n\"2000). Tuttavia lo studio di algoritmi anche molto costosi non \u00e8 una ricerca completamente teorica, in quanto possono fornire preziose intuizioni. Un esempio classico \u00e8 il PTAS iniziale per il TSP euclideo dovuto a Sanjeev Arora che aveva un tempo di esecuzione proibitivo; tuttavia entro un anno, Arora perfezion\u00f2 le idee in un algoritmo in tempo lineare. Tali algoritmi sono validi anche in alcune applicazioni dove i tempi e il costo di esecuzione possono essere giustificati, ad es. biologia computazionale, ingegneria finanziaria, pianificazione dei trasporti e gestione degli inventari. In tali scenari, essi devono competere con le corrispondenti formulazioni IP dirette.\nUn'altra limitazione dell'approccio \u00e8 che esso si applica soltanto ai problemi di ottimizzazione e non ai problemi di decisione \"puri\" come la soddisfacibilit\u00e0, sebbene sia spesso possibile concepire versionsi di ottimizzazione di tali problemi, come il problema della massima soddisfacibilit\u00e0 (Max SAT).\nL'inapprossimabilit\u00e0 \u00e8 stata un'area di ricerca fruttuosa nel campo della teoria della complessit\u00e0 computazionale fin dal risultato del 1990 di Feige, Goldwasser, Lovasz, Safra e Szegedy sull'inapprossimabilit\u00e0 dell'insieme indipendente. Dopo che Arora et al. dimostrarono il teorema PCP un anno dopo, si \u00e8 mostrato che gli algoritmi di approssimazione elaborati nel 1974 da Johnson per il Max SAT, la copertura degli insiemi, l'insieme indipendente e la colorazione raggiungono tutti il rapporto ottimale di approssimazione, assumendo P != NP.\nGaranzie di prestazione.\nPer alcuni algoritmi di approssimazione \u00e8 possibile provare certe propriet\u00e0 sull'approssimazione del risultato ottimale. Per esempio, un algoritmo di approssimazione \"\u03c1\" \"A\" si definisce come un algoritmo per il quale si \u00e8 provato che il valore/costo, \"f\"(\"x\"), della soluzione approssimata \"A\"(\"x\") per un'istanza \"x\" non sar\u00e0 pi\u00f9 (o meno, secondo la situazione) grande di un fattore \"\u03c1\" volte rispetto al valore, OPT, di una soluzione ottima.\nIl fattore \"\u03c1\" \u00e8 chiamato \"garanzia di prestazione relativa\". Un algoritmo di approssimazione ha una \"garanzia di prestazione assoluta\" o \"errore limitato\" \"c\", se \u00e8 stato provato per ogni istanza \"x\" che\nSimilmente, la \"garanzia di prestazione\", \"R\"(\"x,y\"), di una soluzione \"y\" per un'istanza \"x\" \u00e8 definita come\ndove \"f\"(\"y\") \u00e8 il valore/costo della soluzione \"y\" per l'istanza \"x\". Chiaramente, la garanzia di prestazione \u00e8 maggiore di o uguale a 1 se e solo se \"y\" \u00e8 una soluzione ottima. Se un algoritmo \"A\" garantisce di restituire soluzioni con una garanzia di prestazione al massimo di \"r\"(\"n\"), allora si dice che \"A\" \u00e8 un algoritmo di approssimazione \"r\"(\"n\") e ha un \"rapporto di approssimazione\" di \"r\"(\"n\"). Similmente, un problema con un algoritmo di approssimazione \"r\"(\"n\") si dice che \u00e8 \"r\"(\"n\")-\"approssimabile\" o che ha un rapporto di approssimazione di \"r\"(\"n\").\nSi pu\u00f2 notare che, per i problemi di minimizzazione, le due diverse garanzie forniscono lo stesso risultato e che, per i problemi di massimizzazione, una garanzia di prestazione relativa di \u03c1 \u00e8 equivalente a una garanzia di prestazione di formula_4. Nella letteratura, entrambe le definizioni sono comuni ma \u00e8 chiaro qual \u00e8 la definizione usata da allora per i problemi di massimizzazione, in quanto \u03c1 \u2264 1 mentre r \u2265 1.\nLa \"garanzia di prestazione assoluta\" formula_5 di un qualche algoritmo di approssimazione \"A\", dove \"x\" si riferisce all'istanza di un problema, e dove formula_6 \u00e8 la garanzia di prestazione di \"A\" su \"x\" (cio\u00e8 \u03c1 per l'istanza del problema \"x\") \u00e8:\nQuesto vuol dire che formula_5 \u00e8 il limite pi\u00f9 grande sul rapporto di approssimazione, \"r\", che si vede su tutte le possibili istanze del problema. Similmente, il \"rapporto di prestazione asintotica\" formula_9 \u00e8:\nQuesto vuol dire che \u00e8 lo stesso del \"rapporto di prestazione assoluta\", con un limite inferiore \"n\" sulla dimensione delle istanze del problema. Questi due tipi di rapporti si usano perch\u00e9 esistono algoritmi dove la differenza tra i due \u00e8 significativa.\nTecniche di progettazione degli algoritmi.\nOrmai ci sono parecchie tecniche standard che si usano per progettare un algoritmo di approssimazione. Queste comprendono le seguenti.\nTermini epsilon.\nNella letteratura, un rapporto di approssimazione per un problema di massimizzazione (minimizzazione) di \"c\" - \u03f5 (min: \"c\" + \u03f5) significa che l'algoritmo ha un rapporto di approssimazione di \"c\" \u2213 \u03f5 per un arbitrario \u03f5 &gt; 0 ma che il rapporto non si mostra (o non si pu\u00f2 mostrare) per \u03f5 = 0. Un esempio di questo \u00e8 il rapporto ottimale di inapprossimabilit\u00e0 \u2014 inesistenza dell'approssimabilit\u00e0 \u2014 di 7 / 8 + \u03f5 per le istanze soddisfacibili di MAX-3SAT dovuto a Johan H\u00e5stad. Come menzionato in precedenza, quando \"c\" = 1, si dice che il problema ha uno schema di approssimazione in tempo polinomiale.\nUn termine \u03f5 pu\u00f2 apparire quando un algoritmo di approssimazione introduce un errore moltiplicativo e un errore costante mentre l'ottimo minimo delle istanze di dimensione \"n\" va a infinito quando lo fa \"n\". In questo caso, il rapporto di approssimazione \u00e8 \"c\" \u2213 \"k\" / OPT = \"c\" \u2213 o(1) per alcune costanti \"c\" e \"k\". Dato un arbitrario \u03f5 &gt; 0, si pu\u00f2 scegliere un \"N\" grande abbastanza tale che il termine \"k\" / OPT &lt; \u03f5 per ogni \"n \u2265 N\". Per ogni \u03f5 fisso, le istanze di dimensione \"n &lt; N\" possono essere risolte mediante la forza bruta, mostrando in tal modo un rapporto di approssimazione \u2014 esistenza di algoritmi di approssimazione con una garanzia \u2014 di \"c\" \u2213 \u03f5 per ogni \u03f5 &gt; 0."}
{"id": "4906617", "revid": "1543377", "url": "https://it.wikipedia.org/wiki?curid=4906617", "title": "Daniele Persegani", "text": "Biografia.\nDaniele Persegani abita a Castelvetro Piacentino e nel 1991 consegu\u00ec il diploma all'istituto alberghiero di Salsomaggiore Terme. Inizi\u00f2 a lavorare sin da studente e, una volta terminati gli studi, divent\u00f2 chef e docente di cucina presso il medesimo istituto alberghiero in cui consegu\u00ec la maturit\u00e0. Svolse altres\u00ec l'attivit\u00e0 di consulente per una multinazionale produttrice di macchinari per la ristorazione; cur\u00f2 inoltre una rubrica culinaria sul mensile \"Alice Magazine\".\nDal 2012 \u00e8 consulente per l'alimentazione e cuoco di \"Casa Azzurri\" e nel 2014 fu lo chef della nazionale di calcio italiana durante i mondiali di calcio in Brasile."}
{"id": "4906637", "revid": "1573940", "url": "https://it.wikipedia.org/wiki?curid=4906637", "title": "Eurylaimus", "text": "Eurylaimus \u00e8 un genere di uccelli passeriformi della famiglia degli Eurilaimidi.\nEtimologia.\nIl nome scientifico del genere deriva dall'unione delle parole greche \"\u03b5\u1f50\u03c1\u03cd\u03c2\" (\"eyrys\", \"largo\") e \"\u03bb\u03b1\u03b9\u03bc\u03cc\u03c2\" (\"laim\u00f3s\", \"collo\"), in riferimento all'aspetto massiccio di questi uccelli.\nDescrizione.\nGli eurilaimi sono uccelli di dimensioni medio-piccole, dall'aspetto tozzo, muniti di una grossa testa con un becco assai largo e piuttosto allungato, grandi occhi e ali piuttosto corte. La colorazione \u00e8 pi\u00f9 chiara nell'area ventrale e scura su testa e ali, dove sono inoltre presenti striature giallastre.\nDistribuzione e habitat.\nLe specie ascritte al genere sono diffuse in Sud-est asiatico, dove abitano le aree alberate.\nTassonomia.\nAl genere vengono ascritte due specie:\nAl genere sono state tradizionalmente ascritte le due specie di eurilaimo caruncolato, attualmente classificate nel genere \"Sarcophanops\" e non particolarmente vicine a \"Eurylaimus\", che appare invece affine al clade \"Serilophus\"-\"Cymbirhynchus\"."}
{"id": "4906639", "revid": "729019", "url": "https://it.wikipedia.org/wiki?curid=4906639", "title": "Fortezza di Bohus", "text": "La fortezza di Bohus \u00e8 un castello fatto erigere dal re di Norvegia Haakon V Magnusson agl'inizi del XIV secolo nel territorio dell'attuale citt\u00e0 svedese di Kung\u00e4lv, quale elemento di una linea di fortificazioni erette a difesa dei confini della Norvegia di allora, quando il Bohusl\u00e4n (\"B\u00e5huslen\") era una provincia norvegese, contro gli svedesi, lungo la costa, su un'alta falesia, ove il fiume G\u00f6ta \u00e4lv si divide in due rami.\nPassato in mano svedese nel XVII secolo, \u00e8 attualmente solo parzialmente conservato ed ospita un museo.\nIl castello medievale.\nSecondo l'architetto Guthorm Kavli, \u00abSecondo documenti del 1310 esso fu costruito, com'era uso allora, con granito e mattoni, forse sotto la guida del conte Jacob di Halland. Nel 1450 esso era circondato da un muro, spesso alla base 3\u00a0metri e di altezza variabile fra i 8.5 e 13.5\u00a0metri, altezza che mutava secondo il terreno. Era approssimativamente rettangolare, con quattro torri agli angoli. All'estremit\u00e0 orientale vi era una torre in mattoni ed al centro di quella occidentale un accesso con ponte levatoio. All'interno delle mura vi erano vari fabbricati, che comprendevano la \"Sala del Re\", la residenza del comandante del castello, la cappella, il corpo di guardia, gli alloggiamenti dei soldati e le cucine. La fortezza aveva ridotte di sicurezza a volta tagliate in parte nella montagna e in aggiunta forti opere esterne. A quei tempi essa era la fortezza pi\u00f9 sicura della Norvegia. Avvicinarsi era difficile e la zona da difendere relativamente piccola, solo 250 x 150\u00a0metri, cosicch\u00e9 non necessitava di grandi forze per la difesa.\u00bb\nLa fortezza.\nLa fortezza fu attaccata pi\u00f9 volte, ma non venne mai espugnata. Durante la guerra del nord dei sette anni (1563\u20131570) sub\u00ec seri danni. Ci\u00f2 accadde nel 1566, quando 250 soldati svedesi occuparono d'assalto la torre all'estremit\u00e0 di nord-est: il comandante norvegese invi\u00f2 allora un volontario a far saltare le munizioni ammassate sotto la torre, il che provoc\u00f2 la morte degli svedesi e l'attacco venne respinto. Come ricompensa la famiglia del volontario ottenne un terreno che \u00e8 ancor oggi propriet\u00e0 dei suoi discendenti.\nI norvegesi ricostruirono la fortezza in pietre e mattoni e la rafforzarono. La ricostruzione, avvenuta appena terminata la guerra, fu diretta dall'olandese Hans Paaske (P\u00e5ske).\nNel periodo 1593-1604, come era stato fatto nella fortezza di Akershus ad Oslo, Bohus fu aggiornata con la costruzione di nuovi bastioni esterni. L'opera fu una delle prime di Hans van Steenwinckel, anch'egli olandese, che divenne successivamente famoso per i suoi progetti in stile rinascimentale in Danimarca.\nIn quel periodo la provincia norvegese di B\u00e5huslen era continuamente minacciata dalle invasioni svedesi ed i lavori di fortificazione proseguirono per anni. Ad esempio dall'estate del 1651 all'autunno del 1652 l'ingegnere olandese Isaac van Geelkerck diresse la costruzione di due torri d'angolo lungo la facciata sud ed un nuovo muro ad anello venne eretto attorno all'edificio dell'arsenale.\nLa cessione alla Svezia.\nIl trattato di Roskilde del 1658 impose alla Danimarca-Norvegia la cessione alla Svezia delle province danesi di Scania, Blekinge ed Halland (quest'ultima, assegnata alla Svezia per 30 anni dalla pace di Br\u00f6msebro, divenne permanentemente svedese con il trattato di Roskilde) e le province norvegesi di Tr\u00f8ndelag e Bohusl\u00e4n, compresa la fortezza di Bohus.\nDopo che la Danimarca-Norvegia aveva ceduto questa fortezza, fece costruire quella di Fredriksten a difesa della nuova linea di confine con la Svezia.\nPoich\u00e9 il confine non passa pi\u00f9 vicino alla fortezza di Bohus, essa perse per gli svedesi molta della sua importanza, contando questi sull'esistente fortezza di \u00c4lvsborg a G\u00f6teborg e su quella di Carlsten, appena eretta a Marstrand.\nPrigione.\nAnzich\u00e9 come fortezza, gli svedesi la adibirono a carcere. Il carcerato pi\u00f9 famoso fu il pietista radicale Thomas Leopold, che pass\u00f2 42 anni della propria vita dietro le sbarre, di cui 32 a Bohus, a causa delle accuse di eresia; la sua cella in pietra \u00e8 visitabile ancor oggi.\nEt\u00e0 moderna.\nAlla fine del XVIII secolo si decise che la fortezza doveva essere demolita. Il gruppo di lavoratori incaricato di demolirla lavor\u00f2 per due mesi, ma dovettero poi soprassedere a causa dell'esaurimento dei fondi a questo scopo stanziati. Gli abitanti della citt\u00e0 di Kung\u00e4lv utilizzarono allora le pietre cos\u00ec recuperate per costruire case di abitazione. Comunque, gran parte della fortezza rimase ed \u00e8 tuttora intatta, compresa la gran torre settentrionale \"Fars hatt\". Oggi essa \u00e8 divenuta un museo e viene aperta alle visite nel periodo estivo."}
{"id": "4906641", "revid": "322321", "url": "https://it.wikipedia.org/wiki?curid=4906641", "title": "Malcolm Patrick McMahon", "text": "Biografia.\nNato a Londra, secondo di tre fratelli, ha studiato ingegneria meccanica e ha lavorato nel mondo ingegneristico prima di entrare a far parte dell'ordine dei domenicani nel 1976. Fatta professione di voti nel 1977, ha studiato filosofia al Blackfriars Hall e teologia all'Heythrop College dell'Universit\u00e0 di Londra.\n\u00c8 stato ordinato sacerdote il 26 giugno 1982 dal cardinale Basil Hume, O.S.B., e nominato cappellano al Leicester Politechnic (ora De Montfort University) di Leicester.\nDopo un breve periodo a Newcastle upon Tyne come priore e parroco, \u00e8 stato economo della Provincia domenicana inglese, priore e parroco del St. Dominic's Priory di Londra; \u00e8 stato inoltre priore del Blackfriars Priory di Oxford dall'aprile del 2000.\nIl 7 novembre 2000 \u00e8 stato nominato nono vescovo di Nottingham da papa Giovanni Paolo II; il successivo 8 dicembre ha ricevuto l'ordinazione episcopale dal vescovo James Joseph McGuinness, co-consacranti i vescovi Victor Guazzelli e Patrick O'Donoghue.\nIl 21 marzo 2014 \u00e8 stato nominato da papa Francesco arcivescovo metropolita di Liverpool; si \u00e8 insediato nell'arcidiocesi il successivo 1\u00ba maggio, festa di San Giuseppe Lavoratore.\n\u00c8 a capo del Dipartimento per l'Educazione e la Formazione della Conferenza episcopale di Inghilterra e Galles e presidente nazionale di \"Pax Christi\".\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4906655", "revid": "119667695", "url": "https://it.wikipedia.org/wiki?curid=4906655", "title": "Glenn Talbot", "text": "Il colonnello Glenn Talbot \u00e8 un personaggio dei fumetti creato da Stan Lee (testi) e Steve Ditko (disegni), pubblicato dalla Marvel Comics. La sua prima apparizione avviene in \"Tales to Astonish\" (vol. 1) n. 61 (novembre 1964).\nSubordinato del Generale Ross, Talbot \u00e8 un antagonista ricorrente delle storie di Hulk. La sua principale vittoria verso il Golia Verde \u00e8 stato assisterne direttamente alla trasformazione, cosa che ha portato allo smascheramento di Banner da parte dei militari ed all'inizio della sua vita da fuggitivo.\nBiografia del personaggio.\nNato in una famiglia di militari, il maggiore Talbot viene assegnato alla Base Gamma, in Nuovo Messico, sotto esplicita richiesta del Generale Ross. Sebbene il suo incarico ufficiale sia quello di responsabile della sicurezza, la missione assegnatagli in segreto dal generale \u00e8 in realt\u00e0 tenere d'occhio le attivit\u00e0 di Bruce Banner, le cui continue sparizioni hanno insospettito Ross (ignaro che lo scienziato sia Hulk) fino al punto di crederlo in qualche modo collegato al mostro verde a cui d\u00e0 la caccia; cosa di cui in breve si persuade anche Talbot.\nLa segreta speranza del generale, inoltre, \u00e8 che il maggiore possa conquistare l'amore di sua figlia Betty; dato che vorrebbe al suo fianco un uomo tutto d'un pezzo come lui piuttosto che il gracile e timido dottor Banner, verso cui invece essa \u00e8 molto attratta.\nPoco dopo il suo arrivo, Talbot assiste di persona alla trasformazione di Banner in Hulk e, dopo aver informato i suoi superiori che i due sono in realt\u00e0 la stessa persona, fa s\u00ec che, prima il governo statunitense e in seguito il resto del mondo, dichiarino il suo odiato rivale in amore un pericoloso ricercato, costringendolo a iniziare una vita da fuggitivo.\nSbarazzatosi dello scienziato, Talbot ha dunque campo libero con Betty, che sposa poco tempo dopo. Il matrimonio tra i due non ha tuttavia lunga durata poich\u00e9 la donna non smette di amare Banner nonostante la situazione in cui si trovi. Dopo il divorzio Talbot diviene talmente ossessionato da Hulk da sviluppare verso di lui un desiderio omicida e, promosso a colonnello, diviene il supervisore delle operazioni degli Hulkbusters subentrando a Ross, dimessosi a seguito di un esaurimento nervoso.\nLa sua sete di vendetta verso Banner lo porta ad un livello di follia per il quale spesso le sue decisioni si rivelano essere un pericolo per i civili ed i suoi stessi uomini pi\u00f9 che per Hulk tanto che, dopo che il congresso gli taglia i fondi, egli decide di affrontare il Gigante di Giada personalmente in Giappone servendosi di un prototipo di War Wagon, azione che risulta nella sua morte.\nSuccessivamente \u00e8 tuttavia riapparso, inspiegabilmente ancora in vita, sebbene poi sia stato rivelato trattarsi solo di un Life Model Decoy tanto ben programmato da autoconvincersi di essere reale. Il vero Talbot viene resuscitato dal Re del Caos, tuttavia ritorna nel regno dei morti nel momento in cui questi viene sconfitto.\nAltre versioni.\nHouse of M.\nNella realt\u00e0 alternativa di \"House of M\" Talbot \u00e8 sposato con Betty.\nUltimate.\nNell'universo Ultimate, Talbot \u00e8 un generale, intimo amico e confidente di Ross, che lavora nel think tank del Baxter Building.\nAvengers: X-Sanction.\nNella saga \"Avengers: X-Sanction\", Cable scambia l'Hulk Rosso per un criminale del suo futuro chiamandolo \"Talbot\", suggerendo che una versione di Talbot sia diventata Rulk. In un futuro ipotetico il presidente degli Stati Uniti \u00e8 un Hulk Rosso con dei baffi simili a quelli Talbot."}
{"id": "4906659", "revid": "767487", "url": "https://it.wikipedia.org/wiki?curid=4906659", "title": "Heti Vil\u00e1ggazdas\u00e1g", "text": "Heti Vil\u00e1ggazdas\u00e1g (in italiano \"Settimanale di Economia Mondiale\"), conosciuto come HVG, \u00e8 uno dei settimanali dell'Ungheria, specializzato soprattutto in notizie di ambito economico e politico. 2004 la circolazione si attestava a circa 140000 copie"}
{"id": "4906661", "revid": "594360", "url": "https://it.wikipedia.org/wiki?curid=4906661", "title": "Soyou", "text": "Biografia.\nSoyou nasce il 12 febbraio 1992 a Jeju-do, in Corea del Sud. Prima del debutto, era una tirocinante della Cube Entertainment e doveva far parte delle 4Minute al posto di So-hyun. In seguito fece l'audizione per la Starship Entertainment, presentando una cover di \"On The Road\" di Navi.\nSistar.\nNel giugno 2010, Soyou debutt\u00f2 come membro delle SISTAR presentando il loro primo singolo, \"Push Push\". Un secondo singolo, \"Shady Girl\", venne pubblicato il 25 agosto 2010, realizzato in collaborazione con Kim Heechul, mentre a dicembre dello stesso anno, usc\u00ec il terzo \"How Dare You\": il brano omonimo si classific\u00f2 al primo posto su varie classifiche musicali come MelOn, Mnet, Soribada, Bugs, Monkey3 e Daum Music, e fece vincere al gruppo il premio \"Music Bank\".\nAd agosto 2011, il gruppo pubblic\u00f2 il primo album \"So Cool\". Ad aprile 2012 usc\u00ec l'EP \"Alone\" e giugno l'EP \"Loving U\". L'11 giugno 2013 il gruppo pubblic\u00f2 il secondo album in studio \"Give It to Me\". Dopo un anno di pausa, in cui i membri si dedicarono ad attivit\u00e0 individuali, il 21 luglio 2014 pubblicarono l'EP \"Touch &amp; Move\", mentre il 26 agosto l'EP \"Sweet &amp; Sour\".\nAttivit\u00e0 da solista.\nIl 6 agosto 2010 Soyou collabor\u00f2 con Woo dei J2 per la colonna sonora del drama \"Gloria\". Il 17 settembre dello stesso anno cant\u00f2 per il drama \"Jangnanseureon kiss\".\nIl 1\u00ba novembre 2012 Soyou fece un duetto con Geeks con la canzone \"Officially Missing You, Too\", remake dell'omonima canzone di Tamia; il pezzo fu poi inserito nell'album \"Re;code Episode 1\" dei Geeks. Il 29 novembre incise una canzone, come parte del \"Starship Planet 2012\", insieme a K.Will e Jeongmin dei Boyfriend, intitolata \"White Love\".\nIl 15 luglio 2013 venne rivelato che Soyou sarebbe apparsa ad agosto nel reality \"Star Diving Show Splash\" insieme a Yuri delle Girls' Generation e a Minho degli SHINee. Il 10 settembre pubblic\u00f2 insieme a Mad Clown il brano \"Stupid In Love\". Nel 2014 partecip\u00f2 al programma televisivo \"Great Marriage\", pubblic\u00f2 il brano \"Some\" insieme a JungGiGo, e apparve nel video musicale di \"Day 1\" di K.Will. A settembre registr\u00f2 il pezzo \"The Space Between\" insieme al duo Urban Zakapa, mentre a dicembre cant\u00f2 il brano \"Diamond\" della colonna sonora del film d'animazione \"Nunui yeowang 2\". A gennaio del nuovo anno collabor\u00f2 con Giriboy e Kihyun per il singolo \"Pillow\". Dal 4 febbraio 2015 present\u00f2 con Lee Ha-nui e Kim Jung Min il programma televisivo \"Get It Beauty\".\nNel 2018 fu insegnante di canto nel talent show \"Produce 48\".\nDiscografia.\n\"Di seguito, le opere di Soyou come solista. Per le opere con le Sistar, si veda Discografia delle Sistar\".\nVideografia.\nOltre che nei videoclip delle Sistar, in quello di \"The Space Between\" e di \"Diamond\", Soyou \u00e8 apparsa anche nei seguenti video:\nRiconoscimenti.\n\"Di seguito, i premi ricevuti solo da Soyou. Per i premi ricevuti insieme alle Sistar, si veda Premi e riconoscimenti delle Sistar.\""}
{"id": "4906663", "revid": "599013", "url": "https://it.wikipedia.org/wiki?curid=4906663", "title": "Bill Mathis", "text": "Carriera.\nMathis inizi\u00f2 la sua carriera professionistica nei New York Titans della American Football League, con cui rimase tutta la carriera. Uno dei quattro Titans ad essere rimasti con la franchigia quando i Jets vinsero a sorpresa il Super Bowl III contro i Baltimore Colts, Mathis guid\u00f2 la American Football League in corse nel 1961, venendo inserito da \"Sporting News\" nella formazione ideale della lega quell'anno. Fu convocato per l'All-Star Game nel 1961 e 1963. Mathis si ruppe una vertebra nella terza gara del 1961, contro i Boston Patriots. Riusc\u00ec tuttavia a scendere in campo nella partita successiva e non perse una sola gara quell'anno. Quella resistenza gli consent\u00ec di mantenere il proprio posto nel roster anno dopo anno, concludendo la sua carriera nel 1969. \u00c8 uno dei soli venti giocatori ad avere giocato nella AFL per tutti i dieci anni della sua esistenza e uno dei soli sette ad averlo fatto con una sola franchigia."}
{"id": "4906670", "revid": "125223230", "url": "https://it.wikipedia.org/wiki?curid=4906670", "title": "Joanne Calderwood", "text": "Combatte nella divisione dei pesi paglia per l'organizzazione UFC.\n\u00c8 una pluridecorata lottatrice di Muay thai ed una delle atlete pi\u00f9 forti del mondo nello sport, avendo vinto nella categoria dei pesi mosca il titolo mondiale ISKA, i titoli europei IKF e WKL e la cintura nazionale WBC.\nAttiva nelle MMA dal 2012 nella categoria dei pesi paglia, Calderwood si distingue come una delle migliori striker del panorama mondiale.\n\u00c8 stata premiata \"Newcomer of the Year\" ai \"Women's Mixed Martial Arts Awards\" nel 2012 come la migliore new entry dell'anno e \"Fan Favorite Fighter of the Year\" nel 2014.\nCaratteristiche tecniche.\nIl punto forte di Joanne Calderwood \u00e8 ovviamente lo striking grazie al suo stellare curriculum nel Muay thai: inizi\u00f2 a praticare tale disciplina all'et\u00e0 di 13 anni assieme al fratello, e negli anni a seguire si conferm\u00f2 come una delle thaiboxer pi\u00f9 forti del mondo vincendo molteplici titoli nella divisione dei pesi mosca e arrivando ad essere classificata come l'atleta di muay thai femminile numero 2 al mondo.\nNel 2012 inizia a praticare MMA unendosi al team Dinky Ninjas di Glasgow del quale fa parte il fidanzato, allenatore e manager James Doolan, e velocemente inserisce nel suo arsenale un'ottima guardia da terra e difesa dai takedown grazie anche ai buoni risultati ottenuti in diversi tornei di BJJ a livello nazionale.\nCarriera nelle arti marziali miste.\nInizi.\nLa carriera di Joanne nelle MMA inizia solamente nel 2012 all'et\u00e0 di 25 anni, ma trova il modo di ottenere parecchi incontri in breve tempo.\nEsordisce in febbraio con la promozione scozzese On Top dove vince per KO tecnico nel primo round contro No\u00eblia Molina.\nNemmeno tre mesi dopo viene chiamata in India per combattere nella SFL contro la popolare e favorita striker ucraina Lena Ovchynnikova (record: 8-1): Joanne ebbe pi\u00f9 problemi del previsto in piedi ma dimostr\u00f2 doti sorprendenti nel grappling, ottenendo una meritata vittoria per decisione unanime.\nIn giugno ottiene la terza vittoria consecutiva per KO tecnico contro la grappler francese Ainara Mota.\nInvicta Fighting Championships.\nSempre nel 2012 si unisce alla divisione dei pesi paglia nella neonata organizzazione statunitense Invicta FC, promozione solamente femminile che puntava a diventare la lega di riferimento delle WMMA.\nDebutt\u00f2 in ottobre con l'evento \"Invicta FC 3: Penne vs. Sugiyama\" contro la quotata Ashley Cummins, una pluricampionessa statunitense di MMA con un record di 8-0 come dilettante e 3-0 come professionista, detentrice delle cinture HOOKnSHOOT, Tuff-N-Uff, MFL e XFL: Calderwood la mise KO con una ginocchiata nel primo round, ottenendo il premio \"Knockout of the Night\".\nNel gennaio 2013 Joanne era gi\u00e0 classificata tra i primi 10 pesi paglia al mondo e avrebbe dovuto affrontare la star australiana Bec Hyatt in un evento che ospitava la sfida per il titolo di categoria tra Carla Esparza e Ayaka Hamasaki, ma quest'ultima non pot\u00e9 competere per la cintura in quanto era impegnata nella difesa del titolo giapponese Jewels e la sostituta brasiliana Cl\u00e1udia Gadelha diede forfait per infortunio, cos\u00ec l'Invicta propose a Joanne un'immediata sfida per il titolo contro Carla Esparza, ma l'atlet\u00e0 scozzese si rifiut\u00f2 di lottare per il titolo con cos\u00ec poco preavviso e cos\u00ec ad accettare la sfida titolata contro Esparza fu l'avversaria Bec Hyatt mentre Jo Jo affront\u00f2 l'austriaca Livia von Plettenberg (record: 1-0); Joanne s'impose nettamente con una gran dimostrazione tecnica di muay thai.\nIl contratto di due incontri con l'Invicta FC termin\u00f2 e Calderwood venne ingaggiata dalla promozione britannica Cage Warriors per un singolo incontro nella sua Glasgow contro la veterana statunitense Sally Krumdiack (record: 9-6): Calderwood vinse per KO tecnico durante la prima ripresa.\nNel frattempo rinnov\u00f2 il contratto con l'Invicta FC e in luglio avrebbe dovuto affrontare la top fighter e campionessa di BJJ Cl\u00e1udia Gadelha per un posto come prossimo contendente al titolo che era nelle mani di Carla Esparza, ma nello stesso evento Esparza, che avrebbe dovuto difendere il titolo contro Ayaka Hamasaki, s'infortun\u00f2 e quindi Gadelha venne scelta per affrontare Hamasaki in un match valido per il posto di contendente #1, mentre a Joanne tocc\u00f2 la navigata Sarah Schneider (record: 6-6); la stessa Schneider diede forfait a causa di un infortunio e quindi l'avversaria fu la wrestler Norma Rueda Center (record: 2-0): Calderwood dimostr\u00f2 un'ottima difesa dai takedown ed un buon grappling in generale, e vinse meritatamente per decisione unanime dei giudici di gara con i punteggi 30-27, 29-28 e 29-28.\nIn dicembre affront\u00f2 l'imbattuta esperta di grappling e top 10 di categoria Katja Kankaanp\u00e4\u00e4, vincendo ancora per decisione unanime con tutti i giudici che diedero due round su tre alla scozzese.\nUltimate Fighting Championship.\nNel dicembre 2013 la prestigiosa promozione UFC mise sotto contratto 11 lottatrici dei pesi paglia Invicta FC allo scopo di creare la nuova divisione femminile nella promozione e di lanciare una stagione del reality show \"The Ultimate Fighter\" incentrata su tali atlete: Joanne Calderwood fu tra le scelte di Dana White.\nNel primo turno del torneo Joanne, numero 2 nel draft delle squadre, affronta la sfavorita numero 15 Emily Kagan (record: 3-1), vincendo per decisione di maggioranza dei giudici di gara, due dei quali assegnarono entrambi i round alla thaiboxer scozzese.\nL'avventura di Joanne nel reality show termin\u00f2 nei quarti di finale quando venne sconfitta per sottomissione durante la seconda ripresa dalla giovane e talentuosa Rose Namajunas; nonostante la sconfitta al termine della stagione entrambe le atlete ottennero il premio \"Fight of the Season\".\nNel match di debutto in UFC affront\u00f2 e sconfisse con merito l'ex campionessa dei pesi atomo Deep Jewels Ham Seo-Hee. Mentre ad aprile del 2015 venne sconfitta da Maryna Moroz per sottomissione al primo round.\nA luglio avrebbe dovuto affrontare l'australiana Bec Rawlings in Scozia. Tuttavia, quest'ultima, sub\u00ec un infortunio il giorno prima dell'evento e in seguito venne sostituita da Cortney Casey. Vinse per decisione unanime in un match molto combattuto fin dal primo round; nell'ultima e decisiva ripresa mise a segno varie combinazioni che la portarono alla vittoria. Entrambe le atlete ottennero il riconoscimento \"Fight of the Night\".\nA dicembre avrebbe dovuto affrontare Paige VanZant nel main event di . Tuttavia, il 28 ottobre, venne rimossa dall'evento e sostituita da Rose Namajunas.\nIl 18 giugno del 2016 affront\u00f2, nel primo match della categoria dei pesi mosca femminili in UFC, Valerie Letourneau. A poco pi\u00f9 di due minuti dall'inizio del terzo round, Joanne and\u00f2 a segno con un calcio frontale al corpo sfiancando vistosamente la sua avversaria, per poi finalizzarla con una serie di pugni.\nA settembre affront\u00f2 J\u00e9ssica Andrade in un incontro di pesi paglia, all'evento UFC 203. Venne sconfitta per sottomissione al primo round.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "4906676", "revid": "125164658", "url": "https://it.wikipedia.org/wiki?curid=4906676", "title": "Phyllis Logan", "text": "Biografia e carriera.\nPhyllis Logan studia alla Johnstone High School di Johnstone, Renfrewshire, e al Royal Conservatoire of Scotland, dove si diploma con la James Bridie Gold Metal nel 1977.\nDopo essersi diplomata, entra nel Dundee Repertory Theatre, che lascia nel 1979 per lavorare in un teatro di Edimburgo, prendendo anche parte regolarmente a diversi programmi televisivi scozzesi. Nella produzione di BBC Scotland \"The White Bird Passes\" conosce il regista e scrittore Michael Radford, che nel 1982 la sceglie come protagonista del suo primo film, \"Another Time, Another Place - Una storia d'amore\": per questo ruolo, Logan vince il premio come migliore attrice al Taormina film fest, l'Evening Standard Award come migliore attrice nel 1983 e il premio BAFTA come miglior nuova promessa cinematografica nel 1984.\nNel 1986 interpreta il ruolo regolare di Lady Jane Felsham nella serie televisiva \"Lovejoy\" e partecipa al film di Damiano Damiani L'inchiesta al fianco di star come Keith Carradine e Harvey Keitel e nel 1996 prende parte al film di Mike Leigh \"Segreti e bugie\". Raggiunge il successo interpretando dal 2010 la governante Mrs. Hughes in \"Downton Abbey\".\nVita privata.\nPhyllis Logan vive a Londra, nel distretto di Chiswick, con il marito attore Kevin McNally. Hanno un figlio, David, nato a giugno 1996."}
{"id": "4906677", "revid": "24823", "url": "https://it.wikipedia.org/wiki?curid=4906677", "title": "Nastro d'argento alla migliore attrice esordiente", "text": "Il Nastro d'argento alla migliore attrice esordiente \u00e8 stato un riconoscimento cinematografico italiano assegnato dal Sindacato Nazionale Giornalisti Cinematografici Italiani.\nVenne assegnato per la prima volta nel 1972 e fu un premio ricorrente a cavallo degli anni settanta e ottanta. Come il suo equivalente maschile, non \u00e8 stato pi\u00f9 assegnato dopo il 1986, anche se la sua funzione \u00e8 stata in qualche modo ripresa dal Premio Guglielmo Biraghi.\nAlbo d'oro.\nI vincitori sono indicati in grassetto, a seguire gli altri candidati."}
{"id": "4906687", "revid": "253269", "url": "https://it.wikipedia.org/wiki?curid=4906687", "title": "Joseph Campanella", "text": "Biografia.\nA partire dal 1955 vanta circa 200 interpretazioni, tra film e serie televisive e film per il grande schermo. \nDi origini siciliane, nei primi anni della sua carriera partecip\u00f2 a diverse serie televisive, tra le quali \"La citt\u00e0 in controluce\", \"Gli intoccabili\", \"I sentieri del west\", \"F.B.I.\", \"Missione Impossibile\" e altre. Tra il 1969 ed il 1972 interpret\u00f2 il ruolo di Brian Darrell nella serie \"\" e, contestualmente, dal 1967 al 1972, recit\u00f2 nel telefilm \"Mannix\". Comparve anche in diversi episodi di \"Ironside\", \"Giorno per giorno\", \"Quincy\", \"Love Boat\" e decine di altre serie. Nella stagione 1985-1986 interpret\u00f2 \"I Colby\".\nLa sua prima apparizione cinematografica, in un ruolo non accreditato, risale al 1960 nel film \"Sindacato assassini\". Tra gli altri suoi film, da ricordare \"Il massacro del giorno di San Valentino\" (1967), \"Meteor\" (1979) e \"Prigionieri della Terra\" (1981). Anche nei primi anni novanta comparve frequentemente sul grande schermo con \"Passione fatale\", \"Quando la vendetta ha quattro braccia\", \"Prova di forza\", \"Caf\u00e9 Romeo\". \nFu attivo anche nell'attivit\u00e0 di doppiaggio di cartoni animati, \"Spider-Man\" su tutti, prestando la voce al Dr. Lizard/Curt Connors in diversi episodi tra il 1994 e il 1997. \nNel 1998 apparve nella serie \"The Practice - Professione avvocati\", mentre nel biennio 2000-2001 fu nella serie \"Cos\u00ec \u00e8 la vita\". Tra il 1996 ed il 2005 interpret\u00f2 Jonathan Young nella soap di culto \"Beautiful\".\nCampanella \u00e8 morto nel maggio 2018, all'et\u00e0 di 93 anni, per le complicazioni della malattia di Parkinson."}
{"id": "4906690", "revid": "247222", "url": "https://it.wikipedia.org/wiki?curid=4906690", "title": "Yama (Art Farmer/Joe Henderson)", "text": "Yama \u00e8 un album di Art Farmer e Joe Henderson, pubblicato dalla CTI Records nel 1979. Il disco fu registrato nell'aprile 1979 al The Power Station di New York (Stati Uniti)."}
{"id": "4906701", "revid": "1573940", "url": "https://it.wikipedia.org/wiki?curid=4906701", "title": "Eurylaimus javanicus", "text": "Il beccolargo fasciato o eurilaimo di Giava (\"Eurylaimus javanicus\" ) \u00e8 un uccello passeriforme della famiglia degli Eurilaimidi.\nDescrizione.\nDimensioni.\nMisura circa 20-23 cm di lunghezza, coda compresa.\nAspetto.\nSi tratta di uccelli dall'aspetto massiccio, muniti di una grossa testa, di un collo corto e largo e di becco largo e leggermente uncinato in punta, nel complesso dall'aspetto simile a piccoli corvidi.&lt;br&gt;\nLa livrea si presenta di color cannella su schiena, petto, ventre, fianchi e testa, con quest'ultima che (tranne guance e nuca) \u00e8 pi\u00f9 scura e spesso presenta una mascherina nera fra la base del becco e gli occhi, mentre su basso ventre e sottocoda sono presenti decise sfumature giallo-arancio ed il petto \u00e8 quasi violaceo: talvolta fra quest'ultimo e la gola passa una sottile banda pi\u00f9 scura. Le ali e la coda sono nere, le prime con alcune copritrici gialle e remiganti munite di bordi dello stesso colore, la seconda con la faccia inferiore delle penne munita di una banda bianca e col codione giallo: anche il dorso \u00e8 dello stesso colore. Gli occhi sono grandi e grigio-azzurrognoli, il becco \u00e8 di color avorio-azzurrino con margini nerastri, le zampe sono di color carnicino. Il dimorfismo sessuale in questa specie \u00e8 piuttosto evidente, con la femmina che presenta colorazione molto pi\u00f9 tendente al bruno, assenza di mascherina nera (sostituita spesso da due sottili bande gialle che passano sopra e sotto l'occhio) e giallo alare pi\u00f9 frazionato rispetto al maschio.\nBiologia.\nSi tratta di uccelli diurni che vivono perlopi\u00f9 da soli o in coppie e passano la maggior parte della giornata alla ricerca di cibo fra la vegetazione arborea, rimanendo quasi immobili su posatoi preferenziali e cercando a vista le prede fra il fogliame.\nAlimentazione.\nL'eurilaimo di Giava \u00e8 un uccello essenzialmente insettivoro, con dieta composta perlopi\u00f9 d'insetti, delle loro larve e di altri invertebrati, ma che di tanto in tanto cattura anche piccoli vertebrati come rettili e anfibi: questo uccello pu\u00f2 inoltre nutrirsi di frutta matura e bacche.\nRiproduzione.\nIl nido \u00e8 piriforme e pendente da un ramo, generalmente situato piuttosto vicino al tronco: al suo interno la femmina depone 3-4 uova, che vengono covate a turno da ambedue i sessi per circa due settimane e mezzo. Anche le cure parentali verso i \"pulli\", ciechi e implumi alla nascita, sono appannaggio di entrambi i sessi: i nidiacei sono in grado d'involarsi attorno alle tre settimane dalla schiusa.\nDistribuzione e habitat.\nA dispetto del Nome, l'eurilaimo di Giava non vive unicamente nell'omonima isola, ma occupa un areale piuttosto vasto che comprende anche Sumatra, il Borneo, la penisola malese, l'Indocina meridionale, la Thailandia e la Birmania centro-meridionale. Il suo \"habitat\" d'elezione \u00e8 rappresentato dalla foresta pluviale umida fino a 1100 m di quota, ma lo si pu\u00f2 osservare anche in foreste non troppo dense e perfino in aree antropizzate, come piantagioni e parchi o giardini alberati.\nTassonomia.\nSe ne riconoscono quattro sottospecie:\nUna quinta sottospecie, \"Eurylaimus javanicus friedmanni\", viene attualmente accorpata alla sottospecie \"E. j. pallidus\", della quale rappresenta la popolazione pi\u00f9 settentrionale."}
{"id": "4906707", "revid": "123852839", "url": "https://it.wikipedia.org/wiki?curid=4906707", "title": "Nadir Minotti", "text": "Carriera.\nClub.\nDopo aver giocato nelle giovanili dell' \u00e8 stato aggregato alla rosa della prima squadra nella stagione 2010-2011, nella quale non \u00e8 mai sceso in campo. L'anno successivo ha giocato in Serie A, giocando in totale 3 partite, con esordio in Siena-Atalanta (2-2). A fine stagione \u00e8 stato ceduto in prestito alla Virtus Lanciano neopromossa in Serie B insieme all'ex compagno della Primavera nerazzurra Alberto Almici; nell'arco della stagione ha giocato una partita in Coppa Italia e 24 partite nella serie cadetta, nella quale ha segnato il suo primo gol in carriera il 15 dicembre 2012 in Virtus Lanciano-Spezia (1-1) disputando in totale 24 partite. Il prestito al Lanciano \u00e8 stato riconfermato anche per la stagione 2013-2014, sempre in Serie B. A gennaio 2015 passa in prestito al Foggia, in Lega Pro; il 26 aprile 2015 segna il suo primo gol con i rossoneri, nella partita vinta in casa per 3-2 contro la Reggina. Nel corso del periodo in prestito al Foggia disputa in totale 14 partite.\nIl 28 luglio 2015 viene ceduto in prestito in Serie B al ; il 6 gennaio 2016 torna anticipatamente all'Atalanta e viene ceduto in prestito fino alla fine della stagione alla Robur Siena. Il 14 luglio 2016 viene ceduto in prestito alla , neopromossa in Lega Pro, ma appena un mese pi\u00f9 tardi lascia i marchigiani per accasarsi sempre in prestito alla . Nell'estate del 2017, dopo complessive 133 presenze e 9 reti in campionati professionistici, va a giocare nei dilettanti bergamaschi del Valcalepio; anche negli anni seguenti continua a giocare in Eccellenza, principalmente in club bresciani.\nNazionale.\nHa giocato numerose partite amichevoli con le maglie delle nazionali Under-19 ed Under-20.\nIl 17 dicembre 2013 ha esordito con la maglia della B Italia in una partita amichevole contro l'Italia Under-21.\nStatistiche.\nPresenze e reti nei club.\n\"Statistiche aggiornate al 18 dicembre 2017.\""}
{"id": "4906712", "revid": "247222", "url": "https://it.wikipedia.org/wiki?curid=4906712", "title": "Isis (Art Farmer/Enrico Pieranunzi)", "text": "Isis \u00e8 un album del quartetto (e quintetto) condotto da Enrico Pieranunzi con Art Farmer, pubblicato dalla Soul Note Records nel dicembre del 1981.\nMusicisti.\nNote aggiuntive"}
{"id": "4906713", "revid": "767487", "url": "https://it.wikipedia.org/wiki?curid=4906713", "title": "Der Wahn des Philipp Morris", "text": "Der Wahn des Philipp Morris \u00e8 un film muto del 1921 interpretato e diretto da Rudolf Biebrach.\nProduzione.\nIl film fu prodotto dalla Maxim-Film Ges. Ebner &amp; Co (Berlin).\nDistribuzione.\nCon il visto di censura del 23 settembre, venne presentato in prima a Berlino il 14 ottobre 1921, uscendo anche in Finlandia il 13 marzo 1922."}
{"id": "4906715", "revid": "1543377", "url": "https://it.wikipedia.org/wiki?curid=4906715", "title": "Universit\u00e0 di Tallinn", "text": "L\u2019Universit\u00e0 di Tallinn \u00e8 la terza pi\u00f9 grande universit\u00e0 dell'Estonia. Ha sede a Tallinn, la capitale dell'Estonia.\nL'universit\u00e0 ha molti studenti internazionali, una didattica \"friendly\" ed \u00e8 suddivisa in diversi college. L'istituto, inoltre, garantisce una considerevole libert\u00e0 accademica (selezione del piano di studi), garantendo un'alta qualit\u00e0 dell'istruzione.\nStoria.\nL'Universit\u00e0 di Tallinn nasce il 18 marzo del 2005 dall'unione di diverse universit\u00e0 ed istituti precedentemente presenti a Tallinn: in particolare, la \"Biblioteca Universitaria Estone\", la Baltic Film and Media School, l\u2019\"Istituto Estone delle Scienze Umane\", l\u2019\"Istituto di Storia\" e l\u2019\"Universit\u00e0 pedagogica di Tallinn\".\nLe sue eccellenze riguardano il campo delle scienze umane e sociali ma vede un costante progresso negli ambiti tecnico-scientifico, nonch\u00e9 vanta una lunga tradizione nella formazione degli insegnanti e della ricerca educativa.\nL'universit\u00e0.\nL'Universit\u00e0 di Tallinn \u00e8 un istituto dalla didattica innovativa, riconosciuta sia nazionalmente che internazionalmente.\nL'obiettivo principale di quest'universit\u00e0 \u00e8 incoraggiare lo sviluppo sostenibile della ricerca in Estonia, avvalendosi di una fitta rete di partnership accademiche.\nL'universit\u00e0 comprende 19 istituti universitari e 6 college, all'interno dei quali si studiano queste sei principali aree disciplinari:\nL'universit\u00e0 conta oltre 10000 studenti (600 dei quali provenienti da paesi stranieri) e 1100 professori e ricercatori dei quali circa il 9,5% sono stranieri.\nInternazionalizzazione.\nUna delle priorit\u00e0 che persegue l'universit\u00e0 riguarda l'internazionalizzazione. Grazie ai suoi corsi di laurea e ai corsi intensivi di breve durata (\"Summer school\", \"Winter school\") in lingua inglese, risulta essere l'istituzione accademica pi\u00f9 internazionalizzata tra quelle dei Paesi baltici. Tutte le facolt\u00e0 sono a numero chiuso e prevedono una serie di esami d'ammissione.\nAttualmente l'universit\u00e0 risulta aver stipulato partnership con oltre 50 universit\u00e0 in Europa, Stati Uniti d'America, Giappone, Cina, Russia e molti altri paesi. Inoltre, accoglie oltre 600 studenti Erasmus ogni anno provenienti dai paesi membri dell'Unione europea.\nCorsi di laurea triennale.\nQuesti programmi di studio sono erogati totalmente in lingua inglese:\nCorsi di laurea specialistica.\nQuesti programmi di studio sono erogati totalmente in lingua inglese:"}
{"id": "4906725", "revid": "123293301", "url": "https://it.wikipedia.org/wiki?curid=4906725", "title": "Mickey Fox", "text": "Biografia.\n\u00c8 stata un'attrice statunitense; non pi\u00f9 giovanissima, curiosamente Mickey Fox esordisce nel 1971 in un film Italiano, \"Trastevere\", e doppiata da Lia Curci interpreta il ruolo di una popolana romana, Sora Regina.\nDopo un iniziale ruolo da protagonista in Italia, interpreter\u00e0 per il resto della sua carriera ruoli pressoch\u00e9 da comprimaria in svariati film e telefilm (alcuni anche poco noti al pubblico internazionale); i ruoli che spesso le vennero affidati furono ritagliati su misura per la sua figura di donna corpulenta e di mezza et\u00e0.\nProbabilmente, i ruoli maggiori che ha ottenuto dopo l'esordio italiano sono state ripetute apparizioni come guest-star nel telefilm \"La strana coppia\", seppur in ruoli sempre diversi per ogni singolo episodio.\nIntorno alla met\u00e0 degli anni ottanta, Mickey Fox non prende pi\u00f9 parte a nessuna pellicola cinematografica; muore qualche anno dopo il suo ritiro, all'et\u00e0 di 72 anni."}
{"id": "4906727", "revid": "1543377", "url": "https://it.wikipedia.org/wiki?curid=4906727", "title": "Honda Dual Note", "text": "La Honda Dual Note \u00e8 una concept car realizzata dalla Honda nel 2001.\nSviluppo.\nRealizzata per il salone dell'automobile di Tokyo del 2001, si poneva come prototipo per una vettura sportiva ad alte prestazioni con basso impatto ambientale.\nTecnica.\nIl mezzo sfruttava il sistema Integrated Motor Assist che abbinava un propulsore i-VTEC 3.5 V6 a tre motori elettrici per l'erogazione totale di una potenza di 400 cv. Integrava inoltre l'Active Torque Transfer System per la gestione intelligente delle sospensioni e il Vehicle Stability Assist che era atto al controllo della stabilit\u00e0 del mezzo."}
{"id": "4906736", "revid": "228587", "url": "https://it.wikipedia.org/wiki?curid=4906736", "title": "Clito", "text": ""}
{"id": "4906743", "revid": "247222", "url": "https://it.wikipedia.org/wiki?curid=4906743", "title": "Jazz a confronto 24", "text": "Jazz a confronto 24 \u00e8 il primo album di Enrico Pieranunzi, pubblicato dalla Horo Records nel 1975.\nMusicisti.\nNote aggiuntive"}
{"id": "4906750", "revid": "1573940", "url": "https://it.wikipedia.org/wiki?curid=4906750", "title": "Hemiscyllium ocellatum", "text": "Hemiscyllium ocellatum () \u00e8 uno squalo appartenente alla famiglia Hemiscylliidae.\nDistribuzione e habitat.\nProviene dalle barriere coralline dell'ovest dell'oceano Pacifico, in particolare da Australia e Nuova Guinea. \u00c8 una specie che nuota a basse profondit\u00e0 in zone ricche di coralli e che si \u00e8 adattata a sopravvivere in acque anossiche visto che spesso nuota nelle pozze con poco ricambio d'acqua. \u00c8 comune soprattutto nella grande barriera corallina.\nDescrizione.\nPresenta un corpo allungato, cilindrico. La testa non ha il profilo particolarmente appuntito e gli occhi sono piccoli. La lunghezza massima registrata \u00e8 di 107\u00a0cm.\nLa colorazione \u00e8 prevalentemente marrone pallida con piccole macchie scure su tutto il corpo, delle fasce a distanza pi\u00f9 o meno regolare di un marrone pi\u00f9 intenso. Dietro la testa, appena sopra le pinne pettorali, ci sono due grandi macchie nere con il bordo bianco. Il ventre \u00e8 pallido, le due pinne dorsali sono piccole e molto arretrate.\nBiologia.\nComportamento.\n\u00c8 attivo prevalentemente all'alba e al tramonto.\nAlimentazione.\nSi nutre sia di pesci pi\u00f9 piccoli che di invertebrati marini come crostacei gamberi, anfipodi e granchi (Ocypodidae, Portunidae, Xanthidae) e vermi anellidi.\nRiproduzione.\n\u00c8 oviparo e la fecondazione \u00e8 interna. L'accoppiamento avviene di solito tra luglio e novembre. Poco prima di esso, il maschio morde la femmina. Possono deporre fino a 50 uova in un anno.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 \u00e8 comune, ma la sua popolazione necessita di essere monitorata perch\u00e9 diversi esemplari vengono catturati accidentalmente durante la pesca e perch\u00e9 questa specie \u00e8 abbastanza ricercata per gli acquari.\nUn altro pericolo di cui potrebbe risentire \u00e8 il degrado del suo habitat. Questa specie \u00e8 comunque diffusa in alcune aree marine protette e non \u00e8 pericolosa per l'uomo."}
{"id": "4906752", "revid": "339392", "url": "https://it.wikipedia.org/wiki?curid=4906752", "title": "Seconda Brigata mobile carabinieri", "text": ""}
{"id": "4906757", "revid": "247222", "url": "https://it.wikipedia.org/wiki?curid=4906757", "title": "The Day After the Silence", "text": "The Day After the Silence \u00e8 un album di Enrico Pieranunzi, pubblicato dalla Edi-Pan Records nel 1976.\nTracce.\nBrani composti da Enrico Pieranunzi\nBrani composti da Enrico Pieranunzi\nMusicisti.\nNote aggiuntive"}
{"id": "4906762", "revid": "2210568", "url": "https://it.wikipedia.org/wiki?curid=4906762", "title": "Luca Spinola (1628-1715)", "text": "Biografia.\nFiglio di Luciano del ramo nobiliare degli Spinola di Luccoli e di Francisca Ferrero, nativo di Genova intorno al 1628, fu ascritto nel Libro d'oro della nobilt\u00e0 genovese nel 1655. Ricopr\u00ec, tuttavia, il suo primo incarico per la Repubblica di Genova nel 1673 dando cos\u00ec credito che il nobile Luca Spinola prefer\u00ec inizialmente curare le proprie attivit\u00e0 di famiglia e governare in prima persona la gestione di alcuni feudi familiari.\nSolamente nel 1680 vide un intensificarsi degli impegni di stato in modo pi\u00f9 stabile e continuativo che lo portarono, tra gli altri, a far parte della giunta straordinaria di guerra presieduta dal doge Francesco Maria Imperiale Lercari durante il periodo di aperta ostilit\u00e0 con la Francia di Luigi XIV. Nel 1685 fu nominato a supremo sindacatore. Nelle elezioni dogali del 27 agosto 1687 il suo nome vinse con quattro voti di scarto rispetto all'altro candidato, il Magnifico Bendinelli Negrone. In qualit\u00e0 di doge fu investito anche della correlata carica biennale di re di Corsica.\nIl suo mandato - l'ottantaquattresimo in successione biennale e il centoventinovesimo nella storia repubblicana - fu dedicato alla prosecuzione dei lavori del nuovo molo sotto le fortificazioni di San Giacomo di Carignano e alla ricostruzione della citt\u00e0 dopo il bombardamento navale francese del 1684.\nTerminato il dogato il 27 agosto 1689 continu\u00f2 a servire lo stato genovese in incarichi e impegni fino all'et\u00e0 di 75 anni. Ritiratosi a vita privata, Luca Spinola mor\u00ec a Genova nel corso del 1715 dove fu sepolto all'interno dell'abbazia di San Gerolamo di Quarto dei mille.\nDal matrimonio con Vittoria De Marini non ebbe figli."}
{"id": "4906763", "revid": "767487", "url": "https://it.wikipedia.org/wiki?curid=4906763", "title": "Live Session (Luca Carboni)", "text": "Live Session \u00e8 il primo EP del cantante italiano Luca Carboni pubblicato il 27 marzo 2014 solo in download digitale in esclusiva su \"Amazon\", un'azienda di commercio elettronico statunitense.\nDescrizione.\nL'EP contiene 6 brani in versione \"live unplugged\", registrati il 20 marzo 2014 nel punto vendita \"Amazon\" di Milano."}
{"id": "4906766", "revid": "1442080", "url": "https://it.wikipedia.org/wiki?curid=4906766", "title": "Namco System 12", "text": "Namco System 12 \u00e8 una scheda madre arcade prodotta da Namco alla fine del 1996. In hardware, \u00e8 un aggiornamento del Namco System 11 che era basata sulla PlayStation di Sony, il microprocessore MIPS R3000A \u00e8 il 50% pi\u00f9 veloce, ed il processore del suono C76 \u00e8 stato sostituito da un H8/3002. Come il System 11, il System 12 usa delle surface-mounted ROM chips, il che significa che le schede era uniche per ogni gioco."}
{"id": "4906771", "revid": "247222", "url": "https://it.wikipedia.org/wiki?curid=4906771", "title": "A Long Way", "text": "A Long Way \u00e8 un album di Enrico Pieranunzi, pubblicato dalla Carosello Records nel febbraio del 1978.\nTracce.\nBrani composti da Enrico Pieranunzi\nBrani composti da Enrico Pieranunzi, eccetto dove indicato"}
{"id": "4906773", "revid": "1573940", "url": "https://it.wikipedia.org/wiki?curid=4906773", "title": "Eurylaimus ochromalus", "text": "Il beccolargo giallonero (\"Eurylaimus ochromalus\" ) \u00e8 un uccello passeriforme della famiglia degli Eurilaimidi.\nDescrizione.\nDimensioni.\nMisura una ventina di centimetri di lunghezza, coda compresa.\nAspetto.\nSi tratta di uccelli dall'aspetto massiccio, muniti di una grossa testa con grandi occhi, di collo corto e largo e di un becco largo e leggermente uncinato in punta, nel complesso dall'aspetto simile a piccoli corvidi.&lt;br&gt;\nLa livrea \u00e8 nera su testa, dorso, spalle, ali e coda: quest'ultima si presenta con le penne munite di punta bianca sulla facciata inferiore, cos\u00ec come le penne alari sulla superficie interna sono bianco-grigiastre, con decise sfumature giallastre a livello dell'attaccatura dell'arto. Anche le copritrici secondarie, i margini laterali delle remiganti, la parte inferiore della groppa, il codione, il sottocoda ed il basso ventre sono giallo-biancastri, mentre il resto del ventre ed il petto sono rosati e il collo \u00e8 cinto da una banda bianca pi\u00f9 larga sulla coda e molto stretta sulla nuca. Gli occhi sono ambrati, il becco \u00e8 bluastro con margini neri, le zampe sono di color carnicino. Nelle femmine le parti gialle sono pi\u00f9 sbiadite e la banda golare bianca \u00e8 a contatto col rosato della zona ventrale, mentre nei maschi i due colori sono separati da un'ulteriore banda nera che va da spalla a spalla.\nBiologia.\nSi tratta di uccelli dalle abitudini diurne, che vivono perlopi\u00f9 solitari o in coppie: essi sono in grado di rimanere anche per lunghi periodi quasi del tutto immobili su posatoi preferenziali, cercando a vista le prede fra il fogliame.\nAlimentazione.\nSi tratta di uccelli insettivori, la cui dieta si basa essenzialmente su piccoli invertebrati e le loro larve, anche se di tanto in tanto essi catturano piccoli vertebrati e ancor pi\u00f9 sporadicamente si cibano di frutta matura e bacche.\nRiproduzione.\nPur mancando osservazioni dirette delle modalit\u00e0 riproduttive di questi uccelli, si ritiene che esse non differiscano significativamente da quelle del congenere e affine eurilaimo di Giava.\nDistribuzione e habitat.\nIl beccolargo giallonero \u00e8 diffuso nel Tenasserim, in Thailandia meridionale, nella penisola malese, a Sumatra, in Borneo e in alcune isole limitrofe (isole Riau, Bangka, Belitung, isole Natuna): il suo \"habitat\" \u00e8 rappresentato dalla foresta pluviale matura.\nTassonomia.\nSebbene alcuni autori ne riconoscano tre sottospecie (la sottospecie nominale \"E. o. ochromalus\", \"Eurylaimus ochromalus kalamantan\" del Sarawak sudoccidentale e \"Eurylaimus ochromalus mecistus\" delle isole Banyak), in virt\u00f9 dell'alta variet\u00e0 intraspecifica della livrea la specie viene considerata monotipica"}
{"id": "4906774", "revid": "1363832", "url": "https://it.wikipedia.org/wiki?curid=4906774", "title": "William Douglas, I marchese di Douglas", "text": "Biografia.\nEra il figlio maggiore di William Douglas, X conte di Angus, e di sua moglie, la contessa Elizabeth Oliphant, figlia di Laurence Oliphant, IV Lord Oliphant. \nPoco prima della sua nascita, suo nonno eredit\u00f2 la contea di Angus e la Signoria di Douglas da un lontano cugino, nel 1591.\nCon lo scandalo della cospirazione cattolica pro-spagnola in Scozia, suo padre venne considerato un traditore ma riusc\u00ec a difendere la sua eredit\u00e0 e la sua posizione e scelse di andare in esilio a Parigi nel 1608.\nTutto questo ha avuto un effetto sull'infanzia di William e nel 1596 prese il posto del padre in parlamento. \nNel 1611 successe al padre come conte di Angus. Con il permesso di Giacomo VI di Scozia, viaggi\u00f2 in Europa (1616-1620 e 1623-1634). Durante la sua assenza i suoi possedimenti vennero gestiti da suo fratello, Lord Mordington, e da suo cugino, William Douglas, VII conte di Morton. \nNel 1625, alla morte di Giacomo I, ritorn\u00f2 in Inghilterra. Durante la visita del nuovo re in Scozia, in occasione della sua incoronazione, William venne creato marchese di Douglas, conte di Angus, Lord di Abernethy. Egli port\u00f2 la corona durante l'incoronazione.\nFino al 1638, trascorse la maggior parte del suo tempo a Castle Douglas. Nel 1644, firm\u00f2 il Patto Nazionale a Douglas Kirk, ma dal 1645 si un\u00ec con James Graham, I marchese di Montrose, nella battaglia di Kilsyth. In seguito alla sconfitta nella battaglia di Philiphaugh, venne catturato e imprigionato nel castello di Edimburgo. Fu rilasciato nel 1647 in seguito al pagamento di una grossa multa. Nel 1651, Carlo II gli offr\u00ec il comando di un reggimento dell'esercito che stava per invadere l'Inghilterra, ma rifiut\u00f2.\nMatrimoni.\nPrimo Matrimonio.\nNel 1601 spos\u00f2 Margaret Hamilton (1585-1623), figlia di Claude Hamilton, I Lord Paisley. Ebbero sei figli:\nSecondo Matrimonio.\nSpos\u00f2, il 15 settembre 1632, Lady Mary Gordon (1600-1674), figlia di George Gordon, I marchese di Huntly. Ebbero sette figli:\nMorte.\nMor\u00ec il 19 febbraio 1660 a Douglas Castle, Douglas."}
{"id": "4906784", "revid": "228587", "url": "https://it.wikipedia.org/wiki?curid=4906784", "title": "Il talismano (opera)", "text": "Il talismano \u00e8 un'opera in tre atti di Antonio Salieri e Giacomo Rust su libretto di Lorenzo Da Ponte, tratto dalla commedia omonima di Carlo Goldoni. La prima rappresentazione ebbe luogo al Teatro della Canobbiana di Milano il 21 agosto 1779, in occasione dell'inaugurazione del teatro. Seguirono altre rappresentazioni al Teatro San Samuele di Venezia nell'autunno del 1779, al Teatro della Pergola di Firenze nel marzo 1780, al Teatro alla Scala di Milano nell'estate del 1785.\nUna versione riveduta, con musiche solo di Salieri, fu rappresentata al Burgtheater di Vienna il 10 settembre 1788. Altre rappresentazioni si ebbero a Dresda e Braunschweig nel 1789, e a Berlino nel 1796.\nTrama.\nPerillo ama Sandrina, figlia del governatore Pancrazio, ma il legame \u00e8 malvisto dal governatore, che vorrebbe dare la figlia in sposa a Lindoro. Per questo Perillo \u00e8 dovuto fuggire e si \u00e8 unito agli zingari. Lindoro per\u00f2 ama la zingara Carolina e non intende sposare Sandrina. L'opera descrive i tentativi fatti ai danni di Pancrazio per fare in modo che i quattro giovani possano unirsi secondo i loro desideri. Carolina si serve di un talismano donatole dal capo degli zingari Cardano, che le permette di cambiare identit\u00e0 a piacere. La storia si risolve felicemente quando si scopre che Carolina \u00e8 figlia di Pancrazio, creduta morta venti anni prima in un naufragio e raccolta morente dagli zingari."}
{"id": "4906785", "revid": "729019", "url": "https://it.wikipedia.org/wiki?curid=4906785", "title": "Right to Censor", "text": "Right to Censor \u00e8 stata una stable attiva nella World Wrestling Federation composto da Steven Richards, Bull Buchanan, The Goodfather, Val Venis e Ivory. Il gruppo \u00e8 una parodia del Parents Television Council."}
{"id": "4906790", "revid": "38120", "url": "https://it.wikipedia.org/wiki?curid=4906790", "title": "Tam Tam", "text": ""}
{"id": "4906798", "revid": "228587", "url": "https://it.wikipedia.org/wiki?curid=4906798", "title": "Completely Well", "text": "Completely Well \u00e8 il diciassettesimo album in studio del chitarrista blues statunitense B. B. King, pubblicato nel 1969 dalla Bluesway Records. La sua importanza nella carriera musicale di quest'ultimo \u00e8 dovuta soprattutto alla traccia di chiusura, \"The Thrill Is Gone\", che divenne una vera hit e una delle canzoni pi\u00f9 note del R&amp;B.\nPubblicazioni.\nVenne pubblicato in formato LP nel 1969 e fu ristampato su CD nel 1987 (tranne nel Regno Unito). \nIl libretto introduttivo venne scritto dal critico di San Francisco Ralph J. Gleason, che in sostanza tracci\u00f2 un profilo biografico di King, soffermandosi in molti paragrafi sul nome di un disco di King, \"Confessin' the Blues\", e sulla sua importanza."}
{"id": "4906799", "revid": "339392", "url": "https://it.wikipedia.org/wiki?curid=4906799", "title": "Tam tam", "text": ""}
{"id": "4906801", "revid": "767487", "url": "https://it.wikipedia.org/wiki?curid=4906801", "title": "Evinrude (film)", "text": "Evinrude \u00e8 un film muto del 1914 diretto da Stellan Rye, interpretato da Paul Wegener, Grete Berger e Lyda Salmonova.\nProduzione.\nIl film fu prodotto dalla Deutsche Bioscop (fr.:Greenb) (s.a. Biosc) &lt;DtBios&gt; (Deutschland), No. 1509 e venne girato nei Bioscop-Atelier di Neubabelsberg, a Potsdam.\nDistribuzione.\nUsc\u00ec nelle sale cinematografiche tedesche il 21 febbraio 1914. Non si conoscono copie della pellicola ancora esistente e il film viene considerato presumibilmente perduto."}
{"id": "4906803", "revid": "1305772", "url": "https://it.wikipedia.org/wiki?curid=4906803", "title": "Midnight (Coldplay)", "text": "Midnight \u00e8 un singolo del gruppo musicale britannico Coldplay, pubblicato il 19 aprile 2014 come secondo estratto dal sesto album in studio \"Ghost Stories\".\nDescrizione.\n\"Midnight\" \u00e8 nato da un brano originariamente composto e prodotto da Jon Hopkins nel 2003. Intitolato \"Amphora\", questo brano non \u00e8 mai stato completato da Hopkins ed \u00e8 stato parzialmente pubblicato dal blog musicale \"A Strangely Isolated Place\" su SoundCloud agli inizi del 2012.\nIl brano \u00e8 stato successivamente ripreso dai Coldplay, che, insieme ad Hopkins, hanno dato vita a \"Midnight\". Il brano incorpora anche alcuni elementi di \"The Fourth State II\" di Hopkins, seconda parte di \"The Fourth State\" (presente nell'EP omonimo del 2008), e, rispetto a quanto realizzato in precedenza dal gruppo, si distingue per le sonorit\u00e0 vicine alla musica d'ambiente ed \u00e8 caratterizzato dal cantato di Chris Martin mediante l'utilizzo di un vocoder e dal suono dei sintetizzatori.\nVideo musicale.\nIl video musicale, diretto da Mary Wigmore, \u00e8 stato presentato in anteprima su Vevo il 25 febbraio 2014 alle 18:00 UTC (mezzanotte a Ulan Bator, Mongolia). Esso \u00e8 stato interamente girato mediante l'utilizzo di telecamere a raggi infrarossi.\nTracce.\nTesti e musiche di Guy Berryman, Jonny Buckland, Will Champion, Chris Martin e Jon Hopkins"}
{"id": "4906807", "revid": "110157", "url": "https://it.wikipedia.org/wiki?curid=4906807", "title": "Pale Green Ghosts", "text": "Pale Green Ghosts \u00e8 il secondo album in studio per l'americano John Grant (ex The Czars). Il lavoro \u00e8 stato registrato interamente in Islanda con musicisti locali e il produttore-musicista Biggi Veira. Ospite di lusso al backing vocals in varie tracce del disco \u00e8 Sin\u00e9ad O'Connor. Pale Green Ghosts \u00e8 stato eletto disco dell'anno 2013 dalla famosa catena di negozi londinese di Rough Trade."}
{"id": "4906809", "revid": "281901", "url": "https://it.wikipedia.org/wiki?curid=4906809", "title": "Arctogadus", "text": ""}
{"id": "4906811", "revid": "1573940", "url": "https://it.wikipedia.org/wiki?curid=4906811", "title": "Sarcophanops", "text": "Sarcophanops \u00e8 un genere di uccelli passeriformi della famiglia degli Eurilaimidi.\nEtimologia.\nIl nome del genere deriva dall'unione delle parole greche \"\u03c3\u03b1\u03c1\u03ba\u03cc\u03c2\" (\"sarkos\", \"carne\") e \"\u03c6\u03b1\u03bd\u03b5\u03c1\u03cc\u03c2\" (\"faneros\", \"visibile\") col suffisso \"-ops\", \"occhio\", ed \u00e8 traducibile grossomodo con \"carne dell'occhio visibile\", in riferimento all'appariscente anello perioculare che caratterizza questi uccelli.\nDescrizione.\nGli eurilaimi caruncolati sono uccelli piuttosto simili ai \"cugini\" del genere \"Eurylaimus\", rispetto ai quali presentano colorazione pi\u00f9 scura, becco pi\u00f9 sottile e soprattutto i vistosi cerchi perioculari carnosi (\"caruncole\", da cui il nome comune di questi uccelli) di colore azzurro.\nDistribuzione e habitat.\nLe specie ascritte al genere sono diffuse nelle Filippine, dove abitano la foresta pluviale.\nTassonomia.\nAl genere vengono ascritte due specie:\nIn passato questi uccelli venivano ascritti al genere \"Eurylaimus\" col nome rispettivamente di \"Eurylaimus samarensis\" ed \"Eurylaimus steerii\": tuttavia, recenti analisi genetiche hanno rivelato che i due generi non sono particolarmente vicini fra loro."}
{"id": "4906815", "revid": "1543377", "url": "https://it.wikipedia.org/wiki?curid=4906815", "title": "Eraclito e Democrito", "text": "Eraclito e Democrito \u00e8 un'opera in due atti di Antonio Salieri su libretto di Giovanni De Gamerra. La prima rappresentazione ebbe luogo al Burgtheater di Vienna il 13 agosto 1795. L'opera ebbe un modesto successo, con meno di venti recite. Un'ulteriore rappresentazione ebbe luogo a Berlino nel 1796."}
{"id": "4906820", "revid": "1543377", "url": "https://it.wikipedia.org/wiki?curid=4906820", "title": "Mariano Copped\u00e8", "text": "Biografia.\nNacque sotto il dominio del Granducato di Toscana da Luigi, sarto, e da Assunta Masini. Cinque anni dopo rimase orfano. Venne cos\u00ec affidato dapprima all'Orfanotrofio del Bigallo, in seguito fu trasferito alla Pia Casa del Lavoro. Fu portato ad attivit\u00e0 artigianali presso diverse botteghe e svolgendo varie mansioni, poi si stabil\u00ec presso un intagliatore. Pass\u00f2 quindi sotto altrettanti maestri che lo formarono.\nAder\u00ec ai moti risorgimentali nel 1859 e nel 1860, ottenendo riconoscimenti al valore.\nRitornato nella sua citt\u00e0 natale si spos\u00f2 con Antonietta Bizzarri nel 1865. Con lei ebbe tre figli: Gino, Carlo e Adolfo.\nNel 1875 avvi\u00f2 un proprio laboratorio di mobili, arredi e decorazioni, situato alla loggia dei Servi di Maria. Attraversando una crisi economica e il decesso della moglie, riusc\u00ec ad imporsi professionalmente. Nel 1885 cambi\u00f2 postazione occupando uno spazio pi\u00f9 grande sul lungarno Guicciardini, qui facendosi conoscere ufficialmente come \"Casa Artistica \u201cCopped\u00e8\u201d\", frequentata anche da facoltosi e da illustri personalit\u00e0.\nStile Copped\u00e8.\nIl suo eclettico stile artistico influenzer\u00e0 i figli architetti che diedero vita al cosiddetto \"Stile Copped\u00e8\"."}
{"id": "4906822", "revid": "775372", "url": "https://it.wikipedia.org/wiki?curid=4906822", "title": "Aeroporto Internazionale di Sinferopoli", "text": "L'Aeroporto Internazionale di Sinferopoli (in russo: \"\u041c\u0435\u0436\u0434\u0443\u043d\u0430\u0440\u043e\u0301\u0434\u043d\u044b\u0439 \u0430\u044d\u0440\u043e\u043f\u043e\u0301\u0440\u0442 \u0421\u0438\u043c\u0444\u0435\u0440\u043e\u0301\u043f\u043e\u043b\u044c\", in ucraino: \"\u041c\u0456\u0436\u043d\u0430\u0440\u043e\u0434\u043d\u0438\u0439 \u0430\u0435\u0440\u043e\u043f\u043e\u0440\u0442 \u0421\u0456\u043c\u0444\u0435\u0440\u043e\u043f\u043e\u043b\u044c\") \u00e8 un aeroporto internazionale civile situato a 17 chilometri a nord-ovest dal centro della citt\u00e0 di Sinferopoli, in Crimea, territorio conteso tra Russia e Ucraina.\nStoria.\nIl 21 gennaio 1936, il Consiglio dei commissari del popolo della Repubblica autonoma di Crimea decise di iniziare la costruzione dell'aeroporto di Sinferopoli. I collegamenti aerei tra Mosca e Sinferopoli furono aperti nel maggio di quello stesso anno. Prima della seconda guerra mondiale, i voli tra la capitale sovietica e la Crimea facevano scalo a Kiev o Kharkov.\nNel 1957 fu costruito un terminal passeggeri. L'aeroporto \u00e8 stato poi utilizzato da Il-12, Il-14 e Mil Mi-4. Nel 1960, fu realizzata una pista di cemento. Nuovi aerei come gli An-10 e gli Il-18 sono arrivati all'aeroporto.\nDal 1964 transitano nell'aeroporto anche gli Antonov An-24. Nel 1977 inizi\u00f2 la costruzione della seconda pista, poi completata nel 1982, progettata per essere utilizzabile dagli aerei Il-86, Il-76, Il-62 e Tu-154. Negli anni seguenti, gli IL-86 fecero una media di 5,6 voli giornalieri per Mosca.\nAll'inizio degli anni 2000, la vecchia pista 01R/19L, ormai obsoleta, \u00e8 stata dismessa. La pista costruita nel 1982 \u00e8 oggi l'unica in uso come 01/19; la sua lunghezza e larghezza le permettono di accogliere aerei pesanti.\nNel 2014, durante la crisi di Crimea, l'aeroporto \u00e8 stato sequestrato il 28 febbraio dalle truppe filorusse. Lo spazio aereo della Crimea \u00e8 rimasto chiuso e il traffico aereo \u00e8 stato interrotto per due giorni. L'11 marzo le truppe filorusse hanno preso la torre di controllo e chiuso lo spazio aereo della Crimea fino alla fine della settimana. Il volo internazionale ucraino PS65 \u00e8 dovuto tornare a Kiev poco prima dell'atterraggio.\nNegli anni seguenti, l'aeroporto ha visto il suo traffico crescere da uno a cinque milioni di passeggeri rendendo cos\u00ec necessaria la costruzione di un nuovo terminal pi\u00f9 grande per sostituire due vecchi. Il 16 aprile 2018, il nuovo terminal di 78.000 m\u00b2 \u00e8 stato cos\u00ec messo in funzione, sostituendo i due vecchi terminal che erano diventati troppo piccoli.\nDati tecnici.\nLa struttura, posta all'altitudine di 195\u00a0m (639\u00a0ft), \u00e8 dotata di una pista in calcestruzzo, lunga e larga 60 m con orientamento 01L/19R, e di terminal separati per i voli nazionali ed internazionali."}
{"id": "4906823", "revid": "584834", "url": "https://it.wikipedia.org/wiki?curid=4906823", "title": "Aeroporto di Simferopoli", "text": ""}
{"id": "4906825", "revid": "584834", "url": "https://it.wikipedia.org/wiki?curid=4906825", "title": "Simferopol International Airport", "text": ""}
{"id": "4906827", "revid": "767487", "url": "https://it.wikipedia.org/wiki?curid=4906827", "title": "Der Schatz des Abdar Rahmann", "text": "Der Schatz des Abdar Rahmann \u00e8 un film muto del 1914 diretto da Max Obal.\nProduzione.\nIl film fu prodotto dalla Deutsche Bioscop GmbH.\nDistribuzione.\nImportato dalla Path\u00e9 Fr\u00e8res, fu distribuito negli Stati Uniti dalla General Film Company: ribattezzato con il titolo inglese di \"The Treasure of Abdar Rahman\", usc\u00ec nelle sale nell'aprile 1914."}
{"id": "4906828", "revid": "1573940", "url": "https://it.wikipedia.org/wiki?curid=4906828", "title": "Eustala belissima", "text": "Eustala belissima \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo spagnolo \"belissimo\", cio\u00e8 \"molto bello\", ad indicare l'aspetto esteriore del ragno.\nCaratteristiche.\nL'olotipo maschile rinvenuto ha dimensioni: cefalotorace lungo 1,90mm, largo 1,50mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in Brasile: nei pressi di Cambar\u00e1 do Sul, nel Rio Grande do Sul.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4906829", "revid": "287204", "url": "https://it.wikipedia.org/wiki?curid=4906829", "title": "Kawkab Athl\u00e9tique Club de Marrakech", "text": "Il Kawkab Athletic Club de Marrakech (in arabo \u0627\u0644\u0645\u0631\u0627\u0643\u0634\u064a \u0627\u0644\u0643\u0648\u0643\u0628 ), abbreviato in KACM e noto come Kawkab de Marrakech, \u00e8 una societ\u00e0 calcistica marocchina con sede a Marrakech, fondata nel 1947. Milita nella massima divisione del campionato marocchino di calcio, la Botola 1 Pro, e gioca le partite casalinghe nello Stade de Marrakech (45 240 posti).\nStoria.\nIl Kawkab Athl\u00e9tique Club de Marrakech fu fondato il 20 settembre del 1947 da Idriss Talbi. Il club \u00e8 un'estensione di uno dei pi\u00f9 grandi club di Marrakech, l'Annajah, fondato all'inizio del 1940 dallo stesso Talbi. Dalla sua fondazione fino ad oggi il club \u00e8 stato caratterizzato da tre grandi periodi.\nPeriodo d'oro (1956-1969).\nDopo due vittorie ai play-off, una contro l'Hassaniat Alkasba e una contro l'Aladl Aribati, il club ottenne il diritto di giocare nella nuova divisione, istituita dopo dell'indipendenza del Marocco, nel 1956, da una commissione temporanea. In quella prima edizione del torneo (1956-1957) fin\u00ec secondo in classifica nel campionato dietro il Wydad Casablanca. Nella sua seconda edizione, invece, nel 1957-1958, e per la prima volta nella sua storia riusc\u00ec a vincere il campionato. Negli anni a venire il club continu\u00f2 a piazzarsi sempre tra i primi nella classifica, anche se quella fu ultima volta che vinse il campionato in quel periodo. Nella Coppa del Marocco il club sorprese tutti arrivando in semifinale per ben tre volte, nel 1957, 1958 e 1960, e per la prima volta in finale nel 1962, quando perse contro Mouloudia Oujda per 1-0. Nel 1963 vinse la sua prima Coppa del Marocco, seguita da altri due successi nel 1964 e nel 1965: il Kawkab divenne la prima squadra a vincere la Coppa del Marocco per tre anni di fila, guadagnando il diritto di detenere la coppa nella sala dei trofei del club.\nPeriodo buio (1968-1984).\nQuesto periodo \u00e8 caratterizzato da grandi delusioni, sconfitte e numerose discese in seconda divisione. Per sedici anni il club non riusc\u00ec a vincere n\u00e9 la Coppa del Marocco n\u00e9 il campionato. Tra i principali fattori che contribuirono al calo di risultati del club vi furono il disinteresse della societ\u00e0 verso la promozione di giovani calciatori, la mancanza di un centro di formazione calcistica per i giovani e la mancanza di fondi. Nel 1984 Mohamed Elmediouri tenne una riunione generale per superare la crisi e per trovare soluzioni, che ben presto non tardarono ad arrivare, dando vita ad un nuovo periodo per la storia del club.\nPeriodo della rinascita (1984-oggi).\nIl periodo della rinascita prende il via nel 1984: dopo il periodo buio durato sedici anni, il Kawkab Athletic Club de Marrakech ritorn\u00f2 in grande stile con una squadra da prima divisione. Grazie alla nuova politica e la buona gestione il club riusc\u00ec a risolvere i propri problemi, soprattutto quelli finanziari, firmando contratti pubblicitari con diversi sponsor come la posta marocchina, Doli dol, Volvo e altre aziende. Fu la prima squadra di calcio marocchina a firmare un contratto pubblicitario, nella stagione 1986-1987. Vicino alla sede del club fu costruito un complesso turistico commerciale per alleggerire in qualche modo le spese della societ\u00e0. Il complesso turistico generava circa 130.000 euro all'anno. Il piano di rilancio prevedeva anche la costruzione di un centro formazione per i giovani, il Kansouli, comprendente tre campi da calcio. Nel 1996 il club ultim\u00f2 l'edificazione del complesso residenziale Dar Lkoukab.\nDal 1984 il Kawkab Athletic Club Marrakech ha vinto un titolo nazionale nel 1991-1992 e arriv\u00f2 secondo in classifica nelle stagioni 1986-1987, 1987-1988, 1997-1998 e 1998-1999. Ha vinto anche tre coppe del Marocco nel 1987, 1991 e 1993, arrivando in finale nel 1997, mentre nel 1996 per la prima volta nella sua storia ha vinto la Coppa CAF.\nStrutture.\nStadio.\nLo Stadio El Harti (in arabo: \u0645\u0644\u0639\u0628 \u0627\u0644\u062d\u0627\u0631\u062b\u064a), situato a Marrakech e con capienza di posti a sedere, ha ospitato le partite casalinghe del Kawkab fino a dicembre del 2010. Attualmente lo stadio ospita le partite casalinghe dell'Olympique de Marrakech.\nDal 2011 il Kawkab gioca le sue partite casalinghe nel Stadio di Marrakech (in arabo : \u0645\u0644\u0639\u0628 \u0645\u0631\u0627\u0643\u0634) che \u00e8 stato inaugurato il 5 gennaio 2011 ed \u00e8 costato 90 milioni di euro. Lo stadio dispone di una sala multimediale di 1 000 metri quadrati), un centro di primo soccorso, 14 spogliatoi di cui 4 da calcio con sauna, 2 per gli arbitri, 8 per atletica leggera, un'infermeria e un parcheggio con una capienza di 7 500 posti e un Eliporto.\nCentro di allenamento.\nIl Kawkab de Marrakech dispone di un grande centro di formazione a Bab Doukala. Il Centro di formazione calcistica Kansouli dispone di 3 campi da calcio, 4 spogliatoi con sauna, una sala riunioni, infermeria, uffici per i dirigente, una caffetteria e un campo da calcio grande con erba artificiale. Inoltre la societ\u00e0 possiede un altro impianto, lo Stadio El Arbi Ben Barek, dove la squadra svolge gli allenamenti. Questo impianto ha una tribuna da dove i tifosi del club possono seguire gli allenamenti della squadra, oltre a una caffetteria ed altri servizi.\nTifoseria.\nGli Ultras Crazy Boys (UCB) sono i tifosi del Kawkab Athl\u00e9tique Club de Marrakech (KACM) \u00e8 stato fondato il 25 dicembre 2006 . Il loro principale obiettivo \u00e8 quello di appoggiare la squadra sia in casa che in trasferta.\nI principali obiettivi per il futuro sono:"}
{"id": "4906834", "revid": "61051", "url": "https://it.wikipedia.org/wiki?curid=4906834", "title": "Aeroporto Internazionale di U\u017ehorod", "text": ""}
{"id": "4906837", "revid": "22475", "url": "https://it.wikipedia.org/wiki?curid=4906837", "title": "Domeniche da Tiffany (romanzo)", "text": "Domeniche da Tiffany \u00e8 un romanzo di James Patterson, scritto con Gabrielle Charbonnet e pubblicato nel 2008. Dal libro \u00e8 stato tratto nel 2010 un film TV omonimo, con protagonisti Alyssa Milano ed Eric Winter.\nTrama.\nJane Margaux \u00e8 la figlia di una ricca produttrice di film e spettacoli teatrali, Vivienne, la quale per\u00f2 non ha mai tempo per lei. Jane allora trova conforto nella vicinanza di Michael, un amico immaginario con cui tutte le domeniche prende un gelato all'Astor Court dell'Hotel St. Regis di New York, vicino al negozio di Tiffany. Il giorno del nono compleanno di Jane, Michael \u00e8 costretto a lasciarla perch\u00e9 gli amici immaginari non possono restare oltre quell'et\u00e0. Jane ha il cuore spezzato, ma Micheal le assicura che dopo che se ne sar\u00e0 andato si dimenticher\u00e0 per sempre di lui. In realt\u00e0, non succeder\u00e0 mai: Jane continuer\u00e0 a pensare a Michael e, una volta diventata adulta, decider\u00e0 di allestire uno spettacolo teatrale proprio sulla storia del suo amico immaginario. Ma un giorno, dopo tanti anni, i due si rivedono nuovamente a New York, innamorandosi l'uno dell'altra e infrangendo ogni regola sovrannaturale degli amici immaginari."}
{"id": "4906842", "revid": "101175", "url": "https://it.wikipedia.org/wiki?curid=4906842", "title": "Sylvain Barrier", "text": "Vincitore della Superstock 1000 FIM Cup nel 2012 e nel 2013.\nCarriera.\nEsordisce nel campionato europeo Superstock 600 nel 2006, passa poi alla Superstock 1000 FIM Cup nel 2008, categoria in cui si piazza sesto nel 2010, quarto nel 2011 e infine vince il titolo nel 2012 e nel 2013. Nel 2011-2012 inoltre, disputa tre gare ottenendo due pole position, tre piazzamenti a podio ed una vittoria nel CIV Stock 1000.\nDopo aver esordito nel campionato in occasione dell'ultima gara della stagione 2013, nel 2014 corre nel mondiale Superbike per il team BMW Motorrad Italia. La sua stagione di gare inizia per\u00f2 in ritardo poich\u00e9 il 18 marzo 2014, mentre era alla guida della sua BMW X3 nei pressi di Lione, si \u00e8 schiantato contro un camion in sosta; ricoverato in gravi condizioni, \u00e8 stato sottoposto ad un intervento chirurgico per ridurre le numerose fratture facciali riportate, venendo poco dopo dichiarato fuori pericolo.\nPrende parte alle gare disputate a Misano Adriatico e a Portimao, ma il 14 luglio 2014, mentre gareggia a Laguna Seca, \u00e8 rimasto coinvolto in un incidente durante il quale \u00e8 stato disarcionato dalla sua moto all'inizio di un rettilineo, per poi schiantarsi contro un muretto. Dichiarato immediatamente fuori pericolo, \u00e8 stato trasportato in ospedale per accertamenti. Riesce comunque a portare a termine la stagione disputando tutti i restanti gran premi. Chiude col quindicesimo posto in classifica generale, quarto tra i piloti dotati di una motocicletta in configurazione EVO e primo tra i piloti BMW. Viene confermato per la stagione 2015 in sella ad una BMW S1000 RR del team BMW Motorrad Italia fino alla seconda tappa del mondiale (GP di Thailandia), dove viene poi sostituito da Ayrton Badovini. Dopo aver lasciato BMW ed il mondiale Superbike, disputa sia la Superstock 1000 FIM Cup che il Campionato Italiano Superbike sella alla Yamaha YZF-R1. Termina la stagione in Superstock 1000 FIM Cup al quindicesimo posto e nel CIV Superbike al sedicesimo.\nNel 2016 torna nel mondiale Superbike, in sella ad una Kawasaki ZX-10R gestita dal team Pedercini, il compagno di squadra \u00e8 Saeed Al Sulaiti. A causa di una caduta rimediata nel Gran Premio di Aragon \u00e8 costretto a saltare i successivi gran premi. Il suo posto viene preso dal connazionale Lucas Mahias. Anche Mahias subisce un infortunio nelle prove libere del Gran Premio di Imola e quindi la Kawasaki ZX-10R del team Pedercini viene affidata, dal Gran Premio di Malesia, a Anthony West. In questa stagione inoltre prende parte, in qualit\u00e0 di wild card, al Gran Premio finale del campionato Italiano Superbike, con un'Aprilia RSV4 ottenendo qualche punto.\n Dopo l'infortunio decide di ripartire dal CEV, categoria Superbike, dove corre con una Kawasaki ZX-10R del team Vector Mootr Sport. I due piazzamenti a punti ottenuti nell'evento inaugurale in Australia a Phillip Island gli consentono comunque di chiudere al trentaduesimo posto in classifica piloti. Nel 2019 torna in Superbike disputando due Gran Premi in sella ad una Ducati Panigale V4 R. Ottiene tre punti validi sia per la classifica mondiale che per il Trofeo Indipendenti. Nel \n2020 \u00e8 pilota titolare in Superbike, con il team Brixx Performance conquista dodici punti e chiude ventesimo in classifica mondiale e decimo tra gli indipendenti."}
{"id": "4906849", "revid": "584834", "url": "https://it.wikipedia.org/wiki?curid=4906849", "title": "Aeroporto di Simferopol'", "text": ""}
{"id": "4906855", "revid": "585241", "url": "https://it.wikipedia.org/wiki?curid=4906855", "title": "Platonico", "text": ""}
{"id": "4906862", "revid": "767487", "url": "https://it.wikipedia.org/wiki?curid=4906862", "title": "Kim Da-som", "text": "Biografia.\nKim Da-som nasce il 6 maggio 1993 a Seul, in Corea del Sud. Ha frequentato la Anyang High School of Arts e attualmente frequenta la Konkuk University, specializzandosi in film. Prima di debuttare, Kim Da-som ha vinto vari concorsi di poesia.\nCarriera.\nSistar.\nNel giugno 2010, Kim Da-som debutt\u00f2 come membro delle SISTAR presentando il loro primo singolo, \"Push Push\". Un secondo singolo, \"Shady Girl\", venne pubblicato il 25 agosto 2010, realizzato in collaborazione con Kim Heechul, mentre a dicembre dello stesso anno, usc\u00ec il terzo \"How Dare You\": il brano omonimo si classific\u00f2 al primo posto su varie classifiche musicali come MelOn, Mnet, Soribada, Bugs, Monkey3 e Daum Music, e fece vincere al gruppo il premio \"Music Bank\".\nAd agosto 2011, il gruppo pubblic\u00f2 il primo album \"So Cool\". Ad aprile 2012 usc\u00ec l'EP \"Alone\" e giugno l'EP \"Loving U\". L'11 giugno 2013 il gruppo pubblic\u00f2 il secondo album in studio \"Give It to Me\". Dopo un anno di pausa, in cui i membri si dedicarono ad attivit\u00e0 individuali, il 21 luglio 2014 pubblicarono l'EP \"Touch &amp; Move\", mentre il 26 agosto l'EP \"Sweet &amp; Sour\".\nAttivit\u00e0 in solitaria.\nIl 31 luglio 2012 venne annunciato che Kim Da-som avrebbe debuttato come attrice nella serie televisiva \"Family\" nel ruolo di Woo Da Yoon, una ragazza punk delle superiori, dolce dentro, ma forte fuori. Il 13 agosto 2012 apparve nel video musicale di \"Rock Ur Body\" dei VIXX. Apparve, inoltre, nei video musicali di \"Please Don't...\", pubblicato il 10 ottobre 2012, e \"Love Blossom\", pubblicato il 3 aprile 2013, di K.Will.\nIl 15 e 16 gennaio 2013 fu una delle presentatrici dei Golden Disk Awards, svoltisi in Malaysia. A settembre venne confermata nel ruolo di Gong Deul Im, un'aspirante attrice di musical, protagonista della serie \"Sarangeun noraereul tago\". Nel luglio 2014, entr\u00f2 nel cast di \"Like a French Movie\", film formato da quattro episodi.\nDiscografia.\n\"Di seguito, le opere di Kim Da-som come solista. Per le opere con le Sistar, si veda Discografia delle Sistar\".\nVideografia.\nOltre che nei videoclip delle Sistar, Kim Da-som \u00e8 apparsa anche nei seguenti video:\nRiconoscimenti.\n\"Di seguito, i premi ricevuti solo da Kim Da-som. Per i premi ricevuti insieme alle Sistar, si veda Premi e riconoscimenti delle Sistar.\""}
{"id": "4906864", "revid": "1313191", "url": "https://it.wikipedia.org/wiki?curid=4906864", "title": "Borseda", "text": "Borseda (\"Brusceida \"in ligure) \u00e8 una frazione di 32 abitanti del comune di Calice al Cornoviglio, in provincia della Spezia. Ubicata a 549 m s.l.m. dista circa 7 km dal capoluogo comunale.\n\u00c8 composta da quattro nuclei urbani: Riolo, Ciocco, Bora e Lierta. Nella circoscrizione di Borseda, oggi accorpata a quella di Castello di Calice, sono comprese le localit\u00e0 di Forno Soprano, Forno Sottano, Calcinara, Debeduse, Lavacchio e Ghiacciarna. La circoscrizione si estendeva dal Coppigliolo - 1.139 m s.l.m. - al rio Ferdana che segna il confine con la circoscrizione di Usurana.\nStoria.\nBorseda fu un nucleo di grande importanza nella storia della Resistenza della provincia della Spezia. Nativo di Borseda era il comandante della Battaglione Val di Vara, Daniele Bucchioni (Dany). Lo scantinato della chiesa, che sorge proprio lungo la strada principale, fu adibito a magazzino dei gruppi partigiani operanti nella zona.\nMonumenti e luoghi d'interesse.\nIl monumento principale \u00e8 rappresentato dalla chiesa di San Giovanni Evangelista che fu sede di parrocchia dal XVII secolo al 1995. Fu retta nella prima met\u00e0 del XVII secolo dalla marchesa Placidia Doria del Carretto. Suffraganea della pieve di Bocchignola prima e di Santa Maria di Calice poi, ebbe alle sue dipendenze gli oratori di San Pietro a Debeduse e Nostra Signore del Carmine a Forno Sottano.\nDi interesse storico l'edificio detto \"Castellaccio\" che domina il borgo di Lierta, casa dei Rapallini. Interessante \u00e8 il percorso delle rogazioni che si snoda da Riolo alla foce di Veppo, con una decina di stazioni.\nRiolo \u00e8 un nucleo tardo romano e si presenta come un piccolo castrum."}
{"id": "4906866", "revid": "599013", "url": "https://it.wikipedia.org/wiki?curid=4906866", "title": "Boeto", "text": ""}
{"id": "4906877", "revid": "657000", "url": "https://it.wikipedia.org/wiki?curid=4906877", "title": "OAV Fairy Tail", "text": ""}
{"id": "4906880", "revid": "584834", "url": "https://it.wikipedia.org/wiki?curid=4906880", "title": "Aeroporto Internazionale di Simferopol'", "text": ""}
{"id": "4906885", "revid": "104458", "url": "https://it.wikipedia.org/wiki?curid=4906885", "title": "Julia Clair", "text": "Biografia.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, ha esordito il 12 agosto 2007 a Bischofsgr\u00fcn (52\u00aa). In Coppa del Mondo ha esordito nella gara inaugurale del 3 dicembre 2011 a Lillehammer (34\u00aa) e ha conquistato il primo podio il 22 marzo 2014 a Planica (3\u00aa).\nIn carriera ha partecipato a due edizioni dei Giochi olimpici invernali, (19\u00aa nel trampolino normale) e (34\u00aa nel trampolino normale), e a tre dei Campionati mondiali (8\u00aa nella gara a squadre mista dal trampolino normale a Falun 2015 il miglior piazzamento)."}
{"id": "4906887", "revid": "1543377", "url": "https://it.wikipedia.org/wiki?curid=4906887", "title": "Insieme indipendente (teoria dei grafi)", "text": "Nella teoria dei grafi, un insieme indipendente o insieme stabile \u00e8 un insieme di vertici in un grafo, nessuno dei quali \u00e8 adiacente a due a due. Cio\u00e8, \u00e8 un insieme \"I\" di vertici tale che per ogni due vertici in \"I\", non c'\u00e8 nessuno spigolo che connette i due. Equivalentemente, ciascuno spigolo del grafo ha al massimo un estremo in \"I\". La dimensione di un insieme indipendente \u00e8 il numero di vertici che esso contiene. Gli insiemi indipendenti sono stati chiamati anche insiemi internamente stabili.\nUn insieme indipendente massimale \u00e8 un insieme indipendente tale che aggiungere un qualsiasi vertice all'insieme costringe l'insieme stesso a contenere uno spigolo.\nUn insieme indipendente massimo \u00e8 un insieme indipendente della pi\u00f9 grande dimensione possibile per un dato grafo \"G\". Questa dimensione \u00e8 chiamata numero d'indipendenza di \"G\", e denotata \"\u03b1\"(\"G\"). Il problema di trovare un tale insieme \u00e8 chiamato problema del massimo insieme indipendente ed \u00e8 un problema di ottimizzazione NP-difficile. Come tale, \u00e8 improbabile che esista un algoritmo efficiente per trovare un insieme indipendente massimo di un grafo.\nOgni massimo insieme indipendente \u00e8 anche massimale, ma l'implicazione inversa non \u00e8 necessariamente valida.\nPropriet\u00e0.\nRelazione con altri parametri dei grafi.\nUn insieme \u00e8 indipendente se e solo se \u00e8 una cricca nel complemento del grafo, cos\u00ec i due concetti sono complementari. Infatti, grafi sufficientemente grandi senza grandi cricche hanno grandi insiemi indipendenti, un tema che \u00e8 esplorato nella teoria di Ramsey.\nUn insieme \u00e8 indipendente se e solo se il suo complemento \u00e8 una copertura dei vertici. Perci\u00f2, la somma della dimensione del pi\u00f9 grande insieme indipendente \"\u03b1\"(\"G\"), e della dimensione della minima coperrtura dei vertici \"\u03b2\"(\"G\"), \u00e8 uguale al numero di vertici nel grafo.\nLa colorazione dei vertici di un grafo \"G\" corrisponde a una partizione dell'insieme dei suoi vertici in sottoinsiemi indipendenti. Quindi il numero minimale di colori richiesti in una colorazione dei vertici, il \"numero cromatico\" \u03c7(\"G\"), \u00e8 almeno il quoziente tra il numero di vertici in \"G\" e il numero indipendente \u03b1(\"G\").\nIn un grafo bipartito senza vertici isolati, il numero di vertici in un insieme indipendente massimo uguaglia il numero di spigoli in una copertura degli spigoli minima; questo \u00e8 il teorema di K\u00f6nig.\nInsieme indipendente massimale.\nUn insieme indipendente che non \u00e8 il sottoinsieme di un altro insieme indipendente \u00e8 chiamato \"massimale\". Tali insiemi sono insiemi dominanti. Ogni grafo contiene al pi\u00f9 3\"n\"/3 insiemi indipendenti massimali, ma molti grafi ne hanno di gran lunga di meno. Il numero di insiemi indipendenti massimali nei grafi ciclo con \"n\" vertici \u00e8 dato dai numeri di Perrin, e il numero di insiemi indipendenti massimali nei grafi cammino con \"n\" vertici \u00e8 dato dalla successione di Padovan. Perci\u00f2, entrambi i numeri sono proporzionali alle potenze di 1,324718, il numero plastico.\nTrovare gli insiemi indipendenti.\nIn informatica, sono stati studiati parecchi problemi computazionali collegati agli insiemi indipendenti.\nI primi tre di questi problemi sono tutti importanti in applicazioni pratiche; il problema di decisione dell'insieme indipendente non lo \u00e8, ma \u00e8 necessario per applicare la teoria della NP-completezza ai problemi collegati agli insiemi indipendenti.\nInsiemi indipendenti massimi e cricche massime.\nIl problema dell'insieme indipendente e il problema della cricca sono complementari: una cricca in \"G\" \u00e8 un insieme indipendente nel grafo complemento di \"G\" e viceversa. Perci\u00f2, molti risultati computazionali possono essere applicati ugualmente bene a entrambi i problemi. Per esempio, i risultati legati al problema della cricca hanno i seguenti corollari:\nMalgrado la stretta relazione tra le cricche massime e gli insiemi indipendenti massimi nei grafi arbitrari, I problemi dell'insieme indipendente e della cricca possono essere molto diversi quando sono ristretti a classi speciali di grafi. Ad esempio, per i grafi sparsi (grafi nei quali il numero degli spigoli \u00e8 al massimo una costante per il numero dei vertici in qualsiasi sottografo), la cricca massima ha dimensione limitata e pu\u00f2 essere trovata esattamente in tempo lineare; tuttavia, per le stesse classi di grafi, o anche per la classe pi\u00f9 ristretta dei grafi di grado limitato, trovare l'insieme indipendente massimo \u00e8 MAXSNP-completo, implicando che, per qualche costante \"c\" (a seconda del grado), \u00e8 NP-difficile trovare una soluzione approssimata che giunga entro un fattore di \"c\" dell'ottimo.\nTrovare gli insiemi indipendenti massimi.\nAlgoritmi esatti.\nIl problema del massimo insieme indipendente \u00e8 NP-difficile. Tuttavia, esso pu\u00f2 essere risolto in modo pi\u00f9 efficiente che nel tempo O(\"n\"2\u00a02\"n\") che sarebbe dato da un algoritmo ingenuo forza bruta che esamina ogni sottoinsieme dei vertici e controlla se \u00e8 un insieme indipendente.\nUn algoritmo di risolve il problema nel tempo O(1,2108\"n\") usando lo spazio esponenziale. Quando si restringe allo spazio polinomiale, c'\u00e8 un algoritmo nel tempo O(1,2127\"n\"). che migliora rispetto a un pi\u00f9 semplice algoritmo O(1,2209\"n\").\nIn alcune classi di grafi, compresi i grafi senza stella e i grafi perfetti, l'insieme indipendente massimo pu\u00f2 essere trovato in tempo polinomiale.\nIn un grafo bipartito, tutti i nodi che non sono nella copertura minima dei vertici possono essere inclusi nell'insieme indipendente massimo; vedi teorema di K\u00f6nig. Perci\u00f2, le coperture minime dei vertici possono essere trovate usando un algoritmo di accoppiamento.\nAlgoritmi di approssimazione.\nIl problema generale del massimo insieme indipendente non pu\u00f2 essere appossimato a un fattore costante in tempo polinomiale (a meno che P=NP). Tuttavia, ci sono algoritmi di approssimazione efficienti per classi ristrette di grafi.\nNei grapi planari, il massimo insieme indipendente pu\u00f2 essere approssimato entro un qualsiasi rapporto di approssimazione \"c\"\u00a0&lt;\u00a01 in tempo polinomiale; simili schemi di approssimazione in tempo polinomiale esistono in qualsiasi famiglia di grafi chiusi mentre individuano minori.\nNei grafi di grado limitato, si conoscono algoritmi di approssimazione efficaci con rapporti di approssimazione peggiori di quelli costanti; ad esempio, un algoritmo goloso (\"greedy\") che forma un insieme indipendente massimale scegliendo, a ogni passo, il vertice di grado minimo nel grafo e rimuovendo i suoi vicini, consegue un rapporto di approssimazione di (\u0394+2)/3 sui grafi con grado massimo\u00a0\u0394.\nInsiemi indipendenti nei grafi d'intersezione di intervalli.\nUn grafo d'intervallo \u00e8 un grafo in cui i nodi sono intervalli monodimensionali (ad es. intervalli temporali) e c'\u00e8 uno spigolo tra due intervalli se e solo se essi si intersecano. Un insieme indipendente in un grafo d'intervallo \u00e8 appunto un insieme di intervalli non sovrapposti. Il problema di trovare insiemi indipendenti massimi nei grafi d'intervallo \u00e8 stato studiato, ad esempio, nel contesto della schedulazione di lavori: dato un insieme di lavori che deve essere eseguito su un computer, trovare un insieme massimo di lavori che possono essere eseguiti senza inferire l'uno con l'altro. Questo problema pu\u00f2 essere risolto esattamente in tempo polinomiale usando la schedulazione \"prima la scadenza pi\u00f9 immediata\" (\"earliest deadline first\").\nInsiemi indipendenti nei grafi d'intersezione geometrica.\nUn grafo d'intersezione geometrica \u00e8 un grafo in cui i nodi sono forme geometriche e c'\u00e8 uno spigolo tra due forme se e solo se esse si intersecano. Un insieme indipendente in un grafo d'intersezione geometrica \u00e8 appunto un insieme di forme disgiunte (non sovrapposte). Il problema di trovare insiemi indipendenti massimi nei grafi d'intersezione geometrica \u00e8 stato studiato, ad esempio, nel contesto del posizionamento automatico di etichette: dato un insieme di localit\u00e0 su una mappa, trovare un insieme massimo di etichette rettangolari disgiunte vicino a queste localit\u00e0.\nTrovare un insieme indipendente massimo nei grafi d'intersezione \u00e8 ancora NP-completo, ma \u00e8 pi\u00f9 facile da approssimare del problema generale del massimo insieme indipendente. Una rassegna recente pu\u00f2 essere trovata nell'introduzione di .\nTrovare insiemi indipendenti massimali.\nIl problema di trovare un insieme indipendente massimale pu\u00f2 essere risolto in tempo polinomiale da un banale algoritmo goloso. Tutti gli insiemi indipendenti massimali possono essere trovati nel tempo O(3\"n\"/3) = O(1.4423\"n\")."}
{"id": "4906889", "revid": "298229", "url": "https://it.wikipedia.org/wiki?curid=4906889", "title": "WWE Draft 2004", "text": "Il WWE Draft 2004 \u00e8 stato un evento della World Wrestling Entertainment svoltosi nel corso della puntata di \"Raw\" del 22 marzo 2004."}
{"id": "4906890", "revid": "767487", "url": "https://it.wikipedia.org/wiki?curid=4906890", "title": "Flavio Boeto", "text": "Biografia.\nNato a Tolemaide, discepolo di Alessandro di Damasco, fu un filosofo di orientamento peripatetico.\nFu console suffetto in un anno incerto intorno al 160, probabilmente il 164.\nIntrodusse Galeno presso l'aristocrazia romana e alla corte di Marco Aurelio; proprio Galeno lo ricorda spesso nelle sue opere. Durante la prima visita di Galeno a Roma (162-166) fu nominato governatore della Syria Palaestina, carica che mantenne fino alla morte, avvenuta dopo il ritorno di Galeno in Italia del 168, probabilmente nel 169."}
{"id": "4906896", "revid": "938", "url": "https://it.wikipedia.org/wiki?curid=4906896", "title": "Parco nazionale di Banc d'Arguin", "text": ""}
{"id": "4906898", "revid": "1165513", "url": "https://it.wikipedia.org/wiki?curid=4906898", "title": "Sospesa", "text": ""}
{"id": "4906903", "revid": "474175", "url": "https://it.wikipedia.org/wiki?curid=4906903", "title": "RSSA Jakuta", "text": ""}
{"id": "4906911", "revid": "167900", "url": "https://it.wikipedia.org/wiki?curid=4906911", "title": "Problema dell'insieme indipendente", "text": ""}
{"id": "4906913", "revid": "167900", "url": "https://it.wikipedia.org/wiki?curid=4906913", "title": "Problema del massimo insieme indipendente", "text": ""}
{"id": "4906917", "revid": "474175", "url": "https://it.wikipedia.org/wiki?curid=4906917", "title": "RSSA Karakalpaka", "text": ""}
{"id": "4906919", "revid": "767487", "url": "https://it.wikipedia.org/wiki?curid=4906919", "title": "Love Symbol Album", "text": "Love Symbol Album \u00e8 il quattordicesimo album da studio del cantante e musicista statunitense Prince, pubblicato nel 1992 dalle etichette Paisley Park Records e Warner Bros. Records."}
{"id": "4906921", "revid": "474175", "url": "https://it.wikipedia.org/wiki?curid=4906921", "title": "Repubblica socialista sovietica autonoma tedesca del Volga", "text": ""}
{"id": "4906928", "revid": "203463", "url": "https://it.wikipedia.org/wiki?curid=4906928", "title": "Wilhelm Ma\u00dfmann", "text": ""}
{"id": "4906931", "revid": "474175", "url": "https://it.wikipedia.org/wiki?curid=4906931", "title": "Repubblica Sovietica delle Montagne", "text": ""}
{"id": "4906934", "revid": "1347902", "url": "https://it.wikipedia.org/wiki?curid=4906934", "title": "Repubbliche socialiste sovietiche autonome", "text": "Le Repubbliche socialiste sovietiche autonome, o RSSA () erano un tipo di suddivisione amministrativa all'interno dell'Unione Sovietica. Il loro status era inferiore a quello delle Repubbliche sovietiche e superiore ai distretti autonomi o ai circondari autonomi dell'Unione Sovietica.\nAl contrario delle Repubbliche sovietiche, le Repubbliche autonome non avevano il diritto di separarsi dall'Unione.\nRSFS Russa.\nLa costituzione della RSFS Russa del 1978 riconosceva le seguenti sedici repubbliche:\nEsistevano all'interno della RSFS Russa anche altre repubbliche autonome che per cause differenti vennero abolite o variate di status:"}
{"id": "4906935", "revid": "474175", "url": "https://it.wikipedia.org/wiki?curid=4906935", "title": "RSSA di Baschiria", "text": ""}
{"id": "4906940", "revid": "1573940", "url": "https://it.wikipedia.org/wiki?curid=4906940", "title": "Prodoxinae", "text": "Le Prodoxinae sono una sottofamiglia di lepidotteri, diffusa in America Settentrionale e Asia con 68 specie (dato aggiornato al 23 dicembre 2011).\nEtimologia.\nIl nome del taxon deriva dal genere tipo \"Prodoxus\" , a sua volta derivato dal greco \"\u03c0\u03c1\u03cc\u03b4\u03bf\u03be\u03bf\u03c2\" (pr\u00f3doxos) = pregiudizio, con l'aggiunta del suffisso \"-inae\", che indica la sottofamiglia.\nDescrizione.\nAdulto.\nLa sottofamiglia \u00e8 costituita da piccole falene diurne, alquanto primitive, che presentano nervatura alare di tipo eteroneuro e apparato riproduttore femminile provvisto di un'unica apertura, funzionale sia all'accoppiamento, sia all'ovodeposizione; per quest'ultima caratteristica anatomica, in passato venivano collocate all'interno della divisione Monotrysia, oggi considerata obsoleta in quanto polifiletica.\nL'apertura alare pu\u00f2 variare da 10 a 35\u00a0mm, a seconda della specie.\nCapo.\nIl capo \u00e8 ricoperto di scaglie piliformi, che tuttavia appaiono meno fitte rispetto a quanto osservabile in altri membri degli Adeloidea;\nLe antenne non sono molto lunghe, potendo raggiungere al massimo tra 0,33 e 0,6 volte la lunghezza della costa dell'ala anteriore; sono di regola moniliformi, mai clavate, con lo scapo talvolta provvisto di pecten ed il flagello filiforme.\nGli occhi, di dimensione variabile a seconda del genere, sono di regola glabri o con cornea ricoperta da esili microsetae. Gli ocelli sono assenti, come pure i chaetosemata.\nI lobi piliferi sono sempre ben sviluppati, mentre le mandibole sono vestigiali, bench\u00e9 pronunciate. La spirotromba \u00e8 ben sviluppata, e di solito priva di scaglie; la lunghezza \u00e8 al massimo doppia di quella dei palpi labiali.\nI palpi mascellari sono di regola allungati e costituiti da tre-cinque articoli. Nelle femmine di \"Tegeticula\" e \"Parategeticula\" si osserva una sorta di \"tentacolo mascellare\", estensibile e rivestito di corte setole, la cui funzione risulta essere quella di afferrare e compattare il polline dai fiori di \"Yucca\", fino ad ottenerne una sferula; negli esemplari in cui questo tentacolo \u00e8 poco sviluppato, la raccolta di polline non avviene. I palpi labiali sono invece corti e trisegmentati, ma solo bisegmentati in \"Parategeticula\", e spesso appaiono diritti e forniti di setole sensoriali sui lati.\nTorace.\nLe ali sono lanceolate (la lunghezza \u00e8 circa il triplo della larghezza), con colorazione variabile dal biancastro traslucido al marroncino, ma comunque quasi mai iridescenti, e talvolta con macchie e geometrie varie. Il tornus non \u00e8 individuabile. I microtrichi sono di solito presenti su tutta l'ala anteriore. Il termen \u00e8 convesso e manca una macchia discale. Rs4 termina sulla costa, mentre 1A+2A \u00e8 biforcata solo alla base.\nL'ala posteriore presenta un apice arrotondato, ed \u00e8 lievemente pi\u00f9 corta dell'anteriore.\nL'accoppiamento alare \u00e8 di tipo frenato (con frenulum pi\u00f9 robusto nei maschi, ma assente in entrambi i sessi nel genere \"Parategeticula\"), mentre \u00e8 presente l'apparato di connessione tra ala anteriore e metatorace; si pu\u00f2 inoltre osservare un ponte precoxale.\nNelle zampe, l'epifisi \u00e8 di regola presente (ma assente in \"Parategeticula\"), mentre gli speroni tibiali hanno formula 0-2-4.\nAddome.\nNell'addome, il margine caudale di S2a \u00e8 a forma di \"U\" o di \"W\".\nNell'apparato genitale maschile, si osservano i pectinifer sulle valve di molte specie, con sviluppo e struttura variabili, talvolta ridotti a semplici spine, o totalmente assenti. L'uncus si trova fuso assieme al tegumen con varie soluzioni, tra cui uno o due lobi terminali. Il tegumen appare costituito da una stretta fascia dorsale, mentre il vinculum \u00e8 solitamente ben sviluppato, a forma di \"V\" o di \"Y\". La juxta si mostra sotto forma di uno sclerite sagittato ben definito. L'edeago \u00e8 costituito da una struttura tubulare alquanto allungata, facilmente distinguibile.\nNel genitale femminile, l'ovopositore \u00e8 ben sviluppato e perforante, come di regola negli Adeloidea, al fine di permettere l'inserimento delle uova all'interno dei tessuti fogliari della pianta ospite. Si pu\u00f2 osservare inoltre un paio di signa stellati sul corpus bursae (in alcuni casi ridotti o assenti), oltre che un caratteristico bordo posteriore arrotondato sul settimo tergite.\nUovo.\nLe uova, sono inserite singolarmente nei tessuti della pianta ospite, e possono pertanto assumere la forma della \"tasca\" che le ospita. L'uovo di \"Prodoxus phylloryctus\" \u00e8 allungato e reniforme, e leggermente pi\u00f9 ampio ad un'estremit\u00e0.\nIn genere l'uovo si mostra biancastro e di forma molto variabile (ad esempio in \"Tegeticula\" \u00e8 provvisto di un pedicello), ma di regola \u00e8 ovoidale, con dimensioni comprese tra 0,3 e 0,5\u00a0mm di lunghezza, e con un diamentro di 0,2-0,3\u00a0mm. Il chorion appare liscio e provvisto di un reticolo micropilare ridotto.\nLarva.\nLa larva pu\u00f2 essere bianca, verdastra oppure rossiccia, di solito cilindrica o sub-cilindrica, e con una lunghezza compresa tra 6 e 22\u00a0mm.\nCapo.\nIl capo \u00e8 solitamente prognato, con frontoclipeo breve, e di colorazione da chiara a molto scura. Solitamente si osservano sei paia di stemmata, che tuttavia si riducono a tre paia nelle sole forme apode.\nZampe e pseudozampe.\nLe zampe possono essere presenti oppure sostituite da calli ambulacrali, come in \"Prodoxus\"; il pretarso rivela spesso una robusta seta squamiforme disposta sulla base laterale dell'unghia; le pseudozampe sono assenti o vestigiali, con uncini di solito assenti, almeno nei primi stadi di sviluppo, ma talvolta presenti sui segmenti addominali da III a VI, e disposti su doppie file come in \"Greya\". In ogni caso gli uncini sono sempre assenti nel decimo segmento addominale.\nPupa.\nLa pupa \u00e8 exarata e relativamente mobile, con appendici libere e ben distinte (pupa dectica).\nNel capo, il vertice \u00e8 spesso dotato di un rostro frontale molto evidente, che tuttavia \u00e8 assente nelle specie di \"Greya\". Le ali si estendono fin sul V-VII segmento addominale e di regola i segmenti addominali da II a VII sono mobili in ambo i sessi. Sui segmenti addominali da II a VIII \u00e8 inoltre osservabile una singola fila di spine tergali. Il cremaster \u00e8 di solito rappresentato da una coppia di robuste spine, o tubercoli dorsali, disposte sul decimo segmento addominale, in alcune specie accompagnate da altre due spine in posizione ventrale.\nBiologia.\nCiclo biologico.\nNon sono disponibili molte informazioni riguardo alla biologia dell'uovo delle Prodoxinae: in \"Greya subalpa\", ad esempio, la maggior parte delle uova vengono deposte nel terzo mediano dello schizocarpo della pianta ospite.\nLa larva \u00e8 spesso minatrice ma, come nei Cecidosidae, non costruisce un fodero. A seconda della specie in questione, pu\u00f2 attaccare le gemme, le foglie, i ricettacoli fiorali, i frutti o anche i semi della pianta nutrice.\nDi regola le specie sono univoltine, con la larva che rappresenta lo stadio svernante. Particolarmente interessante \u00e8 il caso di alcune specie, come \"Prodoxus y-inversus\", nelle quali in corrispondenza di forti ritardi nella fase di fioritura della pianta ospite, l'ultima et\u00e0 della larva pu\u00f2 entrare in una prolungata diapausa, che in taluni casi pu\u00f2 persino superare i vent'anni.\nNelle Prodoxinae le larve possono essere apode oppure provviste di zampe, pseudozampe e uncini; queste larve attaccano tipicamente i semi o il fusto delle Agavaceae, con la sola eccezione del genere \"Greya\" che rivela un comportamento pi\u00f9 affine a quello delle Lamproniinae, andando ad attaccare nei primi stadi di sviluppo i semi di Saxifragaceae o di Apiaceae, per poi emergere in un secondo tempo e svernare nel terreno; il bruco completa infine la maturazione alimentandosi, durante la primavera successiva, alle spese delle gemme fiorali o delle foglie della pianta ospite. In \"Tegeticula\" e \"Parategeticula\" si \u00e8 osservato invece l'affinamento di un peculiare mutualismo tra le femmine e la loro pianta nutrice: lo sviluppo dei semi utilizzati in seguito dalle larve come cibo, viene garantito dalle femmine stesse, che provvedono all'impollinazione della pianta, pur senza ricavarne del nettare, durante le fasi di ovoposizione; a tale scopo, la maggior parte delle femmine ha sviluppato, caso unico tra gli insetti, un particolare tipo di tentacoli mascellari in grado di raccogliere il polline dalle antere dei fiori delle Agavaceae, per poi ammassarlo in forme compatte al di sotto del capo, ed infine andarlo forzatamente ad inserire all'interno del tubulo stigmatico, provvedendo cos\u00ec alla fecondazione del fiore. Va infine segnalato che in \"Prodoxus phylloryctus\" la larva mina le foglie semisucculente di \"Yucca baccata\".. In questa sottofamiglia comunque l'impupamento pu\u00f2 avvenire in un bozzolo nel terreno, come pure all'interno delle gallerie scavate presso il sito di accrescimento.\nAlimentazione.\nFa seguito un elenco parziale di generi e specie vegetali che possono essere attaccati da questi bruchi:\nParassitoidismo.\nSono noti fenomeni di parassitoidismo ai danni delle larve di \"Prodoxus\", da parte dell'imenotteri euritomidi come ad esempio \"Sycophila flamminneiventris\" ().\nDistribuzione e habitat.\nLa sottofamiglia \u00e8 a distribuzione esclusivamente olartica, con una maggiore biodiversit\u00e0 nell'ecozona neartica, ma nessun genere risulta presente in Europa.\nL'habitat \u00e8 rappresentato da boschi e foreste a latifoglie.\nTassonomia.\nFino agli anni settanta / ottanta del secolo scorso, col termine Prodoxinae si intendeva una sottofamiglia delle Incurvariidae, o alternativamente delle Adelidae, che comprendeva tutte le specie oggi incluse nella famiglia Prodoxidae.\nVa peraltro chiarito che allo stato attuale non c'\u00e8 accordo tra gli studiosi riguardo alla composizione effettiva di questo taxon: il genere \"Agavenema\", che secondo alcuni Autori andrebbe inserito nelle Prodoxinae, secondo altri sarebbe da considerarsi soltanto un sinonimo oppure un sottogenere di \"Prodoxus\".\nSi \u00e8 deciso in questa sede di seguire l'impostazione sistematica proposta da Scoble (1995) e Davis (1999).\nGeneri.\nLa sottofamiglia si compone, a livello mondiale, di 5 generi, per un totale di 68 specie olartiche (dato aggiornato al 23 dicembre 2011),; nessuna di queste \u00e8 presente in Europa.\nPer completezza, si cita anche un ulteriore genere, secondo taluni Autori da considerarsi un sinonimo di \"Prodoxus\" (vedi Tassonomia):\nSinonimi.\nNon sono stati riportati sinonimi:\nFilogenesi.\n\u00c8 riportato di seguito un albero filogenetico ricavato da quello proposto da Pellmyr (1997), sulla base dei dati forniti da Nielsen &amp; Davis (1985) e da Brown \"et al.\" (1994a, b)\nConservazione.\nNessuna specie appartenente a questa sottofamiglia \u00e8 stata inserita nella Lista rossa IUCN."}
{"id": "4906944", "revid": "375960", "url": "https://it.wikipedia.org/wiki?curid=4906944", "title": "Dalcassiani", "text": ""}
{"id": "4906965", "revid": "767487", "url": "https://it.wikipedia.org/wiki?curid=4906965", "title": "Kadra S\u00e2fa", "text": "Kadra S\u00e2fa \u00e8 un film muto del 1914 diretto da Stellan Rye che ha come protagonista, nel ruolo del titolo, Grete Wiesenthal, una ballerina molto nota all'epoca negli ambienti teatrali e che si ciment\u00f2 anche come attrice apparendo in alcuni film muti.\nProduzione.\nIl film fu prodotto dalla Deutsche Bioscop GmbH (Berlin). Venne girato nei Bioscop-Atelier di Neubabelsberg, a Potsdam.\nDistribuzione.\nOttenne il visto di censura nel gennaio 1914. Distribuito dalla Wilkar Films, fu presentato in prima a Berlino il 13 gennaio 1914. Nel maggio dello stesso anno, usc\u00ec anche negli Stati Uniti."}
{"id": "4906966", "revid": "1514393", "url": "https://it.wikipedia.org/wiki?curid=4906966", "title": "Rocce acide", "text": ""}
{"id": "4906970", "revid": "11959", "url": "https://it.wikipedia.org/wiki?curid=4906970", "title": "Lataif", "text": ""}
{"id": "4906972", "revid": "154893", "url": "https://it.wikipedia.org/wiki?curid=4906972", "title": "Rocce basiche", "text": ""}
{"id": "4906975", "revid": "481666", "url": "https://it.wikipedia.org/wiki?curid=4906975", "title": "Wiener Hofoper", "text": ""}
{"id": "4906985", "revid": "28592", "url": "https://it.wikipedia.org/wiki?curid=4906985", "title": "Organizzazione Fascista Russa", "text": ""}
{"id": "4906992", "revid": "380654", "url": "https://it.wikipedia.org/wiki?curid=4906992", "title": "Legion of Doom 2005", "text": ""}
{"id": "4906993", "revid": "179578", "url": "https://it.wikipedia.org/wiki?curid=4906993", "title": "Tempio di Matidia", "text": "Il tempio di Matidia (in latino \"Templum Matidiae\"), era un tempio romano ubicato nel Campo Marzio a Roma, nei pressi dell'attuale Piazza Colonna e del Tempio di Adriano.\nStoria.\nIl tempio rappresenta l'unico esempio in cui un imperatore romano, Publio Elio Traiano Adriano, abbia divinizzato la suocera, Salonina Matidia, madre della moglie Vibia Sabina. Alla sua morte, avvenuta nel 119, Adriano ne pronunci\u00f2 l'orazione funebre e la divinizz\u00f2. La divinizzazione della suocera fu certamente dovuta al fatto che Adriano voleva mettere in risalto la sua discendenza dinastica, attraverso la moglie, con la famiglia degli Ulpii Traiani e dell'imperatore Traiano. In seguito a completamento del tempio e delle due basiliche adiacenti, il successore di Adriano, Antonino Pio, fece costruire e dedicare al padre adottivo un tempio allo stesso dedicato.\nSolo nel 2005 il \"templum\" \u00e8 stato ritrovato in piazza Capranica, cinque metri sotto il livello stradale, grazie al restauro dell'antico Ospizio degli Orfani o Collegio Salviati (XVI secolo), annesso alla chiesa di Santa Maria in Aquiro, che era stato preso in affitto dal Senato per ospitare uffici e servizi. Durante i lavori di consolidamento delle fondamenta sono emersi una gradinata e sei colonne, probabilmente i resti del \"Porticus Matidiae\", la parte frontale del tempio.\nDopo un lungo restauro - realizzato in collaborazione con la Soprintendenza speciale Archeologia, Belle arti e Paesaggio di Roma - nei sotterranei del palazzo di Santa Maria in Aquiro \u00e8 oggi possibile ammirare uno scorcio di quella monumentale costruzione, con le grandi basi delle colonne e la scalinata del tempio, nonch\u00e9 parte del peristilio e della pavimentazione originale, che ha conservato tracce degli antichi colori. A un piano ancora inferiore si trova una piattaforma di palafitte datata tra il 50 a.C. e il 70 d.C.\nTopografia.\nSecondo i Cataloghi regionari il tempio si trovava nella \"Regio\" IX, nel Campo Marzio. Era posto a fianco del Tempio di Adriano secondo quanto scoperto su una fistola acquaria tra la Chiesa di Sant'Ignazio di Loyola in Campo Marzio e il Collegio Germanico-Ungarico, sulla quale \u00e8 scritto \u00ab\"templo Matidiae\"\u00bb. Ci\u00f2 permette di fissarne la sua posizione nei pressi di Piazza Capranica.\nUna moneta poi del 120 ne mostra poi l'aspetto. Al centro l'imponente tempio, a fianco due portici che dovevano costituire le basiliche di Matidia e di Ulpia Marciana (sorella dell'imperatore Traiano e madre di Matidia). La prima delle due basiliche sorgeva molto probabilmente sotto la Chiesa di Santa Maria in Aquiro, la seconda invece sotto gli edifici attorno a via dei Pastini.\nCaratteristiche.\nIn passato vennero osservate cinque grandi colonne in marmo cipollino, due delle quali sono state inglobate nella casa al numero civico 76 di piazza Capranica. La base invece di una terza colonna \u00e8 invece visibile in Vicolo della spada d'Orlando. Quest'ultima colonna ha una base molto ampia, pari a circa 1,7 metri, che secondo il Coarelli lascerebbe supporre un'altezza ipotetica della stessa pari a non meno di 17 metri. Si tratterebbe di un tempio imponente periptero ottastilo (con 8 colonne frontali), lungo circa 36 metri."}
{"id": "4906994", "revid": "964", "url": "https://it.wikipedia.org/wiki?curid=4906994", "title": "Sekhem-netjer", "text": ""}
{"id": "4906995", "revid": "964", "url": "https://it.wikipedia.org/wiki?curid=4906995", "title": "Mehibtawy", "text": ""}
{"id": "4906999", "revid": "1543377", "url": "https://it.wikipedia.org/wiki?curid=4906999", "title": "Scherma ai Giochi della X Olimpiade - Sciabola individuale maschile", "text": "La competizione della sciabola individuale maschile di scherma ai Giochi della X Olimpiade si tenne dal 12 al 13 agosto 1932 presso il \"160th Regiment State Armory\" a Los Angeles.\nRisultati.\n1\u00ba turno.\nSi \u00e8 disputato il 12 di agosto. Tre gruppi eliminatori i primi sei classificati accedevano ai gironi di semifinale. A qualificazioni acquisite alcuni assalti non si sono disputati.\nGironi di semifinale.\nSi sono disputati il 12 di agosto. I primi cinque classificati accedevano al girone di finale. A qualificazioni acquisite alcuni assalti non si sono disputati.\nSi \u00e8 disputato uno spareggio tra Norman Cohn-Armitage, Emilio Salafia e Peter Bruder che ha assegnato la qualificazione ai primi due.\nGirone finale.\nSi \u00e8 disputato il 13 di agosto."}
{"id": "4907001", "revid": "767487", "url": "https://it.wikipedia.org/wiki?curid=4907001", "title": "Theonis, la donna dei faraoni", "text": "Theonis, la donna dei faraoni (\"Das Weib des Pharao\") \u00e8 un film muto del 1922 diretto da Ernst Lubitsch.\nTrama.\nIl Faraone Amenes riceve un messaggio dal re Samlak d'Etiopia, che propone un'alleanza da cementare con un matrimonio tra Amenes e Makeda, figlia di Samlak. All'arrivo dei due nobili etiopi, Ramphis, figlio di Sothis, capomastro del Faraone, vede Theonis, una schiava greca al soldo di Makeda, e se la prende e la porta a casa. Subito dopo, per\u00f2, mentre tenta di baciare la giovane, quest'ultima si dirige verso la tesoreria, sotto cantiere, ignara che nessuno, pena la morte, ha il diritto di avvicinarvisi; e quando Ramphis la raggiunge, \u00e8 ormai troppo tardi, e i due sono presi e portati al cospetto di Amenes. Quest'ultimo li condanna a morte e Theonis si getta ai suoi piedi e lo supplica di risparmiare Ramphis, in quanto \u00e8 lei la sola responsabile; il Faraone accetta, ma a patto che lei accetti di sposarlo, mentre Ramphis viene condannato a lavorare per il resto della vita in una cava.\nInaspettatamente, il Faraone, rimasto infatuato dalla bellezza della greca, decide di prendere Theonis come sua regina, e Samlak, offeso dalla rottura degli accordi, si mette alla testa di un esercito per invadere l'Egitto. Intanto, Ramphis, dopo essere accorso per aiutare un suo compagno prigioniero alla cava, guida una ribellione e fugge nella confusione generale, alimentata dalla notizia dell'invasione etiope. Intanto, il Faraone, prima di partire, esige che Theonis giuri che non prender\u00e0 mai un altro uomo nel caso sia ucciso nella battaglia che seguir\u00e0; al suo rifiuto, la fa portare nella tesoreria, insieme al capomastro Sothis, che verr\u00e0 poi accecato. Dopo che il Faraone parte per la guerra, viene costruito un accampamento; gli egiziani, per\u00f2, vengono in seguito attaccati di sorpresa dagli etiopi e sgominati, e lo stesso Samlak colpisce il Faraone alla schiena con la sua stessa freccia; caduto dal suo carro, il Faraone supplica il re etiope di non fare del male a Theonis. Ramphis torna intanto alla citt\u00e0, e dopo aver scoperto che ne \u00e8 stato del padre e di Theonis, entra nella tesoreria, con l'intento di uccidere la giovane, che considera rea dell'accecamento del padre, ma poi, dopo averla raggiunta, desiste e la risparmia.\nRaggiunta la citt\u00e0, Samlak proclama alla popolazione terrorizzata che la risparmier\u00e0 solo se gli consegneranno la regina. Theonis decide di concedersi all'etiope, ma Ramphis decide, da parte sua, di preparare un'imboscata nascondendosi all'interno della tesoreria; dopo che gli etiopi, Samlak in testa, entrano con forza nella citt\u00e0, gli egiziani li assaltano e li massacrano. Felici, Theonis sceglie Ramphis come suo re e marito, con grande delizia per gli abitanti. All'improvviso, per\u00f2, Amenes ricompare, ancora vivo nonostante le ferite tremende e mortali, e il sommo sacerdote gli comunica che ha perso il suo trono, ma Theonis \u00e8 ancora sua moglie. Poich\u00e9 sono tutti consci che nessuno ha il diritto di sfidare la legge degli dei, Ramphis, disperato, si offre di restituirgli il trono in cambio di tenersi Theonis per s\u00e9. Quando la folla vede i due sposi lasciare il palazzo, li lapida a morte, nonostante Amenes tenti inutilmente di fermarli. Preso dai sensi di colpa per le sue azioni, il Faraone ritorna a sedersi sul suo trono, poi cade a terra, morto.\nProduzione.\nIl film fu prodotto dalla Ernst Lubitsch-Film in co-produzione con l'Europ\u00e4ische Film-Allianz.\nDistribuzione.\nDistribuito dalla Europ\u00e4ische Film-Allianz, venne presentato in prima al Criterion di New York il 21 febbraio 1922 e, quindi, il 14 marzo, in Germania, all'Ufa-Palast am Zoo di Berlino."}
{"id": "4907005", "revid": "729019", "url": "https://it.wikipedia.org/wiki?curid=4907005", "title": "San Marco dei Giustiniani", "text": "Edizioni San Marco dei Giustiniani \u00e8 una casa editrice fondata nel 1976 a Genova.\nStoria.\nLe Edizioni San Marco dei Giustiniani, nate nel 1976 a Genova pubblicando l'ultima e postuma raccolta di versi di Alfonso Gatto, \"Lapide 1975 e altre cose\", hanno alle spalle oltre quarant'anni di presenza attiva e costante nel panorama culturale italiano. Ci\u00f2 che fin dall'inizio caratterizza la casa editrice \u00e8 l'interesse esclusivo per la poesia o testi ad essa strettamente legati. Nel corso degli anni hanno trovato spazio nella sua collana madre, i \"Quaderni di poesia\", i pi\u00f9 importanti autori del secondo novecento; fra essi Sandro Penna, Giorgio Caproni, Camillo Sbarbaro, Giovanni Raboni, Alda Merini, Guido Ceronetti, Mario Luzi, Amelia Rosselli, Franco Fortini e tanti altri. Non sono poi mancati i grandi del panorama straniero (rigorosamente pubblicati con testo originale a fronte) come Ezra Puond, David Gascoyne, Gunther Grass, Andr\u00e9 Fr\u00e9naud, Michel Deguy, Edmond Jab\u00e8s, Yves Bonnefoy, Ren\u00e9 Char, Izet Sarajli\u0107, Paul Valery.\nAltro polo d'interesse che gi\u00e0 da subito connota l'attivit\u00e0 della San Marco dei Giustiniani \u00e8 l'attenzione alla poesia dialettale: sempre nel 1976 e sempre nei \"Quaderni di poesia\" viene pubblicato \"Pan de pura farina\" di Biagio Marin; negli anni seguiranno opere di Franco Loi, Franca Grisoni, Amedeo Giacomini, Paolo Bertolani, altre opere di Marin, l'opera completa del genovese Edoardo Firpo e altri ancora."}
{"id": "4907006", "revid": "36426", "url": "https://it.wikipedia.org/wiki?curid=4907006", "title": "Adolfo Copped\u00e8", "text": "Biografia.\nTerzo e ultimo figlio dell'intagliatore ed ebanista Mariano e di Antonietta Bizzarri, dopo aver frequentato un corso di studi e artistici, pass\u00f2 a lavorare nella bottega di ebanisteria ed intaglio del padre. Inizi\u00f2 anche a interessarsi alla pittura e si iscrisse all'Accademia di belle arti, ma non essendo ancora certo su quale dovesse essere la sua strada, nel 1898 volle concorrere al progetto di una cattedrale indetto da un ente di Roma. In maniera inattesa il suo progetto raccolse l'interesse dei giurati anche se non ottenne il primo posto. In quella occasione conobbe un industriale dell'isola d'Elba, il deputato Pilade Del Buono, che fu il motore della sua formazione professionale.\nSegu\u00ec il suo mentore in giro per le maggiori capitali europee avendo modo di apprendere quanto di pi\u00f9 moderno emergeva sull'architettura e al rientro in Italia inizi\u00f2 la sua attivit\u00e0 di progettista costruendo numerosi edifici per il suo mecenate.\nNel 1903 decise di sposarsi con Anita Burchi e, ritornato a Firenze anche per occuparsi dell'attivit\u00e0 paterna, inizi\u00f2 a progettare varie ville e palazzi utilizzando il nuovo stile liberty che si andava affermando all'epoca.\nVinse pi\u00f9 volte il premio Martelli, premio conferito dall'Accademia di belle arti di Firenze, che veniva assegnato con cadenza quinquennale, e con il passar del tempo realizz\u00f2 progetti anche al di fuori della Toscana ottenendo commesse a Genova, Roma, Milano e altre citt\u00e0 d'Italia. Di particolare rilevanza, nel 1915, \u00e8 stata la sua progettazione del Castello Cova nella centralissima via Carducci di Milano. \nLa notoriet\u00e0 acquisita con le sue realizzazioni gli valse diverse onorificenze fra le quali quella di grand'ufficiale dell'Ordine della Corona d'Italia.\nDopo la fine della prima guerra mondiale ebbe modo di dedicarsi, assieme al fratello Gino, all'arredamento di interni di alcune navi passeggeri per conto di due diverse societ\u00e0 di navigazione italiane.\nA partire dal 1926, dopo una accesissima polemica con D'Annunzio relativa a un progetto mai realizzato a Firenze sul quale anche Mussolini aveva espresso parere favorevole, il Copped\u00e8 rallent\u00f2 la sua opera limitandola alla sola regione della Toscana dove progett\u00f2 la Casa del Fascio di Lastra a Signa (FI). Iscrittosi nel 1932 al Partito Nazionale Fascista, partecip\u00f2 al concorso per il piano regolatore di Tirrenia, ottenendo il secondo premio. Successivamente si ritir\u00f2 nella sua tenuta di Parugiano vicino a Montemurlo dove mor\u00ec il 15 agosto del 1951.\nMostre.\nLa mostra \u201cAdolfo Copped\u00e8 agli esordi dell'Elba contemporanea\u201d celebra la presenza sull'isola dell'architetto italiano all'inizio del XX secolo, proprio nel periodo di risveglio economico e culturale grazie al potenziamento dell'industria mineraria e siderurgica e all'energia intellettuale che circolava sull'isola."}
{"id": "4907011", "revid": "339392", "url": "https://it.wikipedia.org/wiki?curid=4907011", "title": "Monti Crimei", "text": ""}
{"id": "4907012", "revid": "254059", "url": "https://it.wikipedia.org/wiki?curid=4907012", "title": "Ordine di battaglia della battaglia di Solferino e San Martino", "text": "Ordine di battaglia.\nL'esercito francese.\nL'armata francese era uno straordinario strumento di guerra, composto principalmente da veterani, temprati in decine di battaglie e dotati di armamenti moderni ed efficienti, come il fucile Mini\u00e9 mod. '59 ed il cannone La Hitte, entrambi a canna rigata.\nMa non erano questi i soli motivi della superiorit\u00e0 francese. L'esercito aveva beneficiato sia del clima illuminista che aveva pervaso la societ\u00e0 di conoscenze scientifiche, sia della riforma militare operata da Napoleone che pu\u00f2 essere riassunta nella famosa frase: \u00abOgni mio soldato ha nel suo zaino il bastone di maresciallo\u00bb. I quadri dirigenti dell'esercito francese, quindi, venivano scelti secondo le conoscenze e le capacit\u00e0 personali, il che aveva portato ad una diffusa competenza tecnica e ad una elevata capacit\u00e0 tattica.\nI 78.935 uomini, 9.162 cavalli e 240 cannoni che componevano le forze francesi impiegate nella grande battaglia, guidate da Napoleone III (comandante in capo Jean Baptiste Philibert Vaillant) e da una casa militare formata da 41 ufficiali superiori, appartenevano ai primi quattro dei cinque corpi d'armata propriamente detti inviati in Italia, oltre alla Guardia imperiale, e cos\u00ec suddivisi:\nL'esercito sardo.\nDopo la disfatta del 1849, l'esercito sardo venne sottoposto ad una decennale ristrutturazione, affidata al generale Alfonso La Marmora, nominato ministro della guerra nel governo Perrone. L'opera di La Marmora aveva portato buoni frutti con l'ammodernamento degli armamenti, l'istruzione tecnica degli ufficiali e la riorganizzazione dei reparti, sul modello francese.\nL'esercito sabaudo era anche afflitto da difetti che causarono i deludenti risultati nell'ambito degli scontri. Il primo difetto era determinato dalla consistente presenza di volontari arruolatisi per l'occasione, fortemente motivati, ma anche digiuni del mestiere di soldato, oltre che male armati ed equipaggiati.\nIl secondo e pi\u00f9 importante difetto consisteva nello scarsa collaborazione dimostrata dai 39 alti ufficiali che componevano l'affollata casa militare sabauda, la cui competenza tattica e strategica era spesso offuscata da eccessivo individualismo.\nI 35.602 uomini, 1.473 cavalli e 80 cannoni delle forze sarde impiegate nella battaglia, erano compresi in quattro divisioni:\nL'esercito austriaco.\nSotto la guida dell'imperatore Francesco Giuseppe, l'esercito era suddiviso in due armate, collegate e rifornite dalle fortezze del Quadrilatero. La I Armata, faceva riferimento alla fortezza di Mantova ed era schierata in pianura, mentre la II Armata, facente capo alla fortezza di Peschiera, occupava le colline moreniche immediatamente a nord.\nDotato di armamenti moderni ed efficienti, oltre che inquadrato secondo una ferrea disciplina, l'esercito austriaco aveva tuttavia il proprio tallone d'Achille nell'antiquata struttura che lo caratterizzava. Seguendo la tradizione medievale, infatti, pur essendo l'intero esercito al comando dell'imperatore, molti dei suoi reparti erano piccole armate personali di propriet\u00e0 dei rispettivi comandanti. Tale peculiarit\u00e0 portava ad avere uno Stato Maggiore composto in buona parte da nobili d'alto lignaggio, ma spesso di scarsa competenza tattica, ora uniti, ora divisi tra loro per ragioni politiche, economiche o personali.\nI 119.783 uomini, 6.070 cavalli, 417 cannoni e 160 lanciarazzi delle forze austriache impiegate nella battaglia, appartenevano a sette corpi d'armata, cos\u00ec suddivisi:"}
{"id": "4907013", "revid": "122246", "url": "https://it.wikipedia.org/wiki?curid=4907013", "title": "BluVolley Verona 2008-2009", "text": "Questa voce raccoglie le informazioni riguardanti il BluVolley Verona nelle competizioni ufficiali della stagione 2008-2009.\nStagione.\nLa stagione 2008-09 \u00e8 per il BluVolley Verona, sponsorizzato dal Marmi Lanza, la quinta in Serie A1; la squadra \u00e8 stata ripescata nella massima categoria italiana dopo la rinuncia di partecipazione della M. Roma Volley; nella stagione precedente infatti, il club scaligero aveva partecipato alla Serie A2, chiudendo la \"regular season\" al secondo posto e perdendo la serie finale dei \"play-off\" promozione contro il Volley Forl\u00ec. In panchina viene confermato come allenatore Alberto Giuliani, mentre la rosa viene completamente rivoluzionata: le uniche due conferme sono quelle di Martino Volpini, Daniele Sottile e Matteo Mosterts, e tra gli acquisti figurano quelli di Johannes Bontje, Micha\u0142 \u0141asko, Marcus Popp, Frank Dehne, Andrea Semenzato e Simone Parodi, quest'ultimo arrivato in prestito dal Piemonte Volley; lasciano la squadra Simone Buti, Ram\u00f3n Gato e Giacomo Bellei.\nIl campionato si apre con due vittorie rispettivamente contro la Sisley Volley e la Trentino Volley, terminate entrambe al \"tie-break\", mentre la prima sconfitta arriva alla terza giornata, nuovamente al quinto set, contro la Pallavolo Modena; il corso del girone di andata \u00e8 caratterizzato da un'alternanza di successi e di sconfitte, che portano la squadra a chiudere la prima parte del campionato all'ottavo posto in classifica, utile per qualificarsi alla Coppa Italia. Il girone di ritorno inizia con tre stop consecutivi: dopo un successo ed una nuova disfatta, il BluVolley Verona ottiene prima tre vittorie e poi quattro sconfitte di fila; la regular season si chiude con la vittoria sul Volley Forl\u00ec ed il nono posto in classifica, che comunque non \u00e8 utile per qualificarsi ai \"play-off\" scudetto.\nL'ottavo posto al termine del girone d'andata della Serie A1 2008-09 qualifica il BluVolley Verona alla Coppa Italia: tuttavia il cammino del club nella competizione dura solo peri quarti di finale, sconfitta per 3-1 dal Piemonte Volley.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "4907017", "revid": "247222", "url": "https://it.wikipedia.org/wiki?curid=4907017", "title": "From Always...to Now!", "text": "From Always...to Now! \u00e8 un album di Enrico Pieranunzi, pubblicato dalla Edi-Pan Records nel 1978."}
{"id": "4907031", "revid": "481666", "url": "https://it.wikipedia.org/wiki?curid=4907031", "title": "Das Weib des Pharao", "text": ""}
{"id": "4907048", "revid": "729019", "url": "https://it.wikipedia.org/wiki?curid=4907048", "title": "Marc de Maar", "text": ""}
{"id": "4907053", "revid": "297059", "url": "https://it.wikipedia.org/wiki?curid=4907053", "title": "Forti del gruppo di Rivoli e Pastrengo", "text": ""}
{"id": "4907055", "revid": "247222", "url": "https://it.wikipedia.org/wiki?curid=4907055", "title": "Soft Journey", "text": "Soft Journay \u00e8 un album discografico a nome \"Chet Baker Meets Enrico Pieranunzi\", pubblicato dall'etichetta discografica Edi-Pan Records nel 1980."}
{"id": "4907060", "revid": "599013", "url": "https://it.wikipedia.org/wiki?curid=4907060", "title": "Emerson Boozer", "text": "Carriera.\nBoozer fu scelto dai New York Jets nel corso del sesto giro del Draft AFL 1966. La squadra poteva gi\u00e0 contare sul fullback Matt Snell e decise di accoppiargli Boozer come halfback. Dopo avere diviso il ruolo con Bill Mathis nella sua stagione da rookie, Boozer divenne titolare nel 1967. La sua abilit\u00e0 nei blocchi e la sua etica di lavoro lo aiutarono ad imporsi nella lega.\nNel 1967, con Snell infortunato, i Jets fecero di Boozer il loro corridore di punta. Nella prima met\u00e0 della stagione, Boozer mostr\u00f2 un talento che attir\u00f2 paragoni con Gale Sayers, sfuggendo spesso a diversi placcaggi in campo aperto. A met\u00e0 anno aveva gi\u00e0 segnato dieci touchdown e sembrava facilmente avviato a superare il record della lega. Boozer per\u00f2 soffr\u00ec un devastante infortunio al ginocchio contro i Kansas City Chiefs che lo condizion\u00f2 per tutto il resto della carriera. Malgrado l'aver giocato solamente met\u00e0 stagione, guid\u00f2 la AFL in touchdown su corsa quell'anno.\nCostretto a causa dell'infortunio a cambiare il proprio stile di gioco, Boozer si specializz\u00f2 nei blocchi e nelle marcature nei pressi della end zone avversaria. Bloccando per Snell e Joe Namath, Boozer fu parte della squadra che perse solamente tre partite nel 1968 e termin\u00f2 con un record di 10-4 nel 1969, venendo convocato per l'All-Star Game della AFL. I blocchi di Boozer e Winston Hill furono fondamentali nella corsa dei Jets alla vittoria del Super Bowl III, in cui batterono i Baltimore Colts in una delle pi\u00f9 grandi sorprese della storia del football professionistico.\nNamath trasform\u00f2 Boozer in un ricevitore sulle situazioni di \"terzo down\" nel 1970. Nel 1971, con Snell ancora infortunato, Boozer si riprese il ruolo di corridore stabilendo il primato personale in possessi.\nNel 1972, con lo stesso Joe Namath di ritorno da un infortunio, i Jets ebbero il miglior attacco della lega. Boozer guid\u00f2 la lega in touchdown su corsa per la maggior parte dell'anno, prima di essere fermato ancora dagli infortuni. Termin\u00f2 la stagione con 11 touchdown in altrettante partite.\nNel 1973, Boozer fu ancora il corridore principale della squadra terminando con 831 yard guadagnate, prima di lasciare quel ruolo a John Riggins nel 1974. Boozer segn\u00f2 il primo touchdown della storia della stagione regolare nei tempi supplementari su un passaggio corto di Joe Namath nel 1974 battendo i rivali New York Giants, dando inizio a un'improbabile striscia vincente dei Jets che arrivavano da un record di 1-7. Si ritir\u00f2 dopo la stagione 1975."}
{"id": "4907062", "revid": "767487", "url": "https://it.wikipedia.org/wiki?curid=4907062", "title": "Monna Vanna (film 1922)", "text": "Monna Vanna \u00e8 un film muto del 1922 prodotto e diretto da Richard Eichberg. Nella disputa secolare tra Pisa e Firenze si inserisce l'episodio di cui \u00e8 protagonista Monna Vanna che accetta di recarsi nuda, vestita solo di un mantello, nel campo dei fiorentini che assediano Pisa e che avevano promesso di ritirarsi nel caso lei avesse accettato la sfida.\nTrama.\nGuido Gurlino, capo dell'esercito pisano, desidera la fiorentina Maddalena Pazzi, ma lei lo respinge, innamorata di Vitelli, a capo delle armate fiorentine. Gurlino, allora, rapisce la giovanissima Giovanna e ne fa la sua sposa. Quando, durante un duello, Vitelli rimane ferito, sar\u00e0 curato proprio da Giovanna che i pisani chiamano Monna Vanna e che venerano come un angelo per la sua bont\u00e0. Il fiorentino ignora che quella \u00e8 la moglie del suo nemico, n\u00e9 si rende conto di aver suscitato in lei un grande amore. Ormai guarito, Vitelli cinge d'assedio Pisa che, ben presto, viene ridotta alla fame. Lui, allora, in segno di spregio verso l'odiato Gurlino, propone ai pisani un patto: toglier\u00e0 l'assedio solo se la moglie del loro comandante si recher\u00e0 nuda nel campo nemico, coperta solo di un mantello. La citt\u00e0 accetta. Ma, quando davanti a Vitelli compare Vanna, lui prova vergogna per averla sottoposto a quell'umiliazione e fugge via con lei, riportandola a Pisa. Gurlino, geloso e furioso, vuole farlo condannare a morte ma Vitelli riesce a fuggire e conduce le armate pisane alla vittoria. Durante la battaglia, Gurlino muore, lasciando libera Monna Vanna.\nProduzione.\nIl film fu prodotto dalla Bavaria Film, Fox Film Corporation e M\u00fcnchner Lichtspielkunst AG (Emelka). Bench\u00e9 la storia fosse ambientata in Toscana, il film fu girato interamente in Germania; per gli interni si usarono gli studi Jofa-Atelier di Johannisthal a Berlino e quelli bavaresi dell'Emelka-Atelier a Geiselgasteig, mentre per le riprese in esterno furono utilizzate localit\u00e0 della Baviera come Etzenhausen a Dachau.\nLa produzione si avvalse della consulenza storica di due studiosi, W. B\u00fchlmann e Karl Heinz Schuster.\nAmbientato a Pisa e ispirato a una storia di Niccol\u00f2 Machiavelli, il soggetto del film prende spunto dal lavoro teatrale del 1902 di Maurice Maeterlinck, un dramma di successo che fu rappresentato in diversi paesi. In Germania, conobbe un adattamento di Friderich von Oppeln-Bronikowski. Fu messo in scena anche a Broadway nella traduzione di John Severance, debuttando il 23 ottobre 1905 al Manhattan Theatre interpretato da Bertha Kalich (Monna Vanna) e Henry Kolker (Guido).\nDistribuzione.\nIn Germania, il film venne presentato in prima a Lipsia all'UT-Lichtspiele il 20 dicembre 1922. Il giorno dopo, fu proiettato al Marmorhaus di Berlino.\nLa Fox Film Corporation lo proiett\u00f2 in prima a New York il 24 settembre 1923. Nello stesso anno, il film usc\u00ec anche sul mercato turco e in Finlandia il 9 dicembre 1923. In Francia, fu distribuito dalla Gaumont il 18 aprile 1924, in Giappone il 26 febbraio 1925 e in Portogallo il 16 marzo 1925, conservando sempre il titolo originale \"Monna Vanna\"."}
{"id": "4907065", "revid": "1573940", "url": "https://it.wikipedia.org/wiki?curid=4907065", "title": "Eustala crista", "text": "Eustala crista \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo portoghese \"crista\", cio\u00e8 \"cresta\", ad indicare la consistente protezione a forma di cresta dei pedipalpi.\nCaratteristiche.\nL'olotipo maschile rinvenuto ha dimensioni: cefalotorace lungo 2,7mm, largo 2,4mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in Brasile: nei pressi di Ira\u00ed, nel Rio Grande do Sul.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907066", "revid": "56620", "url": "https://it.wikipedia.org/wiki?curid=4907066", "title": "Dranse d'Entremont", "text": ""}
{"id": "4907071", "revid": "305330", "url": "https://it.wikipedia.org/wiki?curid=4907071", "title": "Monti Taunus", "text": ""}
{"id": "4907082", "revid": "1926649", "url": "https://it.wikipedia.org/wiki?curid=4907082", "title": "Associazione Sportiva Bari 1996-1997", "text": "Questa voce raccoglie le informazioni riguardanti lAssociazione Sportiva Bari nelle competizioni ufficiali della stagione 1996-1997.\nStagione.\n\"Fonti\"\nIn questa stagione la squadra disputa il campionato di Serie B a seguito della retrocessione dalla massima serie avvenuta nell'anno agonistico precedente.\nDurante l'estate lasciano il capoluogo pugliese G\u00e9rson, stavolta definitivamente, Andersson e Abel Xavier. Ceduto anche Protti, capocannoniere della Serie A nella passata stagione; sia Protti che Andersson hanno preferito rimanere in A. Il club opera in buona parte, l'ingresso in rosa di giovani delle prime tre divisioni nazionali italiane, mentre quali giocatori pi\u00f9 esperti sono rilevati il centrocampista tedesco gi\u00e0 nazionale Thomas Doll e il centrale difensivo Luigi Garzya.\nFascetti, confermato alla guida della squadra, preferisce non schierare attaccanti titolari solo giovani emergenti, quindi affianca a Nicola Ventola, proveniente dal vivaio biancorosso, il colombiano Guerrero, di rientro dal prestito al Merida (Terza Divisione spagnola).\nCon la nuova retrocessione in cadetteria si \u00e8 manifestato un generalizzato calo d'interesse da parte dell'opinione pubblica barese per la squadra, boicottata da una parte degli sportivi.\nIn Coppa Italia la squadra viene eliminata al secondo turno dal .\nIn campionato i biancorossi raccolgono 29 punti nel girone d'andata, per effetto di 6 vittorie e 11 pareggi, con una serie positiva di 15 turni interrotta alla penultima gara d'andata, nel derby in casa perso 1-2 contro il .\nIl girone di ritorno inizia sulla falsariga di quello d'andata, con 6 punti raccolti nelle prime 5 giornate, ma dalla sconfitta esterna con il nel 25\u00ba turno (in cui la squadra di Fascetti \u00e8 rimontata 3-2 dopo essere stata in vantaggio per 0-2) i \"galletti\" rimediano tre sconfitte consecutive, perdendo il contatto con i primi posti di classifica. All'atmosfera gi\u00e0 da inizio stagione non particolarmente entusiastica attorno alla squadra, si aggiungono le critiche per i risultati non soddisfacenti della stessa; alcuni autorevoli giornali considerano ormai abbastanza improbabile la promozione in Serie A della formazione pugliese, paventando persino il rischio di una retrocessione. In 28\u00aa giornata, in casa, il Bari batte 2-1 il secondo in classifica nel derby (doppietta di Ingesson di cui il primo goal su rigore, di Servidei il momentaneo pareggio dei salentini), poi vincendo i quattro incontri successivi e chiudendo il campionato con 11 risultati utili consecutivi. Nell'ultima giornata, vinta in casa 3-1 sul , i biancorossi ottengono il definitivo quarto posto e la promozione in massima serie tornandovi dopo un anno; vincono il duello con il dell'ex tecnico Salvemini, che chiude quinto in classifica, a un punto di distacco dai galletti.\nI baresi hanno totalizzato 62 punti, frutto di 15 vittorie, 17 pareggi e 6 sconfitte. Gli attaccanti titolari Ventola e Guerrero hanno chiuso la competizione con 10 reti a testa; Guerrero ha manifestato una positiva discontinuit\u00e0 di rendimento rispetto a due anni prima.\nNell'ultima giornata, lo stadio San Nicola ha ospitato circa 58.000 spettatori, numero fra i pi\u00f9 alti in assoluto registrati nella storia della formazione biancorossa. Dalle ultime settimane del campionato la generalizzata contestazione attorno alla squadra si \u00e8 notevolmente placata.\nIl 10 febbraio 1997, la squadra Primavera allenata da Lello Sciannimanico ha vinto il Torneo Carnevale di Viareggio, battendo in finale 1-0 il .\nOrganigramma societario.\nArea direttiva\nArea sanitaria\nArea tecnica"}
{"id": "4907093", "revid": "33689", "url": "https://it.wikipedia.org/wiki?curid=4907093", "title": "All Media Guide", "text": ""}
{"id": "4907098", "revid": "47767", "url": "https://it.wikipedia.org/wiki?curid=4907098", "title": "Medusa (Caravaggio)", "text": ""}
{"id": "4907100", "revid": "170204", "url": "https://it.wikipedia.org/wiki?curid=4907100", "title": "2a Brigata mobile carabinieri", "text": ""}
{"id": "4907106", "revid": "1573940", "url": "https://it.wikipedia.org/wiki?curid=4907106", "title": "Eustala itapocuensis", "text": "Eustala itapocuensis \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 brasiliana di Itapocu, luogo di rinvenimento degli esemplari e dal suffisso \"-ensis\" che indica \"appartenenza a\".\nCaratteristiche.\nL'olotipo maschile rinvenuto ha dimensioni: cefalotorace lungo 2,7\u00a0mm, largo 2,2\u00a0mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in Brasile: nei pressi di Itapocu, 37\u00a0km a sud di Joinville, nello Stato di Santa Catarina.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907107", "revid": "287204", "url": "https://it.wikipedia.org/wiki?curid=4907107", "title": "Regione di Tarapaca", "text": ""}
{"id": "4907108", "revid": "767487", "url": "https://it.wikipedia.org/wiki?curid=4907108", "title": "Dave Koz", "text": "Biografia.\nNato in California da famiglia ebrea, studia musica e si laurea in scienze della comunicazione alla UCLA.\nTra la fine degli anni '80 e i primi anni '90 decide di dedicarsi a tempo pieno alla musica. Nel frattempo era stato turnista di Bobby Caldwell, Jeff Lorber e Richard Marx.\nNel 1990 firma un contratto discografico con la Capitol Records e pubblica il suo primo album. Riceve subito ottimi riscontri con due candidature ai Grammy Award. Al contempo si esibisce in diverse occasioni alla radio, in particolare allo show \"The Dave Koz Morning Show\", portato avanti fino al 2007. Suona nel \"The Emeril Lagasse Show\" accompagnato da una band composta da Jeff Golub, Philippe Saisse, Conrad Korsh e Skoota Warner."}
{"id": "4907117", "revid": "817132", "url": "https://it.wikipedia.org/wiki?curid=4907117", "title": "Zelezarec Skopje", "text": ""}
{"id": "4907126", "revid": "640469", "url": "https://it.wikipedia.org/wiki?curid=4907126", "title": "Napoli ieri - Napoli oggi Vol. 3", "text": ""}
{"id": "4907127", "revid": "767487", "url": "https://it.wikipedia.org/wiki?curid=4907127", "title": "Bobby Caldwell", "text": "\u00c8 conosciuto soprattutto per la hit del 1978 \"What You Won't Do for Love\".\nBobby Caldwell \u00e8 nato a Manhattan ma \u00e8 cresciuto a Miami. La madre vendeva beni immobili, e uno dei suoi clienti fu il cantante Bob Marley , che divent\u00f2 suo amico. Miami ha permesso a Caldwell di incontrare una grande variet\u00e0 di musica, come l'haitiano, il latino, il reggae e R &amp; B. \u00c8 cresciuto ascoltando la musica di Frank Sinatra e Ella Fitzgerald . \nA 12 anni, Caldwell inizia a suonare il piano e la chitarra."}
{"id": "4907131", "revid": "640469", "url": "https://it.wikipedia.org/wiki?curid=4907131", "title": "Sanremo 1976", "text": ""}
{"id": "4907132", "revid": "287204", "url": "https://it.wikipedia.org/wiki?curid=4907132", "title": "Regione del Bio Bio", "text": ""}
{"id": "4907133", "revid": "287204", "url": "https://it.wikipedia.org/wiki?curid=4907133", "title": "Regione dell'Araucania", "text": ""}
{"id": "4907134", "revid": "716642", "url": "https://it.wikipedia.org/wiki?curid=4907134", "title": "Luke McCullough", "text": "Caratteristiche tecniche.\nGioca come difensore centrale.\nCarriera.\nClub.\nDopo aver giocato nelle giovanili del e del , nel 2013 ha giocato una partita in prestito al in League Two, la quarta serie inglese. Dal 2013 al 2018 gioca in Championship (la seconda serie inglese) con il . Nel 2018 passa in prestito al . Nel 2020 passa al , club della prima divisione nordirlandese.\nNazionale.\nDopo aver giocato numerose partite amichevoli con le nazionali Under-16, Under-17 ed Under-19, nel 2013 ha esordito in Under-21, con cui ha giocato 5 partite nelle qualificazioni agli Europei di categoria.\nIl 30 maggio 2014 ha esordito con la nazionale maggiore nell'amichevole persa per 1-0 contro l'Uruguay.\nViene convocato per gli Europei 2016 in Francia."}
{"id": "4907135", "revid": "287204", "url": "https://it.wikipedia.org/wiki?curid=4907135", "title": "Regione di Los Rios", "text": ""}
{"id": "4907136", "revid": "767487", "url": "https://it.wikipedia.org/wiki?curid=4907136", "title": "Jeff Lorber", "text": ""}
{"id": "4907141", "revid": "74801", "url": "https://it.wikipedia.org/wiki?curid=4907141", "title": "Pat Ryan (giocatore di football americano)", "text": "Carriera.\nRyan fu scelto nell'undicesimo giro del Draft 1978 dai New York Jets. Vi gioc\u00f2 per tredici stagioni, principalmente come riserva del quarterback titolare Ken O'Brien. Pass\u00f2 l'ultima stagione della carriera nel 1991 con i Philadelphia Eagles. In seguito fu un commentatore radiofonico delle partite di football dei Tennessee Titans."}
{"id": "4907148", "revid": "1573940", "url": "https://it.wikipedia.org/wiki?curid=4907148", "title": "Eustala perfida", "text": "Eustala perfida \u00e8 un ragno appartenente alla famiglia Araneidae.\nCaratteristiche.\nL'olotipo femminile rinvenuto ha dimensioni: cefalotorace lungo 2,9mm, largo 2,2mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in Brasile: nei pressi di Volta Grande, nello stato di Paran\u00e1.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907149", "revid": "1310927", "url": "https://it.wikipedia.org/wiki?curid=4907149", "title": "Eugen Sidorenco", "text": ""}
{"id": "4907158", "revid": "36426", "url": "https://it.wikipedia.org/wiki?curid=4907158", "title": "Mindi Abair", "text": "Carriera.\nNata in una famiglia di musicisti, inizia a suonare il piano da piccola, per poi passare al sassofono e al cantautorato. Nel corso della sua carriera ha suonato dal vivo o in studio con Duran Duran, Mandy Moore, Josh Groban, Backstreet Boys, Lalah Hathaway, Lee Ritenour, Tenna Marie, Peter White, Jonathan Butler, Bobby Lyle, Rick Braun, Aerosmith e altri artisti. Nel 2003 dal pop passa al jazz. Firma un contratto con la Verve Records e pubblica l'album \"It Just Happens That Way\". Un anno dopo produce col marito Matthew Hager il terzo album solista."}
{"id": "4907159", "revid": "767487", "url": "https://it.wikipedia.org/wiki?curid=4907159", "title": "Grafo complemento", "text": "Nella teoria dei grafi, il complemento o inverso di un grafo \"G\" \u00e8 un grafo \"H\" sugli stessi vertici tale che due distinti vertici di \"H\" sono adiacenti se e solo se non sono adiacenti in \"G\". Ossia, per generare il complemento di un grafo, si riempiono tutti gli spigoli mancanti richiesti per formare un grafo completo, e si rimuovono tutti gli spigoli che vi erano in precedenza. Esso non \u00e8, tuttavia, l'insieme complemento del grafo; solo gli spigoli del grafo sono complementati.\nCostruzione formale.\nSia \"G\"\u00a0=\u00a0(\"V\",\u00a0\"E\") un grafo semplice e consista \"K\" di tutti i sottoinsiemi di 2 elementi di \"V\". Allora \"H\"\u00a0=\u00a0(\"V\",\u00a0\"K\"\u00a0\\\u00a0\"E\") \u00e8 il complemento di \"G\".\nApplicazioni ed esempi.\nParecchi concetti della teoria dei grafi sono legati tra loro attraverso i grafi complemento:"}
{"id": "4907160", "revid": "965985", "url": "https://it.wikipedia.org/wiki?curid=4907160", "title": "Jeff Lorber Fusion", "text": ""}
{"id": "4907167", "revid": "62004", "url": "https://it.wikipedia.org/wiki?curid=4907167", "title": "Tour de Normandie 2014", "text": "Il Tour de Normandie 2014, trentaquattresima edizione della corsa, valido come prova del circuito UCI Europe Tour 2014 categoria 2.2, si svolge in sei tappe precedute da un prologo, dal 24 al 30 marzo 2014, su un percorso totale di 1 019,6\u00a0km, con partenza da Saint-L\u00f4 e arrivo a Caen. Fu vinto dallo svizzero Stefan K\u00fcng del BMC Development Team, che termin\u00f2 la corsa in 23 ore 48 minuti e 54 secondi, alla media di 42,81\u00a0km/h.\nAl traguardo finale di Caen 111 ciclisti conclusero il tour."}
{"id": "4907169", "revid": "123015107", "url": "https://it.wikipedia.org/wiki?curid=4907169", "title": "Gruppo Sportivo Porto Robur Costa", "text": "Il Gruppo Sportivo Porto Robur Costa \u00e8 una societ\u00e0 pallavolistica maschile italiana con sede a Ravenna: milita nel campionato di Superlega.\nStoria.\nIl Gruppo Sportivo Porto Robur Costa viene fondata nell'estate 2013 dall'unione di due societ\u00e0 ravennati, ossia il Porto Ravenna Volley e Gruppo Sportivo Robur Angelo Costa: da quest'ultima squadra acquista il titolo sportivo e la possibilit\u00e0 di giocare in Serie A1; esordisce infatti nel massimo campionato italiano nella stagione 2013-14, nella quale, dopo aver concluso la \"regular season\" al nono posto, vince i play-off Challenge Cup, ottenendo il diritto di partecipazione alla omonima competizione. La stessa situazione avviene anche nella stagione 2016-17, qualificandosi per la Challenge Cup 2017-18, competizione che poi vince battendo in finale l'."}
{"id": "4907170", "revid": "46291", "url": "https://it.wikipedia.org/wiki?curid=4907170", "title": "Aerangis confusa", "text": "Aerangis confusa \u00e8 una pianta della famiglia delle Orchidacee, diffusa in Africa Orientale.\nDescrizione.\n\u00c8 una orchidea epifita, con fusto legnoso lungo sino a 10\u00a0cm, con 3-12 foglie disposte nella parte apicale, obovate o oblanceolate, di colore verde scuro con piccole macchie nere.\nL'infiorescenza, pendente, si origina dall'ascella foliare, e comprende sino ad una decina di fiori di colore bianco, con sepali e petali lanceolato-ellittici, arcuati, acuminati e un labello ellittico o lanceolato, con apice acuminato e margine marcatamente ricurvo, dalla cui base si diparte uno sperone lungo 4\u20136\u00a0cm. I fiori si aprono nelle ore notturne ed emanano un forte odore simile a quello del gelsomino.\nBiologia.\nAl pari di molte altre Angraecinae, \"Aerangis confusa\" si riproduce per impollinazione entomofila da parte di farfalle notturne della famiglia Sphingidae; nel caso specifico sono state chiamate in causa quali insetti pronubi due differenti falene, \"Hippotion celerio\" e \"Daphnis nerii\", la cui spirotromba ha una lunghezza comparabile a quella dello sperone del fiore.\nDistribuzione e habitat.\nLa specie \u00e8 diffusa in Kenya e nel nord della Tanzania."}
{"id": "4907187", "revid": "212348", "url": "https://it.wikipedia.org/wiki?curid=4907187", "title": "Condizione della catena discendente", "text": ""}
{"id": "4907190", "revid": "1543377", "url": "https://it.wikipedia.org/wiki?curid=4907190", "title": "Spazio topologico noetheriano", "text": "In matematica, uno spazio topologico noetheriano \u00e8 uno spazio topologico i cui aperti soddisfano la condizione della catena ascendente; equivalentemente, \u00e8 uno spazio tale che tutti i suoi sottospazi siano compatti.\nIl maggior uso di questi spazi avviene nell'algebra commutativa e nella geometria algebrica: infatti, lo spettro di un anello noetheriano \u00e8 uno spazio topologico noetheriano e, di conseguenza, ogni variet\u00e0 affine \u00e8 uno spazio noetheriano.\nDefinizioni equivalenti e propriet\u00e0.\nUno spazio topologico formula_1 \u00e8 noetheriano se vale una delle seguenti propriet\u00e0:\nIn particolare, ogni spazio topologico noetheriano \u00e8 compatto. Al contrario, la noetherianit\u00e0 non si lega bene agli assiomi di separazione: infatti, uno spazio noetheriano \u00e8 di Hausdorff se e solo se \u00e8 finito. In particolare, nessuno spazio metrico non finito (come formula_7 con la topologia euclidea) pu\u00f2 essere noetheriano.\nInoltre, uno spazio noetheriano ha solo un numero finito di componenti irriducibili.\nRelazione con l'algebra commutativa.\nDato un anello commutativo unitario formula_8, gli aperti dello spettro formula_9 di formula_8 (con la topologia di Zariski) sono in corrispondenza biunivoca con gli ideali radicali di formula_8; questo implica che formula_9 \u00e8 noetheriano se e solo se gli ideali radicali di formula_8 verificano la condizione della catena ascendente. In particolare, questo \u00e8 vero se formula_8 \u00e8 un anello noetheriano.\nPoich\u00e9 inoltre le componenti irriducibili di formula_9 sono in corrispondenza biunivoca con i primi minimali di formula_8, questo implica che i primi minimali di un anello noetheriano sono in numero finito, e di conseguenza che i primi minimali su un ideale sono finiti. Questi risultati sono in genere le prime applicazioni della topologia di Zariski per indagare le propriet\u00e0 algebriche degli anelli.\nDal momento che i punti di una variet\u00e0 affine corrispondono agli ideali massimali del suo anello delle coordinate, e questo \u00e8 un anello noetheriano, ne segue che ogni variet\u00e0 affine (e, pi\u00f9 in generale, ogni variet\u00e0 quasiproiettiva) \u00e8 uno spazio noetheriano; dunque ogni variet\u00e0 algebrica ha un numero finito di componenti irriducibili. Pi\u00f9 in generale, ogni schema noetheriano \u00e8 uno spazio noetheriano."}
{"id": "4907193", "revid": "767487", "url": "https://it.wikipedia.org/wiki?curid=4907193", "title": "Jurassic Shark", "text": "Jurassic Shark \u00e8 un film del 2012 diretto da Brett Kelly.\nIl soggetto \u00e8 tratto liberamente dai celebri film \"Jurassic Park\" e \"Lo squalo\" di Steven Spielberg.\nTrama.\nUna compagnia petrolifera conduce perforazioni acquatiche alla ricerca dell'oro nero. Accidentalmente viene svegliato uno squalo preistorico che ha iniziato a cacciare due gruppi di ragazzi e ragazze, intrappolati su un'isola deserta. Entrambe le squadre devono unire le loro forze per sopravvivere contro l'appetito dello squalo preistorico."}
{"id": "4907198", "revid": "247222", "url": "https://it.wikipedia.org/wiki?curid=4907198", "title": "Jazz Roads", "text": "Jazz Roads \u00e8 un album di Enrico Pieranunzi, pubblicato dalla CAM Records nel 1983.\nMusicisti.\nNote aggiuntive"}
{"id": "4907209", "revid": "712828", "url": "https://it.wikipedia.org/wiki?curid=4907209", "title": "Episodi di Fairy Tail (prima stagione)", "text": "La prima stagione di \"Fairy Tail\", serie televisiva anime prodotta da A-1 Pictures, Satelight e TV Tokyo, diretta da Shinji Ishihira e tratta dall'omonimo manga di Hiro Mashima, \u00e8 composta di 48 episodi che corrispondono ai primi 128 capitoli del manga. Essi mostrano le avventure dei membri di Fairy Tail dal momento in cui Lucy Heartphilia incontra Natsu Dragonil e Happy al porto di Hargeon e si unisce alla gilda. Gli episodi mostrano le vicende della gilda oscura Eisenwald intenzionata a usare il flauto Lullaby; la missione di Classe S sull'Isola di Galuna; la guerra contro la gilda Phantom Lord; le vicende alla Torre del Paradiso fino alla battaglia interna alla gilda contro Luxus Dreyar, intenzionato a rivoluzionare la gilda comandata dal nonno.\nGli episodi sono stati trasmessi in Giappone su TV Tokyo dal 12 ottobre 2009 al 27 settembre 2010, a cadenza settimanale ogni sabato. In Italia la stagione \u00e8 andata in onda dall'11 gennaio al 15 marzo 2016 su Rai 4 dal luned\u00ec al venerd\u00ec. I primi quattro episodi della serie sono stati trasmessi in anteprima il 6 gennaio 2016 dalle 14.45.\nLa stagione utilizza quattro sigle di apertura: \"Snow Fairy\" dei FUNKIST (episodi 1-11), delle Idoling!! (episodi 12-24), \"ft.\" dei FUNKIST (episodi 25-35) e \"R.P.G. ~Rockin' Playing Game\" di SuG (episodi 36-48), e quattro sigle di chiusura: di Watarirouka Hashiri Tai (episodi 1-11), di onelifecrew (episodi 12-24), di Shiho Nanba (episodi 25-35) e di Mikuni Shimokawa (episodi 36-48). L'edizione televisiva italiana usa come sigle \"Non dirmi addio\" dei Raggi Fotonici per l'apertura e \"Quotidianamente stregata da te\" dei Raggi Fotonici per la chiusura."}
{"id": "4907218", "revid": "125011737", "url": "https://it.wikipedia.org/wiki?curid=4907218", "title": "Jackie Carmichael", "text": ""}
{"id": "4907221", "revid": "486946", "url": "https://it.wikipedia.org/wiki?curid=4907221", "title": "Nippo-De Rosa", "text": ""}
{"id": "4907222", "revid": "1684799", "url": "https://it.wikipedia.org/wiki?curid=4907222", "title": "Nastro d'argento al migliore soggetto", "text": "Il Nastro d'argento al migliore soggetto \u00e8 un riconoscimento cinematografico italiano assegnato annualmente dal Sindacato nazionale giornalisti cinematografici italiani a partire dal 1946.\nColoro che hanno ricevuto questo premio il maggior numero di volte (quattro) sono Ennio Flaiano e Marco Bellocchio.\nAlbo d'oro.\nI vincitori sono indicati in grassetto, a seguire gli altri candidati."}
{"id": "4907224", "revid": "1149807", "url": "https://it.wikipedia.org/wiki?curid=4907224", "title": "Namco System 23", "text": "Namco System 23 \u00e8 una scheda madre arcade prodotta e sviluppata da Namco. Messa in commercio nel 1997, \u00e8 l'ultima scheda madre arcade prodotta dalla societ\u00e0 che si basa sul proprio design personalizzato. Come il System 22, il System 23 \u00e8 caratterizzato da una variante pi\u00f9 potente chiamata Super System 23. Una delle caratteristiche del System 23 \u00e8 il \"Gashin Strong Bass System,\" che \u00e8 semplicemente un amplificatore di bassi collegato al sistema audio. \u00c8 stato seguito dal Namco System 10 nel 2000."}
{"id": "4907225", "revid": "956134", "url": "https://it.wikipedia.org/wiki?curid=4907225", "title": "Toxteth Park", "text": ""}
{"id": "4907229", "revid": "712828", "url": "https://it.wikipedia.org/wiki?curid=4907229", "title": "Episodi di Fairy Tail (seconda stagione)", "text": "La seconda stagione di \"Fairy Tail\", serie televisiva anime prodotta da A-1 Pictures, Satelight e TV Tokyo, diretta da Shinji Ishihira e tratta dall'omonimo manga di Hiro Mashima, raggruppa gli episodi dal 49 al 72, corrispondenti ai capitoli dal 129 al 165 del manga. Essi mostrano la battaglia di Fairy Tail insieme ad altre gilde della luce contro la gilda oscura Oracion Seis, e l'unione alla gilda di Wendy Marvel.\nGli episodi sono stati trasmessi in Giappone su TV Tokyo tra dall'11 ottobre 2010 al 28 marzo 2011 a cadenza settimanale ogni sabato. In Italia la stagione \u00e8 andata in onda su Rai 4 dal 16 marzo al 18 aprile 2016.\nLa stagione utilizza due sigle di apertura, \"Egao no mah\u014d\" dei Magic Party (episodi 49-60) e \"Fiesta\" dei +Plus (episodi 61-72), e due sigle di chiusura, \"HOLY SHINE\" di Daisy x Daisy (episodi 49-60) e \"-Be as One-\" dei w-inds (episodi 61-72). La sigla di apertura e di chiusura italiane sono rispettivamente: \"Non dirmi addio\" dei Raggi Fotonici (episodi 49-72) e \"Quotidianamente stregata da te\" dei Raggi Fotonici (episodi 49-72)."}
{"id": "4907235", "revid": "977234", "url": "https://it.wikipedia.org/wiki?curid=4907235", "title": "Namco Super System 23", "text": ""}
{"id": "4907236", "revid": "977234", "url": "https://it.wikipedia.org/wiki?curid=4907236", "title": "Namco Super System 23 GMEN", "text": ""}
{"id": "4907237", "revid": "977234", "url": "https://it.wikipedia.org/wiki?curid=4907237", "title": "Namco Gordon", "text": ""}
{"id": "4907239", "revid": "977234", "url": "https://it.wikipedia.org/wiki?curid=4907239", "title": "Namco Super System 23 Evolution", "text": ""}
{"id": "4907242", "revid": "2202607", "url": "https://it.wikipedia.org/wiki?curid=4907242", "title": "Episodi di Fairy Tail (terza stagione)", "text": "La terza stagione di \"Fairy Tail\", serie televisiva anime prodotta da A-1 Pictures, Satelight e TV Tokyo, diretta da Shinji Ishihira e tratta dall'omonimo manga di Hiro Mashima, raggruppa gli episodi dal 73 al 100, corrispondenti ai capitoli dal 165 al 208 del manga. Essi mostrano l'avventura e la battaglia affrontata nel mondo parallelo di Edolas, il ritorno di Lisanna e l'annuncio dei partecipanti all'esame per diventare un mago di classe S.\nGli episodi sono stati trasmessi in Giappone su TV Tokyo dal 2 aprile 2011 all'8 ottobre 2011 a cadenza settimanale ogni sabato. In Italia la stagione \u00e8 andata in onda su Rai 4 dal 19 aprile al 26 maggio 2016.\nLa stagione utilizza tre sigle di apertura: \"Evidence\" di Daisy x Daisy (episodi 73-85), \"The Rock City Boy\" di JAMIL (episodi 86-98) e \"Towa no kizuna\" di Daisy x Daisy (episodi 99-100), e tre sigle di chiusura: \"Lonely Person\" di ShaNa (episodi 73-85), \"Don't think.Feel!!!\" delle Idoling!! (episodi 86-98) e \"Kono te nobashite\" di Hi-Fi CHAMP (episodi 99-100). L'edizione televisiva italiana usa come sigle \"Non dirmi addio\" dei Raggi Fotonici per l'apertura e \"Quotidianamente stregata da te\" dei Raggi Fotonici per la chiusura."}
{"id": "4907248", "revid": "300067", "url": "https://it.wikipedia.org/wiki?curid=4907248", "title": "Johan Grebongo", "text": ""}
{"id": "4907249", "revid": "712828", "url": "https://it.wikipedia.org/wiki?curid=4907249", "title": "Episodi di Fairy Tail (quarta stagione)", "text": "La quarta stagione di \"Fairy Tail\", serie televisiva anime prodotta da A-1 Pictures, Satelight e TV Tokyo, diretta da Shinji Ishihira e tratta dall'omonimo manga di Hiro Mashima, raggruppa gli episodi dal 101 al 125, corrispondenti ai capitoli dal 209 al 257 del manga. Essi mostrano le vicende riguardanti l'esame per diventare un mago di classe S della gilda Fairy Tail, che si svolgono sull'isola Tenrou e vedono la partecipazione dei maggiori membri del gruppo, e la loro interruzione causata dall'attacco della gilda Grimoire Heart giunta in cerca del mago oscuro Zeref. In seguito la gilda subisce l'attacco del drago Acnologia e rimane congelata per sette anni per via dell'incantesimo lanciato da Mavis Vermillion per proteggere la gilda e l'isola.\nGli episodi sono stati trasmessi in Giappone su TV Tokyo dal 15 ottobre 2011 al 7 aprile 2012 a cadenza settimanale ogni sabato. In Italia la stagione \u00e8 andata in onda su Rai 4 dal 27 maggio al 1\u00ba luglio 2016; a partire dall'episodio 116 la serie \u00e8 stata spostata dalla fascia pomeridiana a quella notturna.\nLa stagione utilizza tre sigle di apertura: \"Towa no kizuna\" di Daisy x Daisy (episodi 101-111), \"I Wish\" di Milky Bunny (episodi 112-124) e \"Hajimari no sora\" dei +Plus (episodio 125), e tre sigle di chiusura: \"Kono te nobashite\" di Hi-Fi CHAMP (episodi 101-111), \"Boys Be Ambitious!\" di Hi-Fi CHAMP (episodi 112-124) e \"Glitter\" di Another Infinity con Mayumi Morinaga (episodio 125). L'edizione televisiva italiana usa come sigle \"Non dirmi addio\" dei Raggi Fotonici per l'apertura e \"Quotidianamente stregata da te\" dei Raggi Fotonici per la chiusura."}
{"id": "4907258", "revid": "247222", "url": "https://it.wikipedia.org/wiki?curid=4907258", "title": "Il bandito dagli occhi azzurri (album)", "text": "Il bandito dagli occhi azzurri \u00e8 la colonna sonora dell'omonimo film diretto da Alfredo Giannetti e interpretato, tra gli altri da Franco Nero e Dalila Di Lazzaro e da cui \u00e8 stato tratto l'album di Ennio Morricone con Enrico Pieranunzi, pubblicato dalla Cerberus Records nel 1982."}
{"id": "4907260", "revid": "1318658", "url": "https://it.wikipedia.org/wiki?curid=4907260", "title": "Foresta di pietra", "text": "La foresta di pietra o Shilin (, \u77f3, \"sh\u00ed\" significa \"pietra\", \u6797, \"l\u00edn\" \"foresta\") \u00e8 un importante raggruppamento di formazioni calcaree situate nella contea autonoma Yi di Shilin, provincia dello Yunnan, nella Repubblica Popolare Cinese, vicino Shilin e a circa 120 km dal capoluogo Kunming. Le rocce alte sembrano uscire dalla terra come delle stalagmiti, con molti che sembrano alberi pietrificati, creando cos\u00ec l'illusione di una foresta di pietra. Dal 2007, due parti del sito, la N\u01ceig\u01d4 sh\u00edl\u00edn (\u4e43\u53e4\u77f3\u6797) e il Su\u01d2g\u00e8y\u00ec c\u016bn (\u6240\u5404\u9091\u6751, letteralmente \"villaggio Suogeyi\"), sono state proclamate patrimonio dell'umanit\u00e0 dall'UNESCO come parte del paesaggio carsico della Cina meridionale. Il sito \u00e8 classificato come un sito turistico di classe AAAAA.\nCaratteristiche.\nLa Shilin National Scenic Area (\u6606\u660e\u5e02\u77f3\u6797\u98ce\u666f\u533a) copre un'area di 350\u00a0kmq ed \u00e8 divisa in sette aree sceniche come segue:\nSi crede che queste formazioni, causate dall'erosione del calcare, abbiano 270 milioni di anni e sono un'attrazione turistica sia per i turisti stranieri che per i turisti locali, con dei tour che portano i turisti da Kunming con bus turistici. \u00c8 anche presente un buon numero di hotel in quell'area.\nCultura.\nSecondo la leggenda, la foresta \u00e8 il luogo di nascita di Ashima (\u963f\u8bd7\u739b), una bellissima ragazza del Popolo Yi. Dopo che si innamor\u00f2, le fu proibito di sposare il corteggiatore che aveva scelto e al contrario, il suo rifiuto la trasformarono in una pietra nel mezzo di una foresta che mantiene ancora oggi il suo nome.\nOgni anno il giorno del sesto mese lunare, molte persone Yi celebrano il Festival delle Torce (\u706b\u628a\u8282 \"Hu\u01d2b\u0103 Ji\u00e9\"), che comprende danze tradizionali e competizioni di lotta."}
{"id": "4907264", "revid": "158913", "url": "https://it.wikipedia.org/wiki?curid=4907264", "title": "Discesa agli Inferi", "text": ""}
{"id": "4907266", "revid": "2169878", "url": "https://it.wikipedia.org/wiki?curid=4907266", "title": "Monna Vanna", "text": ""}
{"id": "4907271", "revid": "716632", "url": "https://it.wikipedia.org/wiki?curid=4907271", "title": "Aladdin - La vendetta di Nasira", "text": ""}
{"id": "4907286", "revid": "858648", "url": "https://it.wikipedia.org/wiki?curid=4907286", "title": "Cicciolina, amore mio", "text": ""}
{"id": "4907290", "revid": "858648", "url": "https://it.wikipedia.org/wiki?curid=4907290", "title": "Belle da morire (film 2001)", "text": ""}
{"id": "4907296", "revid": "767487", "url": "https://it.wikipedia.org/wiki?curid=4907296", "title": "La cambrure", "text": "La cambrure \u00e8 un cortometraggio diretto da Edwige Shaki e prodotto sotto la supervisione del regista \u00c9ric Rohmer.\nFa parte di un ciclo di cinque corti prodotti dalla Compagnie \u00c9ric Rohmer; le altre cinque pellicole furono riunite e distribuite nel 1998 con il titolo \"Anniversaires\", mentre \"La cambrure\" \u00e8 incluso come \u201ccontenuto extra\u201d nel DVD del film \" Il ginocchio di Claire\" di \u00c9ric Rohmer, sia nella versione francese Columbia che in quella italiana Dolmen Home Video.\nTrama.\nLo studente di belle arti Roman si reca a trovare lo zio scultore e rimane colpito dalla curvatura ad arco nella schiena di una sua statua, che gli ricorda \u201cLa ballerina di 14 anni\u201d di Degas; lo zio ammette che la linea della spina dorsale nella sua scultura \u00e8 ispirata dal dorso e dalle reni di una sua allieve, un giorno in cui era poco vestita.\nUscito dal laboratorio d'arte, Roman fa conoscenza con Eva, una delle giovani modelle dello scultore, e mentre la ragazza cammina davanti a lui nota l'arco della sua schiena: \u00e8 convinto che sia lei la modella della scultura di giovinetta appena vista dallo zio.\nQualche tempo dopo Roman ed Eva dormono insieme; Roman nota che la postura della ragazza addormentata a seno nudo assomiglia a quella della modella nella litografia di Degas sul muro dietro il letto. Roman tenta di disporre il braccio nella medesima posizione ma Eva si sveglia e gli dice che lui \u00e8 \u201cun pittore al contrario\u201d, perch\u00e9 invece di andare dal modello alla tela, va dalla tela alla modella.\nMentre Eva si riveste i due ragazzi discutono di arte. Lei vuole sapere perch\u00e9 lui l'ami, Roman rivela che l'arco della sua schiena ha avuto la sua parte; ma Eva non ci tiene a essere amata in quel modo: \u201c\"Intelligenti o meno, conserviamo un resto d'istinto che ci fa fuggire tutto ci\u00f2 che ha l'aria di un'ossessione maschile; non voglio essere amata a fette, porzionata come un vitello in macelleria; non voglio essere un oggetto del desiderio\".\u201d\nCon un turbante improvvisato in testa e una camicia aperta sul seno Eva imita poi \"La blonde aux seins nus\" di Manet per prendersi gioco dell'ossessione di Roman.\nPi\u00f9 tardi, i due ragazzi visitano una galleria dove lo zio espone anche la sua scultura di giovinetta. L'artista trova affascinante Eva ma garantisce che a colpirlo sono i suoi occhi, non la linea della schiena, e rivela che la modella che ha ispirato l'opera \u00e8 in realt\u00e0 un'altra."}
{"id": "4907299", "revid": "949861", "url": "https://it.wikipedia.org/wiki?curid=4907299", "title": "Palazzo Belloni Battaglia", "text": ""}
{"id": "4907300", "revid": "1573940", "url": "https://it.wikipedia.org/wiki?curid=4907300", "title": "Halichoeres rubricephalus", "text": "Halichoeres rubricephalus \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'oceano Pacifico, in particolare da Flores, in Indonesia. Nuota tra i 10 e i 35 m di profondit\u00e0 in zone ricche di coralli.\nDescrizione.\nPresenta un corpo compresso lateralmente, allungato e leggermente pi\u00f9 alto di altre specie. La testa ha un profilo appuntito. La lunghezza massima registrata \u00e8 di 10 cm.\nIl dimorfismo sessuale \u00e8 molto marcato soprattutto nella colorazione: le femmine sono verdastre a strisce orizzontali arancioni, facilmente confondibili con molti altri labridi, mentre i maschi sono verdi, spesso scuri, con la testa rossa. Le pinne non sono particolarmente ampie e presentano sfumature blu e rossastre. La pinna caudale ha il margine arrotondato.\nBiologia.\nLa biologia di questa specie non \u00e8 nota perch\u00e9 ancora poco studiata.\nConservazione.\nQuesta specie viene classificata come \"dati insufficienti\" (DD) dalla lista rossa IUCN perch\u00e9 il suo areale \u00e8 molto ristretto, e ci\u00f2, insieme alla cattura per l'allevamento in acquario, potrebbe rappresentare un pericolo per la specie, ma non ci sono informazioni certe."}
{"id": "4907309", "revid": "838137", "url": "https://it.wikipedia.org/wiki?curid=4907309", "title": "Ant\u00f3nio Francisco dos Santos", "text": "Biografia.\nNato a Tendais, una \"freguesia\" del comune di Cinf\u00e3es, in Portogallo, frequent\u00f2 il seminario minore e quello maggiore della diocesi di Lamego. Nel 1977 ottenne una licenza in filosofia all'\u00c9cole des hautes \u00e9tudes en sciences sociales ed nel 1979 un master in filosofia contemporanea all'Institut catholique de Paris.\nL'8 dicembre 1972 fu ordinato sacerdote dall'arcivescovo Ant\u00f3nio de Castro Xavier Monteiro; divenne vice-parroco a Cinf\u00e3es e successivamente professore e vice-rettore del seminario di Lamego, nel periodo 1986-1991.&lt;br&gt;\nTra il 1996 ed il 2004 fu pro-vicario generale della diocesi di Lamego.\nIl 21 dicembre 2004 fu nominato vescovo ausiliare di Braga, ricevendo il titolo di Magneto; fu consacrato il 19 marzo 2005 dal vescovo Jacinto Tom\u00e1s de Carvalho Botelho.\nIl 21 settembre 2006 papa Benedetto XVI lo nomin\u00f2 vescovo di Aveiro, carica che mantenne fino al 21 febbraio 2014, quando papa Francesco lo nomin\u00f2 vescovo di Porto; prese possesso della diocesi il successivo 5 aprile.\nFu anche vescovo responsabile per il settore Vocazioni e ministeri all'interno della Conferenza episcopale portoghese.\n\u00c8 scomparso improvvisamente nel 2017 all'et\u00e0 di 69 anni a seguito di un attacco cardiaco.\nGenealogia episcopale.\nLa genealogia episcopale \u00e8:"}
{"id": "4907320", "revid": "761672", "url": "https://it.wikipedia.org/wiki?curid=4907320", "title": "Giustapposto", "text": ""}
{"id": "4907322", "revid": "116607875", "url": "https://it.wikipedia.org/wiki?curid=4907322", "title": "Run Run Run (The Velvet Underground)", "text": "Run Run Run \u00e8 un brano musicale dei The Velvet Underground, registrato nel 1966 e pubblicato l'anno dopo nell'LP d'esordio del gruppo intitolato \"The Velvet Underground &amp; Nico\".\nIl brano.\nLa canzone \u00e8 la traccia numero cinque dell'album, ed \u00e8 stata scritta da Lou Reed sia per il testo che per la musica. Ballata urbana dall'atmosfera decadente, si ambienta nella citt\u00e0 di New York e racconta le storie di alcune persone morte in circostanze tragiche, ad esempio per assunzione di droghe."}
{"id": "4907325", "revid": "919662", "url": "https://it.wikipedia.org/wiki?curid=4907325", "title": "Montenegro ai XXII Giochi olimpici invernali", "text": "Montenegro ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da due atleti."}
{"id": "4907326", "revid": "125774357", "url": "https://it.wikipedia.org/wiki?curid=4907326", "title": "All Tomorrow's Parties (singolo)", "text": "All Tomorrow's Parties \u00e8 un brano musicale dei The Velvet Underground, registrato nel 1966, pubblicato come singolo ed inserito l'anno dopo nell'LP d'esordio del gruppo intitolato \"The Velvet Underground &amp; Nico\".\nIl brano.\nIl brano era la canzone preferita di Andy Warhol, produttore e illustratore della copertina del disco. Scritta e musicata da Lou Reed, \u00e8 cantata da Nico.\nLa canzone si ambienta nella Factory di Andy Warhol, e parla di alcuni personaggi che la popolano, come ad esempio i travestiti."}
{"id": "4907327", "revid": "814555", "url": "https://it.wikipedia.org/wiki?curid=4907327", "title": "Popolo Yi", "text": ""}
{"id": "4907328", "revid": "83531", "url": "https://it.wikipedia.org/wiki?curid=4907328", "title": "Osservatorio vulcanologico dell'Etna", "text": "L'osservatorio vulcanologico dell'Etna, oggi totalmente scomparso, si trovava a quota 2.940 m s.l.m. sul versante sud dell'Etna e costitu\u00ec uno dei primi tentativi riusciti al mondo di creare una struttura stabile attrezzata per l'osservazione dei fenomeni vulcanici in alta quota.\nStoria.\nNel corso del XIX secolo erano stati fatti alcuni tentativi di creare una struttura stabile atta all'osservazione dei fenomeni vulcanici sull'Etna. Il pioniere fu sicuramente Mario Gemmellaro, che nel 1804 fece costruire un rifugio-osservatorio a circa 2940\u00a0m, la \"Casa degli Inglesi\" o \"Casa di Gemmellaro\", primo osservatorio vulcanologico a quote elevate mai realizzato per lo studio della vulcanologia e dei fenomeni collegati. Altro tentativo fu fatto dal professor Orazio Silvestri, nel 1879, utilizzando un ambiente dell'osservatorio astronomico V. Bellini del prof. Pietro Tacchini, appena realizzato. Il complesso era stato costruito incorporando nella struttura la \"Casa degli Inglesi\" acquistata dalla famiglia Gemmellaro. Nel 1881 Silvestri divenne direttore del \"Regio Osservatorio Vulcanologico Etneo\", con l'appoggio anche di Ottorino De Fiore, ma la sua morte, avvenuta di li a poco, determin\u00f2 l'abbandono del progetto.\nSi apriva quindi un periodo triste della storia della vulcanologia etnea. Alla morte di Silvestri nel 1890 fu smembrato l'istituto da lui fondato che ruotava intorno alla cattedra di vulcanologia che non fu ripristinata. Dopo una serie di esposti iniziati nel 1910 dal Prof. Paolo Vinassa de Regny sulla necessit\u00e0 di avere all'Universit\u00e0 di Catania l'insegnamento della vulcanologia e il relativo osservatorio, nel 1911 attraverso lettere ai giornali di un gruppo di giovani professori ed eruditi del tempo (Platania, Stella Starrabba, De Fiore) crebbe di nuovo l'interesse dell'Universit\u00e0 nella vulcanologia e la cattedra fu re-istituita nel 1919 e affidata a Gaetano Ponte.\nIl Professore Gaetano Ponte, docente di vulcanologia, divenuto titolare della cattedra, riprese il tentativo dei suoi predecessori, attivandosi per perorare la causa presso le autorit\u00e0 catanesi nell'intento di realizzare un istituto vulcanologico. L'eruzione del 1923 fu propizia a convincere le autorit\u00e0 sull'utilit\u00e0 dell'iniziativa portata avanti dal professor Ponte. I parlamentari catanesi si attivarono per far approvare il R.D. n\u00ba 1179 del 1933, mediante il quale si ottennero i fondi per la costruzione del primo istituto vulcanologico universitario d'Europa. La direzione venne affidata al professor Ponte con sede presso l'Universit\u00e0 di Catania. Sull'Etna vennero creati l'Osservatorio Etneo a quota 2941\u00a0m s.l.m. e il rifugio \"Casa cantoniera\" che venne riadattato a Stazione vulcanologica a quota 1881\u00a0m s.l.m. Oltre al monitoraggio dell'attivit\u00e0 del vulcano, venne affrontato il problema della difesa delle due strutture contro l'attivit\u00e0 eruttiva dell'Etna. L'attivit\u00e0 venne poi inserita in una pubblicazione a cadenza mensile a cura dell'Accademia Gioenia.\nLa cupola semisferica dell'Osservatorio Etneo fu sostituita, a cavallo della seconda guerra mondiale, da un elemento cilindrico con copertura conica. A causa dei limitati finanziamenti il progetto scientifico di Gaetano Ponte non sar\u00e0 completato, l'Istituto vulcanologico rappresent\u00f2 per\u00f2 una moderna organizzazione di monitoraggio sistematico dei vulcani attivi siciliani (Etna, Stromboli e Vulcano), la cui attivit\u00e0 veniva dettagliatamente rendicontata nel bollettino mensile dell'Istituto secondo criteri scientifici validi ancora oggi.\nL'Osservatorio Etneo fu distrutto nell'aprile 1971 da un'eruzione, le cui bocche si aprirono a poche centinaia di metri alle sue spalle, fra la costernazione degli appassionati e degli studiosi dell'Etna che erano stati tante volte confortevolmente accolti fra le sue mura.\nRifornimento idrico.\nNegli anni venti del Novecento, sempre per iniziativa del prof. Gaetano Ponte, l'Osservatorio venne dotato di acqua corrente grazie all'ingegnosa realizzazione di un condensatore applicato su una fumarola esistente nei pressi dell'edificio, chiamata anche \"vulcarolo\". Il condensatore, dapprima rudimentale, fu in seguito costruito in una versione pi\u00f9 efficiente dall'ing. Malerba, Capo dell'Ufficio Tecnico dell'Universit\u00e0, e rappresenter\u00e0 un esempio modernissimo di sfruttamento di fonti energetiche alternative.\nTale impianto era in grado di fornire un metro cubo di acqua dolce al giorno e rimase in funzione fino al 1962."}
{"id": "4907331", "revid": "1948495", "url": "https://it.wikipedia.org/wiki?curid=4907331", "title": "There She Goes Again", "text": "There She Goes Again \u00e8 un brano musicale dei The Velvet Underground, registrato nel 1966 e pubblicato l'anno dopo nell'LP d'esordio del gruppo \"The Velvet Underground &amp; Nico\".\nIl brano.\nScritta e musicata da Lou Reed, nell'album occupa la posizione numero otto. L'attacco iniziale del brano \u00e8 ispirato a una canzone di Marvin Gaye dal titolo \"Hitch Hike\"."}
{"id": "4907334", "revid": "1543377", "url": "https://it.wikipedia.org/wiki?curid=4907334", "title": "I'll Be Your Mirror", "text": "I'll Be Your Mirror \u00e8 un brano musicale dei The Velvet Underground, registrato nel 1966 e pubblicato l'anno dopo nell'LP d'esordio del gruppo \"The Velvet Underground &amp; Nico\".\nIl brano.\nScritto da Lou Reed, occupa la posizione numero nove del disco. Su vinile corrispondeva alla terza traccia del lato B. \nFu pubblicato come singolo nel 1966 insieme ad \"All Tomorrow's Parties\", entrambe cantate da Nico.\nIl tema musicale si presenta come una ballata romantica.\nInterpretazioni.\nSecondo la biografia su Lou Reed di Victor Bockris, durante uno spettacolo del 1965 Nico si avvicin\u00f2 a Reed dicendogli: \u00abOh Lou, sar\u00f2 il tuo specchio\u00bb.\nDaniele Federici, fondatore del sito LouReed.it e del rispettivo Fan Club Italiano, descrive \"I'll be your Mirror\" come canzone dedicata a Shelley Albin, primo amore giovanile di Lou Reed e offre, in riferimento al testo, la seguente interpretazione:\n\u00abLa dichiarazione del titolo di \"essere lo specchio\" di qualcuno non lascia dubbi sulla ricerca dell'unione affettiva perfetta in cui specchiarsi\u00bb\ne ancora:\n\u00abAttraverso l'uso di alcuni contrasti (occhi/cecit\u00e0, luce/notte) si delinea un Lou dall'atteggiamento protettivo e a tratti prepotentemente presuntuoso[...]. Le promesse del titolo sono tradite dalla presunzione di essere i veri occhi e dalla trasformazione della ragazza in un riflesso che non pu\u00f2 vedere.\u00bb \nJon Savage, giornalista musicale e biografo del Punk Rock e dei Sex Pistols, descrive \"I'll Be Your Mirror\" come netto rimando alla Pop Art di Andy Warhol citando l'importanza degli specchi:\n\u00ab[...]\"I'll be your mirror\" catturava una sottostante dinamica di quel periodo.[...] L'arte di Warhol negli anni '60, in particolare i dipinti e le serigrafie, rispecchiava agli occhi dell'America i valori dominanti della sua societ\u00e0.[...] Cos\u00ec come lo specchio lavora con la psicologia, la risposta a tali opere - che non forniscono indizi - varia a seconda dello stato d'animo e del temperamento individuali.\u00bb \nNel dettaglio, Savage mette a confronto gli \"Specchi\" che dominano l'arte Warholiana: \n\"L'enorme palla a specchi della Factory, la lamina argentata con cui Billy Name ne ricopr\u00ec le pareti, la parole del motivo pi\u00f9 sibilino dei Velvet.\" \nRegistrazione.\nIl brano venne registrato negli Scepter Studios di New York.\nLa session per la registrazione di \"I'll Be Your Mirror\" risult\u00f2 faticosa per Nico che, a dispetto di una ricercata voce sottile e delicata, continuava ad incidere le diverse take con forte timbro germanico. Sterling Morrison racconta cos\u00ec l'episodio:\n\u00abContinuava a cantare \"I'll Be Your Mirror\" con voce stridula. Insoddisfatti, insistemmo perch\u00e9 provasse e riprovasse numerose volte, finch\u00e9 croll\u00f2 e scoppi\u00f2 in lacrime. A quel punto dicemmo: \"oh, provaci solo ancora una volta e poi chi se ne fotte... se non funziona questa volta non lo facciamo pi\u00f9. Nico si mise a sedere e la esegu\u00ec in maniera assolutamente perfetta.\"\u00bb \nAndy Warhol sugger\u00ec che il disco prevedesse \"un'apposita crepa che lo facesse saltare ripetendo \"I'll be your mirror\" senza fermarsi mai, finch\u00e9 non si sollevava la puntina del giradischi\". L'idea fu poi scartata in fase di registrazione.\nNorman Dolph, tecnico di studio durante le registrazioni, dichiar\u00f2 essere la sua preferita nell'album.\nVersioni Alternative.\nScepter Studios, Aprile 1966.\nVersioni alternative del brano si trovano sull'acetato tagliato e andato perduto (poi recuperato nel settembre 2002). In questa versione la voce di Nico risulta pi\u00f9 aggressiva. Alla fine del secondo verso Nico canta \"to show that you're home\" invece di \"so you won't be afraid\". Le voci di sottofondo che recitano \"reflect what you are\" sono quasi cancellate dal volume ben pi\u00f9 alto delle chitarre.\nVersione Singolo, Luglio 1966.\nUna versione singolo su 45 giri venne pubblicata insieme ad All Tomorrow's Parties. Il singolo \u00e8 quasi identico alla versione dell'album pubblicato l'anno seguente. Il volume a fine traccia non si cala gradualmente ed \u00e8 sostituito da un accordo di chitarra conclusivo di pochi secondi. Il singolo divenne pubblico con la \"Deluxe Edition\" dell'album stesso."}
{"id": "4907337", "revid": "599013", "url": "https://it.wikipedia.org/wiki?curid=4907337", "title": "Hansel Maiava", "text": ""}
{"id": "4907343", "revid": "1305772", "url": "https://it.wikipedia.org/wiki?curid=4907343", "title": "European Son", "text": "European Son \u00e8 un brano musicale dei The Velvet Underground, registrato nel 1966 e pubblicato l'anno dopo nell'LP d'esordio del gruppo, \"The Velvet Underground &amp; Nico\". \nIl brano.\nAccreditata a tutti i componenti del gruppo, Reed scrisse il brano della canzone come omaggio all'amico poeta Delmore Schwartz, che l'aveva influenzato in giovent\u00f9. \nLa canzone chiude l'album \"The Velvet Underground &amp; Nico\" e, dopo un breve testo cantato da Reed, si presenta come una lunga cacofonia di oltre sette minuti, costruita sui feedback e sulle distorsioni chitarristiche, sorretta dal ritmo ossessivo e tribale della batteria di Maureen Tucker. Secondo Piero Scaruffi, lo stile del brano sarebbe ispirato al free jazz di Ornette Coleman."}
{"id": "4907345", "revid": "436907", "url": "https://it.wikipedia.org/wiki?curid=4907345", "title": "Museica", "text": "Museica \u00e8 il sesto album in studio del rapper italiano Caparezza, pubblicato il 22 aprile 2014 dalla Universal Music Group.\nPubblicato a distanza di tre anni da \"Il sogno eretico\", \u00e8 il primo album dell'artista pugliese ad aver raggiunto la prima posizione della classifica degli album pi\u00f9 venduti in Italia.\nIl disco.\nIl titolo dell'album \u00e8 frutto di un incrocio tra le parole \"musica\" (essendo appunto un album), \"museo\" (dal momento che ogni brano \u00e8 ispirato ad un'opera d'arte) e \"sei\" (\u00e8 il sesto album dell'artista pugliese). Lo stesso Caparezza ha descritto \"Museica\" con le seguenti parole: La copertina dell'album riprende un quadro di Domenico Dell'Osso realizzato proprio per l'artista, dal titolo omonimo all'album.\nL'album viaggia fra arte e violenza: secondo Caparezza \u00abla maggior parte delle cose che animano questa Terra sono frutto di violenze. Per sfuggire all'inquietudine di vivere si cerca di costruire una realt\u00e0 parallela, si crea un mondo ideale; l'arte \u00e8 salvifica\u00bb.\nNell'ottobre 2014 l'album viene inserito nella rosa dei finalisti per la Targa Tenco come \"album dell'anno\", aggiudicandosi il premio.\nI brani.\n\"Canzone all'entrata\".\nCome deducibile dal titolo, si tratta del brano di apertura di \"Museica\", con il quale Caparezza intrattiene la gente in fila in attesa di entrare nel museo.\n\"Avrai ragione tu (ritratto)\".\nQuarto singolo estratto dall'album, Caparezza, ispirandosi al graffito \"My God, Help Me to Survive This Deadly Love\" di Dmitri Vrubel, ritratta le sue posizioni e si scusa con i bersagli delle sue invettive, ma solo perch\u00e9 glielo ordina \u00abil plotone di bolscevichi che alberga nella sua testa\u00bb.\n\"Mica van Gogh\".\nQuinto ed ultimo singolo estratto dall'album, questa \u00e8 la canzone \"primogenita\" dell'album: l'artista infatti di un viaggio ad Amsterdam ammette che \"tra le prostitute e la marijuana ha scelto Van Gogh\" e si \u00e8 appassionato alle sue opere e ai suoi scritti. Da qui l'idea di scrivere un album ispirato a delle opere d'arte. In questo brano traccia un parallelo tra la vita tormentata dell'artista olandese e quella di una persona qualunque, in particolare si rivolge all'odierno adolescente medio e lo paragona continuamente a Van Gogh (ad esempio: \"Lui 300 lettere, letteratura fine, tu 160 caratteri, due faccine, fine\"); ad uscire vincitore dal confronto \u00e8 ovviamente l'artista olandese.\n\"Non me lo posso permettere\".\n\u00c8 il primo singolo dell'album ed \u00e8 stato pubblicato il 21 marzo 2014. Secondo le parole dello stesso Caparezza, il brano \u00e8 ispirato ai \"Tre studi di Lucian Freud\", un trittico del pittore irlandese Francis Bacon realizzato nel 1969 e venduto in un'asta per la cifra di oltre 140 milioni di dollari, offrendo lui \u00ablo spunto per sviscerare la frase pi\u00f9 pronunciata di questi ultimi anni\u00bb.\n\"Figli d'arte\".\nCaparezza si mette nei panni del figlio di un famoso cantante e parla dell'assenza del padre che, essendo sempre impegnato tra palco e fan, non ha mai tempo per lui o lo ignora, quasi come se volesse pi\u00f9 bene al suo pubblico che al proprio figlio.\nIl brano \u00e8 stato ispirato dal dipinto di Francisco Goya, \"Saturno che divora i suoi figli\": \n\"Comunque dada\".\nSi parla del rifiuto della violenza e della guerra da parte dei dadaisti che, piuttosto, preferiscono ritrovarsi al Cabaret Voltaire per dissacrare l'arte. A tal proposito, il brano \u00e8 stato ispirato dal ready-made \"L.H.O.O.Q.\" di Marcel Duchamp, in cui viene rappresentata una Gioconda con i baffi.\n\"Giotto beat\".\nDenuncia la mancanza di prospettiva in Italia; l'invocazione di Giotto deriva dal doppio significato della parola \"prospettiva\" (quella riguardante il futuro e quella visiva, che fu il punto di forza dell'arte di Giotto).\nIl brano \u00e8 stato ispirato dal dipinto dello stesso Giotto, \"Coretti\": \n\"Cover\".\n\u00c8 stato il primo brano ad essere estratto dall'album. Per esso \u00e8 stato realizzato un videoclip, girato da Calu nel deserto del Mojave (California), e cita sia nel testo che nel video varie copertine di numerosi album famosi del passato, come \"Innuendo\" dei Queen, \"War\" degli U2, \"Fear of the Dark\" degli Iron Maiden, \"Nevermind\" dei Nirvana e \"The Velvet Underground &amp; Nico\" dei Velvet Underground con Nico, disegnato da Andy Warhol.\n\u00c8 stato ispirato dalla celebre \"Banana\" di Andy Warhol: \n\"China Town\".\nTerzo singolo estratto dall'album, si tratta di un brano dalla melodia quasi malinconica, definita dallo stesso Caparezza come la sua prima ballata. Il testo \u00e8 una dichiarazione d'amore verso la scrittura e l'inchiostro (appunto la \"china\"). Esso \u00e8 stato ispirato dal \"Quadrato nero\" di Kazimir Severinovi\u010d Malevi\u010d.\n\"Canzone a met\u00e0\".\nSi tratta del brano posizionato a met\u00e0 dell'album. Il brano \u00e8 anche una critica ironica a tutte le cose lasciate a met\u00e0 per paura di fallire o per mancanza di coraggio e volont\u00e0 (ad esempio smettere di fumare). Nel testo vengono citate varie opere incompiute come i \"Prigioni\" di Michelangelo Buonarroti, la \"Turandot\" di Giacomo Puccini e \"Il sogno di Dickens\" di Robert William Buss, da cui il brano trae ispirazione.\n\"Teste di Mod\u00ec\".\nIspirato dall'opera \"Ritratto di Jeanne H\u00e9buterne\" del celebre falsario Elmyr de Hory, il brano parla della famosa beffa delle \"Teste di Mod\u00ec\": queste teste, secondo la leggenda, sarebbero state gettate nel Fosso mediceo dallo stesso Modigliani, sconfortato dai giudizi negativi al suo lavoro. Quando nel 1984 vennero ritrovate tre sculture proprio nel Fosso mediceo, i critici affermarono con sicurezza che quelle fossero le opere di Modigliani e immediatamente vennero inaugurate mostre e scritti libri sul ritrovamento; ma un mese dopo l'avvenuto, tre studenti livornesi dichiararono di essere loro gli autori della seconda testa e come controprova la rifecero in diretta TV. Anche le altre due teste erano dei falsi, creati dal pittore Angelo Froglia per \"verificare fino a che punto la gente, i critici, i mass-media creano dei miti\".\nPer il brano \u00e8 stato realizzato un lyric video, diretto da Fernando Luceri e pubblicato il 24 luglio sul canale YouTube di Caparezza, nel quale compaiono Pietro Luridiana, Michele Ghelarducci e Piefrancesco Ferrucci, gli autori della seconda testa.\n\"Argenti vive\".\nCaparezza d\u00e0 voce a Filippo Argenti, contemporaneo di Dante Alighieri messo da quest'ultimo all'inferno nella Divina Commedia; adesso Argenti pu\u00f2 rispondere a Dante e raccontare la sua versione dei fatti.\n\"Argenti vive\" \u00e8 ispirato dall'illustrazione di Gustave Dor\u00e9 \"Virgil Pushes Filippo Argenti Back into the River Styx\": \nPer questo brano \u00e8 stato realizzato un videoclip, diretto da Roberto Tafuro e pubblicato il 3 luglio 2015.\n\"Compro horror\".\nIspirato dal dipinto \"Concetto spaziale, attesa\" di Lucio Fontana, il brano parla del crescente spazio che TV e giornali riservano alla cronaca nera. In merito a ci\u00f2, Caparezza ha spiegato che le opere di Fontana \u00abdiventano il pretesto per raccontare l'attenzione morbosa di chiunque verso i fatti di cronaca nera. Il Compro Horror valuta la tua salma e la paga pi\u00f9 di tutti\u00bb.\nPer il brano \u00e8 stato realizzato un videoclip a 360 gradi, diretto da Alex Bufalo e pubblicato il 28 settembre 2015.\n\"Kitaro\".\nSi tratta di una rivisitazione della sigla del popolare anime giapponese \"GeGeGe no Kitar\u014d\" ed \u00e8 ispirata all'opera \"Hiratsuka\" di Shigeru Mizuki.\n\"Troppo politico\".\nCon questo brano, ispirato dal celebre dipinto di Giuseppe Pellizza da Volpedo \"Il quarto stato\", Caparezza risponde a tutti coloro che lo criticano di essere troppo politico e di parlare quasi esclusivamente di politica: \u00ab\u00c8 quello che pensano io sia. I miei detrattori, intendo. Non so se prenderla come offesa o complimento, nel frattempo ci scherzo su\u00bb.\n\"Sfogati\".\nViene presa di mira la critica continua e volgare a tutto ci\u00f2 che non ci piace, del tipo \"Bah, questo lo so fare pure io\"; Caparezza invita l'ascoltatore a sfogare tutta la sua rabbia su di lui.\nIl brano \u00e8 stato ispirato dalla \"Testa di tigre\" di Antonio Ligabue.\n\"Fai da tela\".\nBrano preferito di Caparezza, lo stesso spiega che \u00abognuno di noi \u00e8 una tela bianca che viene dipinta dai giudizi altrui; viviamo nell'illusione di essere noi stessi, in realt\u00e0 siamo come ci dipingono gli altri\u00bb.\nIl brano \u00e8 ispirato al dipinto \"The Little Deer\" di Frida Kahlo.\n\"\u00c8 tardi\".\nSecondo singolo estratto dall'album, il brano parla della frenesia della societ\u00e0 odierna, cos\u00ec frenetica che \u00e8 sempre troppo tardi per qualsiasi cosa. \u00c8 ispirato al dipinto \"La persistenza della memoria\" di Salvador Dal\u00ed, in cui l'ambiente, fra cui anche tre orologi, appare dilatato e floscio: il tempo dunque \u00e8 relativo, metafisico, e Caparezza spiega: \u00abforse \u00e8 tardi, ma non mi fermer\u00f2\u00bb.\n\"Canzone all'uscita\".\nCon questo brano Caparezza intrattiene i visitatori verso l'uscita del museo. Secondo le sue stesse parole, il brano svolge \u00abuna sorta di riassunto di ci\u00f2 che hanno visto per inoculare loro la voglia di ritornare in galleria e ricominciare il viaggio\u00bb."}
{"id": "4907352", "revid": "1782831", "url": "https://it.wikipedia.org/wiki?curid=4907352", "title": "Impact de Montr\u00e9al 2014", "text": "Questa voce raccoglie le informazioni riguardanti l'Impact de Montr\u00e9al nelle competizioni ufficiali della stagione 2014.\nStagione.\nNel 2014 l'Impact disputa la ventunesima stagione della propria storia, la terza nella MLS, il massimo campionato calcistico di USA e Canada.\nI canadesi cambiano nuovamente tecnico dopo l'addio di Marco Sch\u00e4llibaum, assumendo lo statunitense Frank Klopas con un contratto triennale. Oltre il ritiro del difensore italiano Nesta, si registra la cessione del capitano Davy Arnaud, che passa al DC United. Al suo posto la fascia viene assegnata a Patrice Bernier.\nL'inizio della stagione non \u00e8 positivo, i canadesi raccolgono una sola vittoria nelle prime undici giornate di campionato e cos\u00ec a circa un terzo della stagione si ritrovano all'ultimo posto della classifica generale. La dirigenza cerca quindi di arricchire la rosa gi\u00e0 nel corso della stagione, con diversi acquisti e scambi di mercato. Fra questi si segnala l'attaccante McInerney, che riesce a dare un valore aggiunto alla squadra risultando il giocatore pi\u00f9 prolifico della prima met\u00e0 della stagione. Un primo riscatto per la squadra del Qu\u00e9bec arriva nel mese di maggio nel Canadian Championship: l'Impact vince per il secondo anno di fila il massimo torneo canadese, superando in semifinale l'Edmonton (squadra della NASL), ed in finale i tradizionali rivali del Toronto. Grazie alla vittoria in questo trofeo i blu-bianco-neri si qualificano alla CONCACAF Champions League 2014-2015. I risultati in campionato restano per\u00f2 negativi, la squadra si conferma all'ultimo posto in classifica e ci\u00f2 porta, a fine luglio, il presidente Saputo alla decisione di sollevare dal suo incarico il direttore sportivo Nick De Santis. Le sue funzioni vengono momentaneamente assegnate all'allenatore Klopas. Il 2 luglio l'Impact acquista l'attaccante argentino Ignacio Piatti, che diventa il secondo \"designated player\" del club dopo Marco Di Vaio. L'accordo prevede comunque che il giocatore resti nel club di provenienza, il San Lorenzo, fino all'ultimo giorno disponibile della finestra del mercato internazionale, in modo da consentirgli di giocare almeno la finale di andata della Coppa Libertadores 2014. Nonostante questo innesto la squadra termina il campionato all'ultimo posto in graduatoria.\nCos\u00ec come nella coppa nazionale, anche nella massima competizione continentale l'Impact trova maggiori motivazioni rispetto al campionato. I canadesi vengono inseriti nel gruppo 3 insieme al New York Red Bulls e ai salvadoregni del FAS, e conquistano tre vittorie nelle prime tre giornate. Il primo posto nel girone e la qualificazione arrivano il 24 settembre durante il turno di riposo, grazie a un pareggio fra le altre due avversarie. Nel raffronto fra le varie vincitrici dei gironi l'Impact si piazza al quarto posto del tabellone, nei quarti di finale che si disputeranno nel 2015 affronter\u00e0 la squadra messicana del Pachuca.\nIl 3 ottobre Marco Di Vaio annuncia il proprio ritiro al termine della stagione.\nMaglie e sponsor.\nIl fornitore tecnico, come per tutte le squadre della MLS, \u00e8 l'Adidas. Per la stagione 2014 l'Impact conferma la seconda e la terza maglia della stagione precedente: la maglia di riserva \u00e8 bianca con inserti azzurri, la terza \u00e8 a strisce nere e azzurre come la divisa indossata dall'Impact nel primo match della sua storia nel 1993. Nuova invece la maglia principale, che semplifica il proprio disegno diventando completamente azzurra, con dei gigli impressi nella trama. Sui risvolti posteriori del colletto \u00e8 stata inserita la frase \"Toujours fid\u00e8les\" come tributo agli ultras della squadra.\nRisultati.\nMLS.\nLa MLS non adotta il sistema a due gironi, uno di andata e uno di ritorno, tipico in Europa per i campionati di calcio, ma un calendario di tipo sbilanciato. Nel 2014 l'Impact ha disputato solo una gara con le nove squadre della Western conference, tre gare con sette squadre della propria conference, e infine due gare con altre due squadre della propria conference (in questa stagione New York Red Bulls e Toronto FC).\nGiovanili.\nA partire dalla stagione 2014 la rappresentativa under 21 dell'Impact diventa under 23, e si iscrive alla USL Premier Development League."}
{"id": "4907353", "revid": "767487", "url": "https://it.wikipedia.org/wiki?curid=4907353", "title": "Lucrezia Borgia (film 1922)", "text": "Lucrezia Borgia \u00e8 un film muto del 1922 scritto e diretto da Richard Oswald\nProduzione.\nIl film fu prodotto dalla Richard-Oswald-Produktion e venne girato, per gli interni, negli UFA-Messter-Atelier di Tempelhof, a Berlino e, per gli esterni, in Baviera, a Bamberga.\nDistribuzione.\nDistribuito dalla Universum Film (UFA), usc\u00ec nelle sale cinematografiche tedesche il 20 ottobre 1922. Usc\u00ec anche in Finlandia (13 aprile 1923) e in Portogallo (2 giugno 1925).\nNel 1928, la Unusual Photoplays Inc. lo distribu\u00ec negli Stati Uniti"}
{"id": "4907363", "revid": "716642", "url": "https://it.wikipedia.org/wiki?curid=4907363", "title": "Suani Uelese", "text": "Carriera.\nNazionale.\nNel 2011 ha giocato 4 partite in nazionale, 3 delle quali in partite di qualificazione ai Mondiali del 2014."}
{"id": "4907365", "revid": "118074077", "url": "https://it.wikipedia.org/wiki?curid=4907365", "title": "Nototherium", "text": "Il nototerio (\"Nototherium mitcheli\") \u00e8 un genere di marsupiali estinti appartenenti alla famiglia Diprotodontidae vissuti in Australia nel Pliocene e nel Pleistocene. Erano imparentati con i pi\u00f9 grandi \"Diprotodon\", gli odierni Vombatiformi sono per\u00f2 i loro parenti pi\u00f9 stretti.\nErano animali di grandi dimensioni, (dai 39 ai 45 km/h) predati per\u00f2 da \"Varanus priscus\" e \"Thylacoleo carnifex\"."}
{"id": "4907387", "revid": "436907", "url": "https://it.wikipedia.org/wiki?curid=4907387", "title": "Burning Angel", "text": "Burning Angel \u00e8 il primo EP del gruppo musicale svedese Arch Enemy, pubblicato il 2 aprile 2002 dalla Toy's Factory.\nDescrizione.\nPubblicato esclusivamente per il mercato giapponese, l'EP contiene l'omonimo brano contenuto nel quarto album in studio \"Wages of Sin\" (2001), pi\u00f9 \"Lament of a Mortal Soul\" (inserita in precedenza come bonus track nella versione doppio CD di \"Wages of Sin\"), una reinterpretazione del brano \"Stargazer\", originariamente realizzata dai Judas Priest, e il videoclip di \"Ravenous\"."}
{"id": "4907402", "revid": "767487", "url": "https://it.wikipedia.org/wiki?curid=4907402", "title": "Passo Coe", "text": "Passo Coe (1.610 m s.l.m.) \u00e8 un valico alpino delle Prealpi Venete in provincia di Trento. Il passo, poco distante dal confine con la provincia di Vicenza, mette in collegamento le localit\u00e0 di Tonezza del Cimone (Val d'Astico) e di Folgaria (Altopiano di Folgaria), in alternativa al vicino passo Sommo.\nDintorni.\nNei dintorni sono presenti percorsi escursionistici estivi ed invernali.\nIl passo \u00e8 sede dell'omonimo centro attrezzato per lo sci di fondo. Nei pianori circostanti vengono tracciate piste per la pratica di questo sport.&lt;ref name= \"Visittrentino.it/\"&gt;&lt;/ref&gt;\nInoltre, nelle immediate vicinanze del passo sono presenti impianti di risalita che permettono il collegamento delle piste per lo sci alpino con le altre del comprensorio di Folgaria-Fiorentini.&lt;ref name= \"Folgariaski.com/\"&gt;&lt;/ref&gt;\nLuoghi d'interesse.\nNei pressi del passo sorgono la Base Tuono, ex-base missilistica NATO attiva tra il 1966 e il 1977, e un orto botanico gestito dal Museo civico di Rovereto."}
{"id": "4907411", "revid": "287204", "url": "https://it.wikipedia.org/wiki?curid=4907411", "title": "Allacciate le cinture (colonna sonora)", "text": "Allacciate le cinture \u00e8 la colonna sonora dell'omonimo film di Ferzan \u00d6zpetek del 2014.\nL'album \u00e8 stato pubblicato su supporto fisico dal 4 marzo 2014, mentre dal 28 febbraio 2014 \u00e8 stato pubblicato digitalmente attraverso iTunes.\nIl disco.\nLe musiche originali composte per il film sono di Pasquale Catalano, gi\u00e0 autore delle colonne sonore dei precedenti lavori di Ozpetek, \"Mine vaganti\" e \"Magnifica presenza\".\nOltre le musiche di Catalano, la colonna sonora comprende brani di vari artisti; \"A mano a mano\" di Riccardo Cocciante nella versione interpretata da Rino Gaetano (il brano accompagna il trailer e titoli di coda del film), il classico \"At Last\" di Etta James e un'inedita versione di \"It's Raining Men\" dei Dolapdere Big Gang."}
{"id": "4907414", "revid": "486946", "url": "https://it.wikipedia.org/wiki?curid=4907414", "title": "Bach\u010dysarajckij rajon", "text": ""}
{"id": "4907417", "revid": "858648", "url": "https://it.wikipedia.org/wiki?curid=4907417", "title": "Due sotto il divano", "text": ""}
{"id": "4907421", "revid": "287204", "url": "https://it.wikipedia.org/wiki?curid=4907421", "title": "Bruno Polli", "text": "Bruno Polli nasce a Capodistria, allora territorio austroungarico, poi Regno d'Italia. Inizia giovanissimo lo studio del violino sotto la guida di Gianni Pavovich (violinista triestino, diretto discendente della scuola ungherese di Franz von Vecsey e Jen\u0151 Hubay) presso il Conservatorio Giuseppe Tartini di Trieste, dove si diploma con il massimo dei voti nel 1932, all'et\u00e0 di soli 16 anni, presentando tra l'altro il Concerto in La minore di Alexander Glazunov.\nNell'immediato dopoguerra si trasferisce a Milano, dove suona nell\"'Orchestra i Pomeriggi Musicali\", compagno di legg\u00eco dell'amico Franco Gulli, e riceve attestazioni di stima e amicizia anche da Sergiu Celibidache.\nVerso i primi anni '50 costituisce con Angelo Stefanato, Aleardo Savelli e Roberto Repini il \"Quartetto d'archi di Milano\", formazione vincitrice del 2\u00ba Premio al Concorso internazionale di Ginevra, nel 1953 e che si esibisce presso importanti istituzioni concertistiche italiane (27.1.1954, Pomeriggi Musicali di Milano / 3.8.1954, Accademia Musicale Chigiana di Siena); rinominato nel 1955 in \"Quartetto Vivaldi\", effettuer\u00e0 nel 1957 l'unica sua registrazione, per l'etichetta Durium, con musiche di Riccardo Malipiero e Guido Turchi.\nNegli anni '60, Bruno Polli si trasferisce a Mentone in Francia, dove per quasi un decennio suona come primo violino di fila nell'Orchestre Philharmonique de Monte-Carlo.\nNel 1969 si sposa e rientra a Trieste, dove gli viene affidata la cattedra di violino presso il locale Conservatorio, in cui insegna fino al 1983. Bruno Polli \u00e8 ricordato come un grande didatta, dotato di severa autodisciplina e rigorosa tecnica. \nTra i suoi molti allievi, si ricordano Federico Agostini, Massimo Belli ed Emmanuele Baldini.\nBruno Polli \u00e8 scomparso a Trieste nel 1996, poco dopo aver compiuto gli 80 anni.\nPresso il Conservatorio Statale di Musica \"Giuseppe Tartini\" di Trieste \u00e8 stato istituito il \"Centro di documentazione e studi tartiniani Bruno e Michelle Polli\"."}
{"id": "4907428", "revid": "124123", "url": "https://it.wikipedia.org/wiki?curid=4907428", "title": "Ralph Sawyer", "text": "Docente di fisica all'universit\u00e0 del Michigan dal 1930 al 1964, fu responsabile civile dei test atomici su Bikini del 1946.\nFu presidente dell'Optical Society of America dal 1955 al 1957 e dell'Istituto americano di fisica dal 1959 al 1971."}
{"id": "4907432", "revid": "1592097", "url": "https://it.wikipedia.org/wiki?curid=4907432", "title": "Amici per la morte", "text": ""}
{"id": "4907438", "revid": "3115", "url": "https://it.wikipedia.org/wiki?curid=4907438", "title": "Aero Espresso Italiana", "text": "La Societ\u00e0 Anonima Aero Espresso Italiana (anche \"Aeroespresso del Levante\") fu la prima aerolinea italiana, per gestire la linea Brindisi-Atene-Costantinopoli.\nLa societ\u00e0, nata nel 1923 ma operativa dal 1926, aveva sede a Roma che oper\u00f2, come era consuetudine nel periodo, servizi di trasporto passeggeri e di posta aerea internazionali tra gli anni venti e gli anni trenta. Rimase attiva fino al suo assorbimento, nel 1935 della compagnia di bandiera statale Ala Littoria.\nStoria.\nFondata a Roma il 12 dicembre 1923. Successivamente, in data 7 maggio 1924, fu stipulata una convenzione tra il vice commissario per l'aeronautica (in rappresentanza dello Stato Italiano) ed i legali rappresentanti della societ\u00e0 A.E.I. (con sede in Roma) per l'impianto e l'esercizio di una linea commerciale tra l'Italia, la Grecia e la Turchia. Detta convenzione fu approvata con il Regio Decreto Legge n\u00b0 1815 del 27 luglio 1924.\nNonostante un periodo di attivit\u00e0 estremamente breve (1926-1935), l'importanza di tale compagnia aerea \u00e8 dovuta al fatto che fu la prima a stipulare una convenzione postale tra l'Italia e l'Estero, la prima a collegarsi alle rotte aeree internazionali operate dalla compagnia francese Compagnie internationale de navigation a\u00e9rienne (C.I.D.N.A.), della tedesca Deutsche Luft Hansa (DLH) e della britannica Imperial Airways.\nIl 1\u00ba agosto 1926, con la partenza dalla citt\u00e0 di Brindisi, festosa ed acclamante, dell'idrovolante guidato da Umberto Maddalena ebbe inizio il periodo sperimentale dell'attivit\u00e0 dell'A.E.I. sulla rotta Brindisi-Atene-Istanbul, durato fino al 31 dicembre 1926. Dopo una sospensione di circa quattro mesi, dal 1\u00ba maggio 1927 la societ\u00e0 svolse la sua attivit\u00e0 a pieno regime, per poi estendersi, dal 1930, sino a Rodi e ad altre isole dell'Egeo, svolgendo cos\u00ec un'intensa attivit\u00e0 commerciale, civile e postale.\nL'A.E.I. si avvaleva principalmente, per l'assistenza, il decollo e l'ammaraggio dei suoi idrovolanti, di quattro idroscali situati a Brindisi (idroscalo civile), ad Atene (idroscalo del Falero), ad Istanbul (idroscalo di Buyuk-Der\u00e8, B\u00fcy\u00fckdere, Distretto di Sar\u0131yer), a Rodi (Idroscalo di Rodi-Mandracchio).\nIl 31 agosto 1935 venne ufficialmente assorbita, come tutte le altre societ\u00e0 aeree nazionali dell'epoca, dalla compagnia di regime Ala Littoria."}
{"id": "4907439", "revid": "287204", "url": "https://it.wikipedia.org/wiki?curid=4907439", "title": "Montpellier H\u00e9rault Sport Club 2013-2014", "text": "Questa voce raccoglie le informazioni riguardanti il Montpellier H\u00e9rault Sport Club nelle competizioni ufficiali della stagione 2013-2014."}
{"id": "4907440", "revid": "858648", "url": "https://it.wikipedia.org/wiki?curid=4907440", "title": "Paroxismus - Pu\u00f2 una morta rivivere per amore?", "text": ""}
{"id": "4907441", "revid": "1543377", "url": "https://it.wikipedia.org/wiki?curid=4907441", "title": "Junk", "text": "Junk \u00e8 un brano scritto ed interpretato da Paul McCartney, pubblicato sul suo album \"McCartney\" del 1970, che comprende anche una versione della canzone strumentale, chiamata Singalong Junk. Una nuova versione strumentale del brano \u00e8 stata pubblicata sull'album \"Unplugged - The Official Bootleg\" del 1991, con il titolo di \"Junk\"; una versione orchestrale \u00e8 invece apparsa sull'album \"Working Classical\" del 1999.\nIl brano.\nStoria e composizione.\n\"Junk\" venne scritta a Rishikesh in India, nel ritiro spirituale dei Beatles con il Maharishi Mahesh Yogi. McCartney fu il secondo Beatle ad andarsene dal posto, dopo un mese; il primo era stato Ringo Starr. Quando anche Lennon e Harrison tornarono, dopo che gli venne detto che il Maharishi aveva avuto una relazione con Mia Farrow (notizia in seguito scoperta falsa) la band si riun\u00ec a casa di George per riprendere i brani composti. Le canzoni l\u00ec provate e registrate come \"demo\", oltre \"Junk\", erano \"Cry Baby Cry\", \"Child of Nature\", \"The Continuing Story of Bungalow Bill\", \"I'm So Tired\", \"Yer Blues\", \"Everybody's Got Something to Hide Except Me and My Monkey\", \"What's the New Mary Jane\", \"Revolution\", \"While My Guitar Gently Weeps\", \"Circles\", \"Sour Milk Sea\", \"Not Guilty\", \"Piggies\", \"Julia\", \"Blackbird\", \"Rocky Raccoon\", \"Back in the U.S.S.R.\", \"Honey Pie\", \"Mother Nature's Son\", \"Ob-La-Di, Ob-La-Da\", \"Dear Prudence\" e \"Sexy Sadie\" . Alcune registrazioni, fra cui \"Junk\", sono state incluse nell\"'Anthology 3\" del 1996. Venne scartata sia per il \"White Album\" che per \"Abbey Road\"; una versione, lunga 16 secondi e cantata in francese maccheronico, venne registrata il 9 gennaio 1969 durante le \"Get Back Sessions\". La composizione della canzone venne poi completata a Londra. Come titoli di lavorazione vennero utilizzati \"Jubilee\" e \"Junk in the Yard\".\nRegistrazione e pubblicazione.\nPaul McCartney inizi\u00f2 a registrare due versioni del brano nel suo studio casalingo al numero 7 di Cavendish Avenue a Londra a dicembre 1969; continu\u00f2 ai Morgan Studios, aggiungendo delle percussioni e uno xilofono nel febbraio dell'anno successivo. La prima versione, alla quale vennero aggiunti un mellotron e delle percussioni, divenne \"Singalong Junk\", mentre la seconda, con l'aggiunta della voce, divenne \"Junk\"."}
{"id": "4907442", "revid": "72396", "url": "https://it.wikipedia.org/wiki?curid=4907442", "title": "Friedrich Julius Stahl", "text": "Docente all'universit\u00e0 di Erlangen dal 1834 e all'universit\u00e0 di Berlino dal 1840, fu uno dei pi\u00f9 importanti esponenti del partito conservatore del suo tempo.\nLa sua opera pi\u00f9 importante \u00e8 \"Storia della filosofia del diritto\" (1853)."}
{"id": "4907445", "revid": "125339226", "url": "https://it.wikipedia.org/wiki?curid=4907445", "title": "Fontana del Belvedere di Capodimonte", "text": "La fontana del Belvedere di Capodimonte \u00e8 una fontana monumentale di Napoli.\n\u00c8 collocata all'interno del parco di Capodimonte, sul lato orientale della reggia, nella parte detta \"del belvedere\" dal momento che \u00e8 possibile osservare un ampio scorcio panoramico della citt\u00e0.\nIl gruppo scultoreo che costituisce l'elemento principale della fontana, in marmo di Carrara, raffigura figure femminili e delfini. Opera del fiammingo Giuseppe Canart, originariamente era collocato al centro di una vasca situata presso il \"giardino della fruttiera\", vicino al \"casamento della torre\". Nel 1885 re Umberto I di Savoia promosse la sistemazione dell'area del belvedere e decise il trasferimento del gruppo scultoreo che fu qui collocato, al centro di una vasca larga venti metri. Il gruppo per l'occasione fu restaurato dallo scultore Antonio Belliazzi.\nNel 2019 viene sottoposta ad una utile opera di pulitura e restauro sponsorizzata da Ferrarelle. Dopo tale intervento, la fontana \u00e8 visibile nei suoi colori originali."}
{"id": "4907448", "revid": "119182567", "url": "https://it.wikipedia.org/wiki?curid=4907448", "title": "Namco System 246", "text": "Namco System 246 \u00e8 uno sviluppo della tecnologia della PlayStation 2 come base per realizzare una scheda madre arcade. \u00c8 stata impiegata nel 2001 col primo gioco \"Ridge Racer V\". Come il Sega NAOMI, \u00e8 ampiamente concesso in licenza per l'utilizzo da parte di altri produttori. Giochi come \"Battle Gear 3\" e \"Capcom Fighting Evolution\" sono esempi di giochi arcade basati sul System 246 i quali non sono prodotti da Namco."}
{"id": "4907449", "revid": "858648", "url": "https://it.wikipedia.org/wiki?curid=4907449", "title": "Caribbean Basterds", "text": ""}
{"id": "4907450", "revid": "977234", "url": "https://it.wikipedia.org/wiki?curid=4907450", "title": "Namco System 256", "text": ""}
{"id": "4907451", "revid": "977234", "url": "https://it.wikipedia.org/wiki?curid=4907451", "title": "Namco System Super 256", "text": ""}
{"id": "4907452", "revid": "977234", "url": "https://it.wikipedia.org/wiki?curid=4907452", "title": "Namco System 147", "text": ""}
{"id": "4907453", "revid": "1543377", "url": "https://it.wikipedia.org/wiki?curid=4907453", "title": "Gaetano Ponte", "text": "Biografia.\nNato in una famiglia della borghesia terriera siciliana, si laure\u00f2 in scienze naturali presso l'Universit\u00e0 di Catania nel 1903. Per completare gli studi nel campo della mineralogia si rec\u00f2 in Germania dove si specializz\u00f2 presso l'Universit\u00e0 di Lipsia.\nTornato in Italia, nel 1911 ottenne una cattedra di mineralogia presso l'Universit\u00e0 di Catania. Qui si dedic\u00f2 allo studio della vulcanologia e si adoper\u00f2 per la fondazione di un istituto di vulcanologia presso l'universit\u00e0 etnea.\nNel corso del XIX secolo erano stati fatti alcuni tentativi di creare una struttura atta all'osservazione dei fenomeni vulcanici sull'Etna, prima da parte di Mario Gemmellaro, che nel 1804 fece costruire un rifugio-osservatorio a circa 2940 mt., la \"Casa degli Inglesi\" o \"Casa di Gemmellaro\" primo osservatorio vulcanologico a quote elevate, mai realizzato per lo studio della vulcanologia e dei fenomeni collegati. Altro tentativo fu fatto dal professor Orazio Silvestri, nel 1879, utilizzando un ambiente dell'osservatorio astronomico Vincenzo Bellini del prof. Pietro Tacchini, appena realizzato. Il complesso era stato costruito incorporando nella struttura la \"Casa degli Inglesi\" acquistata dalla famiglia Gemmellaro. Nel 1881 Silvestri divenne direttore del \"Regio Osservatorio Vulcanologico Etneo\", con l'appoggio anche di Ottorino De Fiore, ma la sua morte, avvenuta di li a poco, determin\u00f2 l'abbandono del progetto e l'istituto da lui fondato fu smembrato e la stessa cattedra di vulcanologia non fu ripristinata.\nIl professore Gaetano Ponte, riprese quindi il tentativo dei suoi predecessori, attivandosi per perorare la causa presso le autorit\u00e0 catanesi nell'intento di realizzare un istituto vulcanologico. L'eruzione del 1923 fu propizia per convincere le autorit\u00e0 sull'utilit\u00e0 dell'iniziativa portata avanti dal professor Ponte. I parlamentari catanesi si attivarono per far approvare il R.D. n\u00b0 1179 del 1933, mediante il quale si ottennero i fondi per la costruzione del primo istituto vulcanologico universitario d'Europa, unica struttura universitaria europea che avesse come finalit\u00e0 istituzionale lo studio dei vulcani.\nLa direzione venne affidata al professor Ponte con sede presso l'Universit\u00e0 di Catania. Sull'Etna vennero creati l'Osservatorio vulcanologico Etneo a quota 2941 m s.l.m. e il rifugio \"Casa cantoniera\" che venne riadattato a stazione vulcanologica a quota 1881 m s.l.m. Oltre al monitoraggio dell'attivit\u00e0 del vulcano, venne affrontato il problema della difesa delle due strutture contro l'attivit\u00e0 eruttiva dell'Etna. L'attivit\u00e0 venne poi inserita in una pubblicazione a cadenza mensile a cura dell'Accademia Gioenia.\nIl merito maggiore di Gaetano Ponte \u00e8 quello di avere creato a Catania, oltre che una struttura permanente per lo studio dei fenomeni vulcanici, una vera e propria scuola di alto livello per la preparazione ed il perfezionamento dei futuri pi\u00f9 noti ricercatori del campo.\n\u00c8 sepolto nella tomba della famiglia Gulizia, presso il cimitero di Ramacca."}
{"id": "4907454", "revid": "1208722", "url": "https://it.wikipedia.org/wiki?curid=4907454", "title": "Heinrich Stahl", "text": "\u00c8 noto per aver prodotto, nel 1637, la \"Stahli grammatika\", la prima grammatica estone della Storia."}
{"id": "4907459", "revid": "729019", "url": "https://it.wikipedia.org/wiki?curid=4907459", "title": "U\u0161", "text": "U\u0161 () \u00e8 un'isola che si trova a nord di Sachalin, nel mare di Ochotsk, nell'Estremo Oriente russo. L'isola appartiene amministrativamente all'oblast' di Sachalin.\nL'isola si trova nel golfo di Sachalin e racchiude a nord la baia Bajkal. \u00c8 lunga 14\u00a0km e larga 2,6\u00a0km. A est, sulla piccola penisola Skoblikova si trovano i villaggi di Moskal'vo (\u041c\u043e\u0441\u043a\u0430\u043b\u044c\u0432\u043e) e Skoblikovo (\u0421\u043a\u043e\u0431\u043b\u0438\u043a\u043e\u0432\u043e)."}
{"id": "4907463", "revid": "1573940", "url": "https://it.wikipedia.org/wiki?curid=4907463", "title": "Eustala secta", "text": "Eustala secta \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo latino \"sectus, -a, -um\", cio\u00e8 \"sezionato, diviso in pi\u00f9 parti\", per la configurazione del cefalotorace.\nCaratteristiche.\nL'olotipo femminile rinvenuto ha dimensioni: cefalotorace lungo 1,9mm, largo 1,6mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in Brasile: nei pressi di Derrubadas, nello stato di Rio Grande do Sul.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907467", "revid": "1305772", "url": "https://it.wikipedia.org/wiki?curid=4907467", "title": "Cuts Both Ways", "text": "Cuts Both Ways \u00e8 l'undicesimo album discografico (il primo da solista, anche se \u00e8 accreditato come Gloria Estefan &amp; Miami Sound Machine) della cantante statunitense Gloria Estefan, pubblicato nel luglio 1989 ed arrivato in prima posizione nella Official Albums Chart per 6 settimane, in Nuova Zelanda per 3 settimane, in Australia per 2 settimane e nei Paesi Bassi, in quarta in Norvegia ed in sesta nella Billboard 200."}
{"id": "4907471", "revid": "584834", "url": "https://it.wikipedia.org/wiki?curid=4907471", "title": "Aeroporto di Sinferopoli", "text": ""}
{"id": "4907474", "revid": "1305772", "url": "https://it.wikipedia.org/wiki?curid=4907474", "title": "Into the Light (Gloria Estefan)", "text": "Into the Light \u00e8 il secondo album discografico da solista della cantante statunitense Gloria Estefan, il primo dove non appare in copertina Miami Sound Machine che comunque continua a essere il gruppo di supporto della cantante, pubblicato nel 1991."}
{"id": "4907477", "revid": "1226", "url": "https://it.wikipedia.org/wiki?curid=4907477", "title": "J. D. Beresford", "text": "\u00c8 ricordato per le sue opere precorritrici della fantascienza e per alcuni racconti dell'orrore e di storie di fantasmi."}
{"id": "4907482", "revid": "124123", "url": "https://it.wikipedia.org/wiki?curid=4907482", "title": "Christian Ernst Stahl", "text": "Allievo di Anton de Bary, fu docente all'universit\u00e0 di Jena dal 1881."}
{"id": "4907496", "revid": "486946", "url": "https://it.wikipedia.org/wiki?curid=4907496", "title": "Moto G", "text": ""}
{"id": "4907498", "revid": "1573940", "url": "https://it.wikipedia.org/wiki?curid=4907498", "title": "Eustala nasuta", "text": "Eustala nasuta \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo latino \"nasutus, -a, -um\", cio\u00e8 \"provvisto di naso, o di prolungamento del muso\", per la particolare forma della \"pars cephalica\" del cefalotorace.\nCaratteristiche.\nL'olotipo femminile rinvenuto ha dimensioni: cefalotorace lungo 3,2mm, largo 3,0mm; la formula delle zampe \u00e8 1243.\nDistribuzione.\nLa specie \u00e8 stata rinvenuta a Panama, in Guyana e in Brasile: una delle localit\u00e0 brasiliane \u00e8 nei pressi di Santar\u00e9m, nello stato di Par\u00e1.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907500", "revid": "124123", "url": "https://it.wikipedia.org/wiki?curid=4907500", "title": "Charles Boyle, III visconte Dungarvan", "text": "Biografia.\nEra il figlio di Richard Boyle, I conte di Burlington, e di sua moglie, Elizabeth Clifford, baronessa Clifford. Era designato con il titolo di cortesia di Visconte Dungarvan fin dalla nascita. \nCarriera.\nNel 1663 entr\u00f2 nella Camera dei Lords irlandese. Fu deputato Tamworth (1670-1679), per la Camera dei Comuni britannica, e poi per Yorkshire (1679-1682). Nel 1689, fu chiamato alla Camera dei Lords per la baronia di Clifford.\nAlla morte della madre nel 1691, eredit\u00f2 la baronia di Clifford.\nMatrimoni.\nPrimo Matrimonio.\nSpos\u00f2, il 7 maggio 1661, Lady Jane Seymour (1637-1679), figlia di William Seymour, II duca di Somerset. Ebbero cinque figli:\nSecondo Matrimonio.\nSpos\u00f2, il 12 maggio 1688, Lady Arethusa Berkeley (1664-1743), figlia di George Berkeley, I conte di Berkeley. Ebbero una figlia:\nMorte.\nMor\u00ec il 12 ottobre 1694 a Londesborough."}
{"id": "4907502", "revid": "1305772", "url": "https://it.wikipedia.org/wiki?curid=4907502", "title": "Mi tierra (album Gloria Estefan)", "text": "Mi tierra \u00e8 il terzo album in studio della cantante statunitense Gloria Estefan, pubblicato nel giugno 1993."}
{"id": "4907511", "revid": "247222", "url": "https://it.wikipedia.org/wiki?curid=4907511", "title": "Hold Me, Thrill Me, Kiss Me", "text": "Hold Me, Thrill Me, Kiss Me \u00e8 il quinto album discografico in studio da solista della cantante statunitense Gloria Estefan, pubblicato nel 1994.\n\u00c8 costituito da cover."}
{"id": "4907514", "revid": "281944", "url": "https://it.wikipedia.org/wiki?curid=4907514", "title": "Agnoldomenico Pica", "text": "Biografia.\nDopo gli studi classici frequent\u00f2 il Politecnico di Milano e si laure\u00f2 in Architettura nel 1931. Lavor\u00f2 presso gli studi di Paolo Mezzanotte, Ulderico Tononi e Ferdinando Reggiori, dedicandosi anche all'attivit\u00e0 di pubblicista.\nPur rimanendo lontano dal mondo accademico ufficiale, si dedic\u00f2 anche all'insegnamento presso le due scuole lombarde pi\u00f9 innovative nel campo dell'arte e della grafica: all'Umanitaria di Milano, dove dal 1935 al 1938, fu docente di \"Composizione Decorativa\" e al prestigioso Istituto Superiore per le Industrie Artistiche di Monza dal 1934 al 1939 insegn\u00f2 \"Storia dell'Arte\".\nFu segretario del Centro Studi della Triennale di Milano con Giuseppe Pagano (e poi nel dopoguerra con Piero Bottoni); attento alla produzione architettonica fra gli anni '30 e gli anni '70 del secolo, produsse varie pubblicazioni quali \"Architettura moderna in Italia\" (1941), \"Architettura italiana ultima\" (1959), e collaborazioni a riviste del settore \"Domus\", \"Casabella,\" \"Le Arti,\" \"Spazio\".\nEgli stesso fu progettista di qualit\u00e0 con il progetto per il \"Ponte dell'Accademia\" a Venezia, la \"Casa GIL\" e il relativo \"Stadio\" a Narni (1937), la Colonia Montecatini a Milano Marittima (progetto a firma Eugenio Faludi), il restauro della Chiesa di Santa Maria delle Grazie a Milano.\nAcuto critico d'arte, fu sostenitore di molti artisti vicini a Corrente e alla Galleria del Milione. Amico di Sironi, ne cur\u00f2 mostre e cataloghi."}
{"id": "4907518", "revid": "125692201", "url": "https://it.wikipedia.org/wiki?curid=4907518", "title": "Abriendo puertas", "text": "Abriendo puertas \u00e8 il sesto album discografico in studio da solista della cantante statunitense Gloria Estefan, pubblicato nel 1995. \u00c8 il suo secondo disco in lingua spagnola.\nTracce.\nTutti i brani sono stati scritti da Kike Santander"}
{"id": "4907523", "revid": "287204", "url": "https://it.wikipedia.org/wiki?curid=4907523", "title": "That Would Be Something", "text": "That Would Be Something \u00e8 una canzone scritta ed interpretata da Paul McCartney, inclusa nel suo album \"McCartney\" del 1970; in seguito \u00e8 stata pubblicata su \"Unplugged - The Official Bootleg\" del 1991.\nIl brano.\n\"That Wolud Be Something\" \u00e8 il secondo brano di \"McCartney\", ed \u00e8 anche la seconda canzone ad essere registrata, nel dicembre 1969. Venne composta nella fattoria di McCartney in Scozia, cos\u00ec come anche la prima canzone dell'album, \"The Lovely Linda\". Il testo, molto ripetitivo, parla della moglie Linda Eastman, sposata il 12 marzo 1969, che fu l'unica persona, oltre al marito, ad apparire talvolta sull'album in cui \u00e8 inclusa la canzone; le liriche presentano affinit\u00e0 con il brano \"Two of Us\". Venne registrata nello studio casalingo di Paul a Londra e mixata, agli Abbey Road Studios il 22 febbraio 1970, lo stesso giorno della registrazione di \"Every Night\", della quale venne subito realizzato il mixaggio, e di \"Maybe I'm Amazed\". La prima volta che il brano venne suonato dal vivo fu il 25 gennaio 1991, nel programma \"MTV Unplugged\".\nIl brano venne lodato da George Harrison; l'unica altra canzone dell'album da lui apprezzata fu \"Maybe I'm Amazed\": infatti il chitarrista dei Beatles critic\u00f2 pesantemente il resto dell'album, dicendo che le altre tracce non significassero nulla per lui. Non venne mai pubblicata come singolo. Anche Stephen Thomas Erlewine di AllMusic ha lodato la canzone."}
{"id": "4907524", "revid": "62004", "url": "https://it.wikipedia.org/wiki?curid=4907524", "title": "Wachovia USPRO Championship", "text": ""}
{"id": "4907526", "revid": "1305772", "url": "https://it.wikipedia.org/wiki?curid=4907526", "title": "Destiny (Gloria Estefan)", "text": "Destiny \u00e8 il settimo album discografico in studio da solista della cantante statunitense Gloria Estefan, pubblicato nel 1996."}
{"id": "4907527", "revid": "110157", "url": "https://it.wikipedia.org/wiki?curid=4907527", "title": "Dressed to Kill Tour", "text": "Il Dressed to Kill Tour \u00e8 l'ottavo tour della cantante americana Cher, per la promozione del suo venticinquesimo album studio \"Closer to the Truth\".\nIl tour \u00e8 partito il 22 marzo 2014 da Phoenix, in Arizona, negli Stati Uniti ed \u00e8 proseguito per oltre tre mesi in tutta l'America del Nord. Pat Benatar e Neil Giraldo sono stati i supporter alla cantante nelle prime tredici date, dal 22 marzo al 12 aprile 2014; le restanti 36 hanno avuto come protagonista di apertura la cantante Cyndi Lauper, dal 23 aprile all'11 luglio 2014. Il 9 maggio 2014 Liza Minnelli partecipa come guest-star al concerto svoltosi a Brooklyn, cantando \"Girls Just Want to Have Fun\" insieme a Cyndi Lauper e Rosie O'Donnell."}
{"id": "4907540", "revid": "761672", "url": "https://it.wikipedia.org/wiki?curid=4907540", "title": "John Draper", "text": ""}
{"id": "4907544", "revid": "709565", "url": "https://it.wikipedia.org/wiki?curid=4907544", "title": "Aaron Marc Stein", "text": " Scrisse per lo pi\u00f9 romanzi di genere mystery, il cui personaggio principale era l'Ispettore Schmidt, capo della squadra omicidi del Dipartimento di Polizia di New York. In questi romanzi appare anche lo stesso Bagby, che ha un ruolo simile a quello del Dottor Watson in Sherlock Holmes, seguendo Schmidt durante i suoi casi e facendogli da biografo. Alcuni dei suoi romanzi sono stati tradotti in varie lingue, tra cui tedesco, francese e spagnolo.\nBiografia.\nFrequent\u00f2 la Princeton University laureandosi con lode in archeologia I suoi primi romanzi catturarono l'attenzione di Theodore Dreiser e vennero pubblicati, ma Stein inizi\u00f2 a diventare famoso solo quando inizi\u00f2 a scrivere i mystery. Pubblic\u00f2 dei romanzi anche con il suo vero nome e altri con lo pseudonimo di Hampton Stone. Il primo romanzo venne pubblicato nel 1930. Il primo mystery, \"Murder at the Piano\", venne invece pubblicato nel 1935. Il primo romanzo scritto con lo pseudonimo Stone, \"Quel morto nel bar all'angolo\", venne recensito sul New York Times nel 1948.\nNegli anni trenta fu critico per un giornale di New York, e in seguito and\u00f2 a lavorare per il magazine \"Time\". Durante la Seconda Guerra Mondiale prest\u00f2 servizio nell'esercito degli Stati Uniti.\nPubblic\u00f2 pi\u00f9 di 100 romanzi e, per i suoi successi, il Mystery Writers of America lo insign\u00ec del \"Grand Master Award\" agli Edgar Award del 1979. Il suo ultimo libro, \"The Garbage Collector\", venne pubblicato nel 1984.\nMor\u00ec di cancro nel 1985, a 79 anni, al Lenox Hill Hospital di Manhattan."}
{"id": "4907546", "revid": "599013", "url": "https://it.wikipedia.org/wiki?curid=4907546", "title": "Into the Light", "text": ""}
{"id": "4907551", "revid": "1821847", "url": "https://it.wikipedia.org/wiki?curid=4907551", "title": "Matteo Correale", "text": "Biografia.\nNacque a Salerno il 22 dicembre 1764 dal barone Pasquale Correale e da Teresa de Vicariis, di nobile famiglia salernitana.\nFin da giovanissimo fu avviato alla carriera militare ottenendo gi\u00e0 a quattro anni di et\u00e0 l'iscrizione nei ranghi del reggimento provinciale Real Campagna. Nel giugno 1773 ottiene di essere assegnato alla marina da guerra. Nonostante il precoce arruolamento egli pass\u00f2 questo periodo dedicandosi allo studio, entrando all'Accademia navale nel 1778 e uscendone l'anno dopo. Com'era consuetudine pass\u00f2 un periodo di formazione militare all'estero, militando nelle file della marina da guerra francese in un primo momento a Brest, imbarcandosi sulla fregata M\u00e9d\u00e9e comandata dal capitano di vascello Hergarion e in seguito sul vascello La Couronne che pattugliava la Manica agli ordini dell'ammiraglio Latouche-Tr\u00e9ville. Nel 1781 fu promosso brigadiere delle guardie marine mentre si trova in servizio sul vascello di linea Magnanime agli ordini del generale conte de Grasse, impegnato contro gli inglesi nelle Antille.\nNel 1783 viene richiamato a Napoli dove venne subito assegnato al vascello San Gioacchino, e poi alla fregata \"Santa Dorotea\" che faceva parte della squadra congiunta siciliana, portoghese e spagnola contro i pirati di Algeri. Promosso tenente di vascello nel 1787 ottiene il suo primo comando, la goletta \"Levriera\" con il compito di proteggere i pescatori di corallo. Pass\u00f2 in seguito sul vascello \"Tancredi\" comandato da Francesco Caracciolo e partecip\u00f2 con gli Inglesi all'assedio di Tolone e alla battaglia di Capo Noli condotta dall'ammiraglio Sir Henry Hotham contro le navi francesi, nella quale comandava una squadra di galeotte. In seguito pass\u00f2 sotto il comando di Horatio Nelson per una missione congiunta di pattugliamento delle coste liguri.\nNel 1797, nominato tenente di vascello serv\u00ec sull'Archimede comandato dal viceammiraglio Forteguerri, mandato a Trieste a scortare la principessa Maria Clementina d'Austria che andava in sposa a Francesco, figlio di re Ferdinando. Nello stesso anno comandava la fregata Minerva, pattugliando l'Adriatico e catturando due navi tunisine. Dopo aver partecipato alle pi\u00f9 importanti battaglie combattute dalla flotta al comando di Francesco Caracciolo, nella primavera del 1799, caduta la repubblica fu incarcerato insieme al fratello Giuseppe e processato (gli atti del processo sono conservati nell'archivio di famiglia depositato presso l'Archivio di Stato di Napoli). Graziato da re Ferdinando, fu riammesso in servizio. Ma nel 1806, all'arrivo dei francesi, il re dov\u00e9 fuggire di nuovo a Palermo mentre Matteo ed il fratello venivano introdotti nei ranghi della marina napoletana ricostituita da re Giuseppe Bonaparte. In particolare Matteo era abile nella costruzione delle cannoniere per cui gli venne assegnata la cura dell'Arsenale napoletano, dove si costruivano le unit\u00e0 minori (invece in quello di Castellammare si costruivano i vascelli). Inoltre ebbe la nomina di capitano di fregata e Capo di Stato Maggiore nella marina del Regno di Napoli. Nel 1808 viene promosso capitano di vascello e partecip\u00f2 agli scontri con la flotta inglese per riprendere Capri. Subito venne designato come negoziatore per incontrarsi con il generale John Stuart per trattare in una occasione la restituzione di prigionieri, poi si occup\u00f2 delle navi catturate Capri e San Gioacchino, altra missione in cui riusc\u00ec egregiamente. Dopo la restaurazione del 1815 e il ritorno a Napoli di re Ferdinando vennero ristrutturati i ruoli dell'esercito e della marina del nuovo Regno delle Due Sicilie, nei cui ranghi vennero riammessi i due fratelli Correale. Ma nel 1821 parteciparono ai moti del 1821 e furono accusati di essere carbonari, accuse poi cadute. Matteo si ritir\u00f2 cos\u00ec a vita privata, chiedendo insistentemente la grazia, ottenuta solo nel 1831 da re Ferdinando II che lo richiam\u00f2 in servizio, affidandogli il riordinamento e la direzione dell'Orfanotrofio militare per la marina. Poi nel marzo 1833 fu nominato direttore del dipartimento e del cantiere di Castellammare, dove si occup\u00f2 della costruzione di alcune navi, tra cui la fregata Partenope.Mor\u00ec a Castellammare di Stabia il 10 aprile 1836, in seguito ad un improvviso attacco di una \"malattia biliosa\".\nTitoli nobiliari.\nNominato barone da re Gioacchino Murat nel 1814."}
{"id": "4907552", "revid": "767487", "url": "https://it.wikipedia.org/wiki?curid=4907552", "title": "Darius Rucker", "text": "Carriera.\nDopo aver fatto parte come vocalist e chitarrista del gruppo rock Hootie &amp; the Blowfish, fondato nel 1986 nella Carolina del Sud con Mark Bryan, Jim Sonefeld e Dean Felber, ha intrapreso la carriera solista nei primi anni 2000.\nIl suo primo album \u00e8 caratterizzato da un sound R'n'B. Sei anni dopo ha pubblicato il secondo disco dopo aver firmato un contratto con la Capitol Records ed aver intrapreso un percorso nella musica country. Il singolo di lancio \u00e8 \"Don't Think I Don't Think About It\", seguito da \"It Won't Be Like This for Long\" e \"Alright\". Nel 2009 \u00e8 stato il primo artista afroamericano a vincere il premio \"New Artist Award\" nell'ambito della Country Music Association. Nel 2010 pubblica, sempre mediante la Capitol, il disco \"Charleston, SC 1966\", contenente i brani \"Come Back Song\" e \"This\"."}
{"id": "4907554", "revid": "123090409", "url": "https://it.wikipedia.org/wiki?curid=4907554", "title": "Stazione di Itri (localit\u00e0)", "text": "Stazione di Itri \u00e8 una frazione del comune di Itri, in provincia di Latina. Questa dista 2,86\u00a0km dal comune di Itri ed \u00e8 raggiungibile grazie alla omonima stazione."}
{"id": "4907558", "revid": "131145", "url": "https://it.wikipedia.org/wiki?curid=4907558", "title": "Frazione di Stazione di Itri", "text": ""}
{"id": "4907559", "revid": "83531", "url": "https://it.wikipedia.org/wiki?curid=4907559", "title": "Adalberto il Margravio", "text": "Biografia.\nPoco si conosce di questo nobile, visconte nel 940 e noto alla storia come Adalberto III, che possedeva titolo di \"marchese d'Italia\", reggente la Marca di Milano comprendente la Lombardia e parte della Liguria.\nRitenuto figlio probabilmente di Guido di Toscana, il conte e duca di Lucca che fu marchese di Toscana dal 915 al 929.\nRisulterebbe invece figlio di Lamberto: il fratello successore di Guido. Lamberto il deposto e accecato da Ugo d'Arles, il nuovo marito della vedova di Guido (Marozia). In quanto Il 13 aprile del 945, il Conte palatino emise a Pavia una sentenza che nominava Oberto I - discendente di Lamberto - Duca di Spoleto.\nFu il progenitore della casata degli Obertenghi."}
{"id": "4907560", "revid": "118738693", "url": "https://it.wikipedia.org/wiki?curid=4907560", "title": "Tecneudosia", "text": "Tecneudosia S.p.A. era una societ\u00e0 italiana che operava principalmente nel settore delle telecomunicazioni tramite la produzione e distribuzione di shelters e cabinets per l'alloggiamento di apparecchiature di telecomunicazione e telemetria.\nStoria.\nTecneudosia viene fondata da Mario Mutti nel 1995 inventando sistemi di alloggiamento per i grandi impianti di telecomunicazioni in grado di autoregolare la temperatura, la manutenzione, il consumo energetico. Nel 1999 acquista Italtel Sistemi - Impianti e Progettazioni (3000 dipendenti e 480 miliardi di lire di fatturato), societ\u00e0 Italtel per la progettazione, produzione ed installazione e manutenzione di impianti di telecomunicazioni e sistemi telematici, elettrici ed elettroacustici. L'acquisto avviene in cordata con LCC (20%), Ceiit (5%) e Meliorbanca (15%).\nItaltel Sistemi viene cos\u00ec ribattezzata Tecnosistemi e successivamente fusa con Tecneudosia.\nAncora nel 2001, Tecnosistemi acquista da Italtel il ramo d'azienda \"Sistemi di Energia\" (centrali di commutazione per le reti fisse).\nLa crisi finanziaria ed economica del gruppo avviene nel 2003, quando, seguendo la volont\u00e0 di quotarsi in Borsa, l'azionista Mutti, il fondo Cambria e Carlo Ferrario, tramite il veicolo Content S.r.l., decidono di acquistare la gi\u00e0 quotata Freedomland: il costo dell'operazione \u00e8 di 190 milioni di euro, di cui 160 finanziati da Centrobanca e Cofiri. Content, avrebbe ripagato i debiti verso le banche, vendendo Tecnosistemi a Freedomland.\nTuttavia, Freedomland (diventata NTS) non effettuer\u00e0 poi il reverse merger con Tecnosistemi, che quindi si ritrova a dover affrontare debiti pregressi per 150 milioni e patrimonio netto negativo per 132 miloni.\nIl 30 settembre 2003, il Tribunale di Milano, su richiesta di Recause, fornitore della societ\u00e0, dichiara lo stato di insolvenza della compagnia, ora diventata Tecnosistemi S.p.A. - TLC Engineering &amp; Service, decretando quindi l'Amministrazione Straordinaria, il commissariamento del gruppo e la cassa integrazione per i dipendenti del gruppo.\nI tre commissari liquidatori hanno redatto il Programma Ex Art. 54 del D.Lgs. 270/1999 in merito alla Procedura di Amministrazione Straordinaria del Gruppo Tecnosistemi (scaricabile qui) in cui si ritiene che l'origine dei debiti sia riconducibile ad una espansione internazionale (soprattutto in Brasile, con committenza Telecom Italia pari al 30% del fatturato consolidato) supportata principalmente da finanziamenti bancari, a fronte di modesti ritorni economici dalle attivit\u00e0 svolte ed assenza di strategia di lungo termine. \u00c8 certo che, come detto, la vicenda NTS \u00e8 stata decisiva per il destino di Tecnosistemi, che comunque disponeva di know-how e professionalit\u00e0.\nNumeri.\nNel momento in cui Tecnosistemi \u00e8 stata dichiarata insolvente, era un gruppo che vantava 40 societ\u00e0, 1710 dipendenti, 62.2 milioni di fatturato, 57.7 milioni di portafoglio ordini, clienti dal calibro di Eni, Ferrovie dello Stato, Autostrade, Telecom, Tim, Wind, Fastweb, Italtel, Siemens.\nUltimi sviluppi.\n\u00c8 stata oggetto di una puntata di Report sullo stato dell'industria elettronica in Italia (report.rai.it) ed \u00e8 in corso un processo per bancarotta fraudolenta.\nMario Mutti, azionista di Tecnosistemi e titolare di cariche operative, ha aperto un sito internet apposito in cui ripercorre la storia dell'azienda e si difende dalle accuse giudiziarie a lui addebitate (http://www.mariomutti.com)."}
{"id": "4907566", "revid": "767487", "url": "https://it.wikipedia.org/wiki?curid=4907566", "title": "Tamar Braxton", "text": "Biografia.\nNata in Maryland, \u00e8 la sorella pi\u00f9 giovane della cantante Toni Braxton.\nInizia l'attivit\u00e0 di cantante nei primi anni '90 all'interno del gruppo The Braxtons, formato con le sorelle. Dopo l'addio di due membri della band e la pubblicazione dell'unico album \"So Many Ways\" (1996) come trio, il gruppo si \u00e8 sciolto.\nNel periodo 1998-2001 ha collaborato con diversi artisti come Sol\u00e9, Master P e Silk.\nNel 2000 ha intrapreso la carriera solista e ha firmato un contratto con la DreamWorks Records. Ha quindi pubblicato il suo primo album eponimo. Il disco non ha avuto molto successo, nonostante la pubblicazione di due singoli (\"Get None\" e \"If You Don't Wanna Love Me\").\nNel 2011 le The Braxtons si sono riunite per il reality show \"Braxton Family Values\".\nNel corso degli anni Tamar ha lavorato in diversi progetti come solista con diverse etichette discografiche. Nel 2013, dopo tredici anni dal precedente, ha pubblicato il suo secondo album, dal titolo \"Love and War\" (Epic Records), che ha avuto un ottimo successo (#2 nella Billboard 200) e ha ottenuto tre nomination ai Grammy Awards 2014, compresa quella nella categoria miglior album \"urban contemporary\".\nContestualmente \u00e8 ospite del talk show \"The Real\".\nNel giro di pochi mesi realizza e pubblica un disco natalizio dal titolo \"Winter Loversland\"."}
{"id": "4907567", "revid": "6923", "url": "https://it.wikipedia.org/wiki?curid=4907567", "title": "Super Smash Bros. for Nintendo 3DS e Wii U", "text": " e (conosciuti impropriamente come Super Smash Bros. 4 o semplicemente Super Smash Bros.) sono due videogiochi sviluppati da Bandai Namco Games e Sora Ltd, in collaborazione con Nintendo, HAL Laboratory, The Pok\u00e9mon Company, Capcom, Square Enix, Platinum Games, SEGA e Sonic Team e distribuito per Nintendo 3DS e Wii U, quarti capitoli della serie Super Smash Bros. Successori di Brawl, sono stati entrambi annunciati all'E3 2011 e rilasciati nel 2014.\nEssi, sebbene siano stati considerati due capitoli, sono gli stessi ad includere un numero elevato di personaggi giocabili, scenari, trofei o DLC e sono i primi giochi della serie a supportare l'uso della grafica in 3D stereoscopico ed in HD.\nLa versione per 3DS \u00e8 inoltre il primo titolo della saga ad essere rilasciato in una console portatile ed a essere in 3D, mentre la versione per Wii U \u00e8 nota per essere il primo titolo della saga in HD, ed il primo gioco Nintendo a supportare il multiplayer fino ad 8 giocatori offline e l'uso delle statuette amiibo, compatibili con il sensore NFC del gamepad della console.\nIl gameplay del gioco \u00e8 una via di mezzo tra Melee (pi\u00f9 veloce e tattico) e Brawl (pi\u00f9 lento e casual). Al contrario di Melee e Brawl, i personaggi non possono trasformarsi o cambiare forma nel mezzo della battaglia, come ad esempio Samus e Samus Tuta Zero o Zelda e Sheik, ora personaggi separati.\nPersonaggi.\nSelezionabili.\nTutti i personaggi sono gli stessi sia nella versione 3DS che in quella Wii U\nVersione demo per Nintendo 3DS.\nNintendo (non volendo far attendere l'uscita per la versione per 3DS) ha deciso di creare una versione demo del gioco. Inoltre chi era gi\u00e0 registrato nel Club Nintendo e aveva registrato abbastanza codici avrebbe potuto ottenere quattro codici per una versione speciale della demo; mentre chi non avesse registrato un codice per il Club Nintendo l'avrebbe potuta scaricare il 19 settembre 2014 dal Nintendo eShop.\nNella versione demo \u00e8 possibile giocare solo con queste restrizioni:\nColonne sonore.\nLa musica degli scenari \u00e8 distribuita diversamente nelle due versioni: la versione per 3DS si basa su quella di Melee, con due colonne sonore per scenario che vengono inserite casualmente; mentre la versione per Wii U si basa su Brawl e quindi presenta un'ampia playlist di colonne sonore da scegliere. Parte della colonna sonora \u00e8 stata pubblicata nell'album \"Super Smash Bros. for Nintendo 3DS/Wii U \u266a\u2014Premium Sound Selection\".\nVendite.\nNel 2014, \"Super Smash Bros. per Nintendo 3DS\" ha venduto oltre due milioni di copie negli Stati Uniti, mentre la versione per Wii U ha venduto 1.3 milioni di copie nello stesso periodo. In Giappone, il gioco ha venduto oltre due milioni di copie a sei mesi dal suo rilascio.\nLe vendite globali aggiornate al 30 settembre 2016 si attestano attorno a 8.35 milioni di copie per la versione 3DS e 4.99 milioni di copie per la versione Wii U.\nAccoglienza.\nLe recensioni del gioco per la versione 3DS sono state positive, con un punteggio di 85/100 sul sito Metacritic e un 86,1% su GameRankings. La versione per Wii U ha ricevuto valutazioni pi\u00f9 alte, totalizzando un punteggio di 92/100 su Metacritic e un 92,39% su GameRankings. Il gioco \u00e8 stato acclamato principalmente per aver migliorato l'esperienza online rispetto alla versione portatile, oltre ad essere pi\u00f9 avanzato sotto l'aspetto tecnico."}
{"id": "4907568", "revid": "965985", "url": "https://it.wikipedia.org/wiki?curid=4907568", "title": "Mack Wilds", "text": ""}
{"id": "4907572", "revid": "1494169", "url": "https://it.wikipedia.org/wiki?curid=4907572", "title": "Arthur Mandler", "text": "Compose prevalentemente problemi in tre e pi\u00f9 mosse di tipo logico e strategico, problemi di aiutomatto e studi, in gran parte con pochi pezzi.\nMaestro dello Sport della Cecoslovacchia, Giudice internazionale per la composizione dall'istituzione del titolo (1956), Maestro internazionale della composizione dal 1966. Nel 2012 la WFCC lo ha nominato, \"per risultati conseguiti precedentemente\", Grande Maestro della composizione.\nHa scritto un libro su Richard R\u00e9ti: \"R\u00e9ti, Richard 1889-1929 Das Werk Richard R\u00e9tis im Schach\" (Keller &amp; Co., Ostrava, 1931), tradotto anche in spagnolo, e un trattato sui finali di torri e pedoni: \"64 Studii, z oboru vezovych a pescovych Knokovek\" (Praga, 1964). Nel 1970 ha pubblicato a Praga la raccolta di problemi e studi \"Sbirka Sachovych Skladeb\".\nIl compositore inglese John Beasley ha pubblicato e reso disponibile online una raccolta di suoi studi: \"Depth and Beauty - The chess endgame studies of Artur Mandler\".\nDue suoi problemi:"}
{"id": "4907580", "revid": "1573940", "url": "https://it.wikipedia.org/wiki?curid=4907580", "title": "Eustala levii", "text": "Eustala levii \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologo israeliano Herbert Walter Levi (1921- ) per i notevoli contributi dati alla conoscenza della famiglia Araneidae.\nCaratteristiche.\nL'olotipo maschile rinvenuto ha dimensioni: cefalotorace lungo 2,7mm, largo 2,3mm; la formula delle zampe \u00e8 1243.\nDistribuzione.\nLa specie \u00e8 stata rinvenuta in alcune localit\u00e0 del Brasile: nei pressi della \"Fazenda Tr\u00eas Cachoeiras\", nel territorio di S\u00e3o Francisco de Paula, nello stato di Rio Grande do Sul.\nTassonomia.\nAl 2014 non sono note sottospecie e dal 2010 non sono stati esaminati nuovi esemplari."}
{"id": "4907589", "revid": "161273", "url": "https://it.wikipedia.org/wiki?curid=4907589", "title": "Crisi politica ucraina del 2014", "text": ""}
{"id": "4907590", "revid": "767487", "url": "https://it.wikipedia.org/wiki?curid=4907590", "title": "Tom Harrell", "text": "Biografia.\nHa iniziato a suonare la tromba all'et\u00e0 di otto anni, debuttando professionalmente a 13 anni. Ha inciso con Bill Evans, Phil Woods, Dizzy Gillespie, Lee Konitz e altri giganti del jazz. Per gran parte degli anni ottanta ha suonato in tour con Woods.\nNel 1989 ha cominciato ad esibirsi con un suo gruppo personale denominato \"Tom Harrell Quintet\", che ha registrato per numerose e prestigiose etichette tra cui RCA Records e HighNote Records.\nNel 2012 ha debuttato con un ensemble di nove elementi, il \"Tom Harrell Chamber Ensemble\"."}
