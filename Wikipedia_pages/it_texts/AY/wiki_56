{"id": "4699372", "revid": "3115", "url": "https://it.wikipedia.org/wiki?curid=4699372", "title": "DKW F1", "text": "La DKW F1 \u00e8 un'autovettura di fascia bassa prodotta dal 1931 al 1932 dalla Casa automobilistica tedesca DKW.\nStoria e profilo.\nGenesi del modello.\nNon si hanno notizie precise riguardanti il momento esatto o comunque l'occasione che fece scoccare nella mente di J.S. Rasmussen l'idea di progettare e costruire una vettura a trazione anteriore da produrre in grande serie. Certo \u00e8 che il patron della DKW aveva da tempo assistito al proliferare, in Europa e non solo, di progetti di vetture a trazione anteriore pi\u00f9 o meno riusciti. Si trattava per\u00f2 di vetture destinate a rimanere allo stadio di prototipo, oppure confinate all'impiego in campo agonistico o ancora destinate alla produzione in piccola serie. Tra queste vi furono la francese Tracta, ma anche la tedesca Voran. Questi nomi fanno parte di quell'insieme di costruttori automobilistici che vanno inseriti tra i primissimi esploratori della trazione anteriore dopo il fenomeno isolato dell'austriaca Gr\u00e4f &amp; Stift risalente addirittura al 1897, ma che anche in quel caso non and\u00f2 oltre lo stadio prototipale. In ogni caso, Rasmussen ebbe modo di conoscere sia il patron della Voran, Richard Bussien, sia uno dei due fondatori della Tracta, ossia quel Jean-Albert Gregoire che avrebbe scosso a pi\u00f9 riprese il mondo dell'automobile francese tra gli anni venti e gli anni cinquanta del secolo scorso. Un altro personaggio incontrato da Rasmussen durante gli anni '20 fu Robert Schwenke, un altro piccolo costruttore che gi\u00e0 da decenni progettava e costruiva vetture a trazione anteriore (la prima vettura di Schwenke fu presentata ad una fiera presso la Lehrter Bahnhof di Berlino gi\u00e0 nel 1905), anche se purtroppo nessuna di esse avrebbe raggiunto la produzione in serie. Ed ancora, prima di questi personaggi, Rasmussen strinse contatti con Fritz Cockerell, un altro piccolo costruttore cimentatosi in quegli anni con la trazione sull'avantreno. &lt;br&gt;\nSi tratt\u00f2 di numerosi input che progressivamente convinsero Rasmussen a progettare una DKW a trazione anteriore. D'altro canto anche alcuni altri costruttori tedeschi stavano muovendosi in quella direzione (Stoewer ed Adler), mentre negli Stati Uniti, durante il 1927 venne avviato il progetto relativo alla Cord L-29, la prima autovettura di serie a trazione anteriore dell'intera storia mondiale dell'automobile. Se anche la DKW voleva prendere il primo \"treno\" dei grandi innovatori doveva quindi muoversi celermente. &lt;br&gt;\nLe notizie pi\u00f9 accreditate inerenti al periodo storico in cui Rasmussen diede il via al progetto della sua DKW a trazione anteriore parlano dell'estate del 1928, anche se altre di non minor autorevolezza fissano al mese di ottobre dello stesso anno l'avvio del progetto. In ogni caso, tale progetto fu affidato alla fabbrica di Zschopau: inizialmente Rasmussen non aveva in mente una vettura di fascia bassa, bens\u00ec di fascia media, analoga alla futura 4=8 della quale il progetto era gi\u00e0 stato avviato. Anzi, per la vettura a trazione anteriore Rasmussen aveva gi\u00e0 meditato di montare lo stesso propulsore V4 con pistoni ausiliari da destinare proprio alla \"4=8\". Tale motore ebbe per\u00f2 come principale caratteristica quella di essere affetto in maniera cronica da problemi di affidabilit\u00e0 non indifferenti, come l'eccessivo surriscaldamento, la precoce usura dei pistoni e l'elevatissimo consumo di carburante. Ci\u00f2 port\u00f2 in fase di progetto della DKW a trazione anteriore a frequenti discussioni ed alterchi tra Rasmussen ed il responsabile di progetto Richard Blau. Queste tensioni culminarono il 7 settembre 1930 con Blau che diede le dimissioni di sua spontanea volont\u00e0. Il progetto venne a questo punto dirottato presso lo stabilimento Audi di Zwickau, ma era ancora in alto mare, mentre ad esempio la Stoewer fu ormai prossima al lancio del suo modello V5 a trazione anteriore. Fu un colpo per Rasmussen, che ambiva a fare della DKW la prima Casa tedesca ad aver proposto inserire una vettura con ruote motrici anteriori. Fu durante il passaggio del progetto da Zschopau a Zwickau che Rasmussen decise che la nuova vettura sarebbe stata di tipo popolare, rivolta cio\u00e8 ad un pubblico pi\u00f9 vasto e quindi anche pi\u00f9 economica. La pretesa inverosimile di Rasmussen furono i tempi di progettazione e realizzazione, che vennero fissati in appena sei settimane. Gli stessi addetti ai lavori furono assai perplessi.&lt;br&gt; \nMa incredibilmente, e con grande stupore del personale della fabbrica Audi, i tempi vennero rispettati: gi\u00e0 il 29 novembre del 1930 il primo prototipo fu gi\u00e0 pronto, con telaio separato in acciaio, supporti ausiliari anch'essi in acciaio e trazione anteriore realizzata mediante l'utilizzo (su licenza) dei giunti omocinetici di che J.A. Gregoire aveva gi\u00e0 montato alcuni anni prima sulle sue Tracta. Tale exploit non sarebbe stato possibile senza il prezioso apporto delle due principali \"menti\" dello stabilimento Audi di Zwickau (Oskar Arlt e Walter Haustein) e soprattutto senza il lavoro svolto in precedenza da Richard Blau.&lt;br&gt;\nA dicembre cominciarono i primi test su strada, mentre la \"rivale\" Stoewer V5 venne presentata alla stampa, ma non ancora al pubblico. I tre prototipi DKW montavano rispettivamente un motore a due tempi di derivazione motociclistica da 350 cm\u00b3 e due unit\u00e0 da 500 cm\u00b3. Poich\u00e9 i motori erano direttamente derivati dalle moto senza alcun adattamento, i prototipi erano privi di retromarcia.\nDebutto.\nLa presentazione al pubblico, dapprima fissata per il 19 febbraio 1931 al Salone di Berlino, fu anticipata da un impaziente Rasmussen ad una manifestazione di sport invernali tenutasi a Garmisch, sulle alpi bavaresi, fra il 30 gennaio ed il 2 febbraio dello stesso anno: qui alcuni esemplari con carrozzeria roadster presero parte ad una piccola gara sulla neve contro avversarie come le Bugatti e le Amilcar: alla fine una DKW giunse seconda dietro una Bugatti, suscitando un buon clamore mediatico. Nacque cos\u00ec la \"F1\", capostipite di tutta una famiglia di DKW a trazione anteriore che durante gli anni trenta del secolo scorso raccolse un ottimo successo di vendite. &lt;br&gt;\nDal momento che lo Stato Maggiore della DKW si trovava gi\u00e0 in Baviera, vi fu anche l'occasione di portare le DKW presentate a Garmisch al congresso dei rivenditori DKW tenutosi a Norimberga pochi giorni dopo. La vettura raccolse numerosi consensi anche in quel caso. La \"F1\", comunque, non manc\u00f2 neppure al successivo Salone di Berlino.\nCaratteristiche.\nLa \"F1\" nasceva su di telaio separato in acciaio, al contrario della precedente P15 e della contemporanea 4=8, che avevano invece la scocca autoportante in legno. Tale soluzione fu preferita allo scopo di contenere i costi di produzione, ma vi furono anche altre particolarit\u00e0 atte a mantenere basso il prezzo di listino finale. Tra queste la singolare soluzione relativa alle sospensioni, prive di assali veri e propri: ogni asse fu in pratica sostituito da due molle a balestra sovrapposte. L'impianto frenante era a quattro tamburi con comando meccanico a cavo, mentre lo sterzo era a vite senza fine.&lt;br&gt;\nFin dall'esordio, la \"F1\" era disponibile in due motorizzazioni distinte, entrambe bicilindriche a due tempi:\nEntrambi questi motori erano caratterizzati dalla presenza di pistoni dotati di deflettore nella parte superiore per ottimizzare il flusso della miscela aria/carburante all'interno dei cilindri. I motori, montati in posizione trasversale, disponevano di valori di potenza piuttosto limitati, ma che grazie al peso assai ridotto dell'intero corpo vettura (nelle versioni con corpo vettura pi\u00f9 leggero si scendeva ad appena 450 kg con serbatoio pieno) riuscivano a regalare alla vettura delle prestazioni in linea con la concorrenza dell'epoca, con velocit\u00e0 massime intorno ai 75 km/h. Il moto veniva trasmesso alle ruote anteriori mediante un cambio manuale a 3 marce collegato al motore mediante una frizione multidisco a bagno d'olio. Ovviamente, rispetto ai prototipi &lt;utilizzati nei test su strada, questo cambio era provvisto finalmente di retromarcia. Il differenziale venne sistemato davanti al motore, in un alloggiamento posto appena sotto al radiatore. Per questo motivo, il frontale di una \"F1\" rivela una strana angolazione nella parte inferiore del radiatore: essa \u00e8 dovuta alla necessit\u00e0 di alloggiare il differenziale.&lt;br&gt;\nIl sistema di avviamento del motore fu fornito dalla Luma di Stoccarda, una piccola azienda con cui la DKW strinse un accordo per la fornitura di tali dispositivi. Quando a causa della crisi economica di quegli anni la Luma rischi\u00f2 di naufragare, la DKW acquis\u00ec da essa la licenza per produrre in proprio questi dispositivi presso lo stabilimento di Chemnitz.&lt;br&gt;\nAl suo debutto, la \"F1\" fu disponibile in tre varianti di carrozzeria: roadster a 2 o a 3 posti e una variante a tre posti di cui uno costituiva il famoso posto della suocera esposto alle intemperie. Mentre le prime due erano realizzate direttamente dalla DKW in legno con pannelli rivestiti in finta pelle, la terza variante era invece in lamiera d'acciaio e veniva prodotta dalla Schneider &amp; Korb, la stessa che appront\u00f2 i tre prototipi originari. Sia nelle versioni con carrozzeria in legno, sia in quella con carrozzeria in acciaio, era presente una sola portiera, sistemata sul lato del passeggero anteriore. In ogni caso il corpo vettura era di dimensioni decisamente pi\u00f9 ridotte rispetto a quello della \"V1000\". Le due varianti roadster potevano essere ordinate con uno a scelta dei due motori disponibili, mentre la terza variante era disponibile unicamente con il motore di cilindrata superiore.\nEvoluzione.\nLa produzione part\u00ec nel mese di aprile e a ritmi sostenuti sull'onda del vasto consenso ottenuto fin dall'inizio: le carrozzerie vennero montate a Spandau e l'assemblaggio finale della vettura avvenne allo stabilimento Audi di Zwickau.&lt;br&gt;\nCon un prezzo ridotto all'osso, e pari a 1.685 RM nell'allestimento di base, la \"F1\" si rivel\u00f2 l'auto giusta nel momento giusto: nonostante la crisi finanziaria di quegli anni, la vettura ottenne un ottimo successo. Anche la stampa, sia quella specializzata che i semplici quotidiani, non risparmi\u00f2 parole di elogio per la piccola vettura, tanto da trascurare persino quella Stoewer V5 che in realt\u00e0 non andava a porsi in concorrenza con la F1, ma con cui Rasmussen si trovava in competizione per la palma di prima auto tedesca di serie a trazione anteriore. Alla fine fu la Casa di Stettino ad arrivare per prima al traguardo (fino al 1945 la citt\u00e0 di Stettino apparteneva alla Germania), ma data la destinazione commerciale della F1, di stampo assolutamente popolare, fu quest'ultima a calamitare la maggior parte delle attenzioni da parte di stampa e pubblico.&lt;br&gt;\nA dare ancora maggior vigore al successo della \"F1\" vi fu anche una massiccia campagna pubblicitaria indetta dal responsabile della pubblicit\u00e0 per la DKW, Siegfried Seher. Appena due mesi dopo l'inizio della produzione, grazie alla \"F1\" la DKW conquist\u00f2 il secondo posto nella graduatoria delle vendite di vetture in Germania, subito dietro la Opel (che tra l'altro, con la sua 1.1L era una delle concorrenti pi\u00f9 accreditate della \"F1\").&lt;br&gt;\nNon mancarono tuttavia le critiche, che per quanto riguardava la meccanica erano relative al cambio troppo rumoroso, mentre per quanto riguardava la struttura, erano inerenti principalmente la scarsa rigidezza del telaio e la sua predisposizione a frequenti fenomeni di torsione, che davano luogo spesso a danni alla carrozzeria. Ci\u00f2 si verificava specialmente nel caso in cui veniva ordinato un telaio nudo da carrozzare presso una carrozzeria esterna su specifiche del cliente. Il telaio era poco incline a sopportare la pesantezza della carrozzeria in acciaio e quindi non erano infrequenti danni alla carrozzeria anche in questo caso.&lt;br&gt;\nNel luglio del 1931 la gamma si allarg\u00f2 con l'arrivo di una inedita variante cabriolet a due posti, destinata a rimanere in listino solo per pochi mesi, fino ad ottobre. Tale versione, la cui carrozzeria veniva realizzata dal carrozziere Hornig di Meerane, sempre in Sassonia, era caratterizzata da un parabrezza pi\u00f9 inclinato e da un allestimento interno assai lussuoso.&lt;br&gt;\nEntro fine anno arrivarono anche la berlina trasformabile a 4 posti ed una berlina chiusa, sempre a 4 posti, con carrozzeria in lamiera realizzata dalla Ambi-Budd. Entrambi questi modelli nascevano su un telaio con passo allungato di 30 cm per poter ospitare i sedili posteriori. A causa del conseguente aumento di peso, venne potenziato anche l'impianto frenante, con tamburi portati da 180 a 210 mm di diametro.&lt;br&gt;\nNella primavera del 1932 la gamma DKW si allarg\u00f2 con l'arrivo della F2, nota anche con il nome di \"Meisterklasse\", che andava a porsi tra la \"V1000\" a 4 cilindri e la \"F1\", per poi sostituire quest'ultima in un secondo momento. La \"F1\" non ebbe pi\u00f9 aggiornamenti di sorta, n\u00e9 dal punto di vista meccanico, n\u00e9 per quanto riguarda la gamma. L'unica novit\u00e0 si ebbe poco prima dell'uscita di produzione del modello, con l'arrivo di una serie limitata commercializzata nell'ottobre 1932. Due mesi dopo, a dicembre, tutta la gamma \"F1\" usc\u00ec di listino, sostituita proprio dalla \"F2\".\nAttivit\u00e0 sportiva.\nNonostante le modeste prestazioni del suo motore, la F1 venne impiegata con successo anche nelle competizioni: le sue doti di leggerezza ne fecero un avversario temibile nella sua categoria. Gi\u00e0 si \u00e8 parlato dell'exploit all'Eisrennen di Garmisch nel febbraio del 1931, in occasione della presentazione della vettura. La neve non intimor\u00ec la F1, che riusc\u00ec a giungere seconda dietro una Bugatti, staccata di un'inezia da quest'ultima (68 km/h di velocit\u00e0 media per la francese e 67.3 km/h di media per la tedesca). &lt;br&gt;\nPochi mesi dopo, tra il 21 maggio ed il 7 giugno 1931, tre \"F1\" con carrozzeria sport biposto vennero impiegate in una gara di 10.000 km attraverso l'Europa. Mentre una delle tre vetture fu costretta a ritirarsi a causa di una collisione verificatasi a Madrid contro un autocarro, le altre due giunsero brillantemente al traguardo.&lt;br&gt;\nIn altre competizioni vennero approntati degli esemplari con carrozzeria monoposto."}
{"id": "4699373", "revid": "1573940", "url": "https://it.wikipedia.org/wiki?curid=4699373", "title": "Phoniscus atrox", "text": "Phoniscus atrox () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43 e 46\u00a0mm, la lunghezza dell'avambraccio tra 31 e 35\u00a0mm, la lunghezza della coda tra 35 e 40\u00a0mm, la lunghezza del piede tra 7,4 e 7,6\u00a0mm, la lunghezza delle orecchie tra 12,5 e 14\u00a0mm e un peso fino a 5,5\u00a0g.\nAspetto.\nLa pelliccia \u00e8 lunga e soffice. Le parti dorsali sono bruno-dorate con la base dei peli bruno-grigiastra, la parte centrale divisa in due bande bruno-arancione e nerastra scura e la punta giallo-brunastra, mentre le parti ventrali sono pi\u00f9 chiare e pi\u00f9 grigiastre. Il muso \u00e8 lungo, appuntito e con le narici ravvicinate. Gli occhi sono piccolissimi. Le orecchie sono nerastre, lunghe, strette, ben separate, a forma di imbuto e con una concavit\u00e0 sul bordo posteriore appena sotto l'estremit\u00e0 arrotondata. Il trago \u00e8 bianco, lungo, stretto, affusolato ed un profondo incavo alla base posteriore. Le membrane alari sono nerastre. La coda \u00e8 lunga ed \u00e8 completamente inclusa nell'ampio uropatagio, il quale margine libero \u00e8 frangiato con pochi peli sparsi.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 145,6-183,2\u00a0kHz, finale di 51,2-72\u00a0kHz e massima energia a 62,4-122,4\u00a0kHz\nBiologia.\nComportamento.\nAlcuni esemplari sono stati catturati all'interno di un nido abbandonato di Eurilaimidi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Thailandia peninsulare, Penisola malese, Sumatra e Borneo settentrionale.\nVive nelle foreste di Dipterocarpi e in zone disturbate vicino a foreste primarie fino a 400 metri di altitudine.\nStato di conservazione.\nLa IUCN Red List, considerato il declino della popolazione di circa il 30% negli ultimi 15 anni a causa della deforestazione, classifica \"P.atrox\" come specie prossima alla minaccia (NT)."}
{"id": "4699374", "revid": "119962430", "url": "https://it.wikipedia.org/wiki?curid=4699374", "title": "Francesco Paolo Materi", "text": "Biografia.\nFrancesco Paolo Materi nacque nel 1842 a Grassano, vicino a Matera, da una delle famiglie nobili pi\u00f9 importanti e ricche dell'odierna Basilicata, le cui origini risalgono al XIII secolo.\nTrascorse la prima giovinezza tra il palazzo di famiglia, Palazzo Materi, e Napoli. In seguito fu a Pisa, dove nel 1863 consegu\u00ec la laurea in Giurisprudenza, e all'estero, in particolare in Francia.\nSempre negli anni 1860 iniziarono le sue prime responsabilit\u00e0 pubbliche e nel contempo inizi\u00f2 a definirsi il suo innovativo pensiero circa l'organizzazione dell'agricoltura meridionale. Critic\u00f2 aspramente il modello agricolo allora in essere nel sud del Regno d'Italia, in particolare la prevaricazione dei latifondisti verso i contadini e la scarsa produttivit\u00e0 imputabile a scelte imprenditoriali miopi e non pi\u00f9 attuali.\nPer tentare di dare concretezza al suo ideale di economia agricola, nel 1879 rivoluzion\u00f2 la gestione di alcune terre di sua propriet\u00e0 a Grassano, introducendovi moderni macchinari, bonificando aree fino a quel momento non coltivabili e ottimizzando la rotazione delle coltivazioni. Non da ultimo, convinto sostenitore di un miglioramento delle condizioni di vita dei contadini, fece costruire vari edifici a loro dedicati. Fattivamente, il suo progetto agricolo ebbe come risultato un notevole aumento della produttivit\u00e0, sancito dal riconoscimento ufficiale di migliore azienda agricola della Basilicata, ottenuto dal Ministero dell'agricoltura, dell'industria e del commercio nel 1883.\nNel 1884 fu tra i fondatori della Banca Popolare Cooperativa di Grassano, l'anno dopo del Credito Agrario Meridionale, quindi nel 1889 si fece promotore della Lega Agraria Lucana. Nel 1902 fu nominato Cavaliere del lavoro.\nRiconosciuto come indiscusso rappresentante degli interessi degli agricoltori della Basilicata, gi\u00e0 dal 1890 era stato eletto deputato al Parlamento, carica che mantenne quasi ininterrottamente fino alla morte avvenuta nel 1910."}
{"id": "4699378", "revid": "729019", "url": "https://it.wikipedia.org/wiki?curid=4699378", "title": "Stazione di Corigliano d'Otranto", "text": " \nLa stazione di Corigliano d'Otranto \u00e8 una stazione ferroviaria posta sulla linea Lecce-Otranto, costruita per servire la localit\u00e0 di Corigliano d'Otranto.\nL'impianto ferroviario \u00e8 gestito dalle Ferrovie del Sud Est (FSE).\nCaratteristiche.\nLa stazione \u00e8 dotata di due binari.\nLa linea \u00e8 armata a binario semplice non elettrificato, con scartamento di 1435 mm.\nServizi.\nLa stazione dispone di:\nMovimento.\nTraffico passeggeri.\nLa stazione \u00e8 servita dai treni locali di Ferrovie del Sud Est della direttrice Lecce-Zollino-Gagliano."}
{"id": "4699382", "revid": "76963", "url": "https://it.wikipedia.org/wiki?curid=4699382", "title": "James Wolk", "text": "Biografia.\nWolk \u00e8 nato a Farmington Hills, Michigan, da un'insegnante di Arte, Edie, e Robert Wolk, il proprietario di un negozio di scarpe.\n\u00c8 nato da una famiglia ebrea, si \u00e8 diplomato alla North Farmington High School nel 2003 e poi si \u00e8 laureato nel 2007 all'Universit\u00e0 del Michigan di Musica, Teatro e Danza.\n\u00c8 sposato con Elizabeth Jae Lynch, insieme alla quale ha avuto due figli.\nCarriera.\nWolk ha avuto il suo primo ruolo nel 2008 come protagonista del film \"La mia fedele compagna\". Successivamente, nel 2010, prende parte alla pellicola \"Ancora tu!\" un film di Andy Fickman.\nNel 2012 entra nel cast del film \"Le squillo della porta accanto\" mentre, a partire dal 2013, ricopre il ruolo di Bob Benson in alcuni episodi della serie televisiva \"Mad Men\" ricoprendo la parte fino al 2014.\nWolk diventa uno dei protagonisti della sitcom della CBS \"The Crazy Ones\", recitando insieme a Robin Williams e Sarah Michelle Gellar nel ruolo del curatore editoriale Andrew Kennedy; la serie viene cancellata dopo una sola stagione. \nOttiene nel 2015 una parte nel film di Kyle Patrick Alvarez \"Effetto Lucifero\"; sempre nello stesso anno diventa uno dei protagonisti della serie \"Zoo\" recitando il ruolo dello zoologo Jackson Oz, fino alla fine della serie nel 2017.\nDoppiatori italiani.\nNelle versioni in italiano delle opere in cui ha recitato, James Wolk \u00e8 stato doppiato da:"}
{"id": "4699390", "revid": "599013", "url": "https://it.wikipedia.org/wiki?curid=4699390", "title": "Among Those Present", "text": ""}
{"id": "4699392", "revid": "1924342", "url": "https://it.wikipedia.org/wiki?curid=4699392", "title": "Come Home (OneRepublic)", "text": "Come Home \u00e8 un singolo dei OneRepublic, rilasciato soltanto in formato digitale su iTunes, brano tratto dal loro album di debutto \"Dreaming Out Loud\", pubblicato nel 2007. Il pop rock ballata piano-based presenta svolazzi orchestrali, e liricamente ruota attorno al gancio di suppliche eponime \"Vieni a casa, tornare a casa\". Alcuni recensori che hanno sentito la canzone avevano sottinteso politicamente come un appello a richiamare le truppe americane in guerra. Tedder aveva scritto la canzone che parlava di un amico in servizio in guerra all'estero. \"Come Home\" \u00e8 stato messo in evidenza come un piacevole cambiamento di ritmo da molte canzoni simili che hanno composto per l'album Dreaming Out Loud.\nLa canzone non ha avuto successo in radio e ha mancato anche nella sua uscita negli Stati Uniti. \"Come Home\" \u00e8 apparsa in episodi di Cold Case e The Vampire Diaries.\nIl singolo.\nNel 2009, la canzone \u00e8 stata rimasterizzata con la cantautrice Sara Bareilles, e questa versione \u00e8 stata pubblicata digitalmente come quinto ed ultimo singolo dell'album. La canzone ha debuttato alla # 80 della Billboard Hot 100 la settimana del 14 luglio, prima di cadere il grafico della settimana successiva a causa di una mancanza di promozione. La canzone non \u00e8 mai girata in radio, e non \u00e8 riuscita a tracciare successo fuori dagli Stati Uniti. \"Come Home\" \u00e8 apparsa come sottofondo muscicale in episodi di Cold Case e The Vampire Diaries.\nCritica.\nNick Levine di Digital Spy ha elogiato la canzone per i piedi fuori dalla non memorabile \"Fray stile piano-rock\" della maggioranza di Dreaming Out Loud, grazie al forte accoppiamento effettivo dei suoi testi cupi e all'approccio della ballata in stile. Rivedendo la canzone un blogger di The Inklings ha lodato la combinazione di Tedder e la voce di Bareilles nel singolo remix, notando che \u00e8 un giro rinfrescante la \"gi\u00e0-buona\" traccia. Sputnik Musica e la Top 40 pagina di About.com ha etichettato \"Come Home\", come un album clou, con l'ex accredito in pista per dare alla fine dell'album front-loaded.\nRicevere nessuna promozione al di l\u00e0 della sua uscita digitale, \"Come Home\" non era altrettanto piena di successo come primi due singoli dell'album, con un picco alla numero 80 durante la sua unica settimana della Hot 100 US.\nCover.\nLa cantante Faith Hill ha reinterpretato \"Come Home\" nel 2011 e ha debuttato nella classifica (US digitale) alla n \u00b0 35, la sua migliore settimana di apertura da \"Mississippi Girl\", cos\u00ec come sul (US Hot 100) alla n \u00b0 82. Nel corso delle suoi dodici settimane, la canzone ha raggiunto una posizione di picco alla n. 26 su (Us Hot Country)."}
{"id": "4699395", "revid": "1718925", "url": "https://it.wikipedia.org/wiki?curid=4699395", "title": "Cedric (computer)", "text": "Cedric \u00e8 un prototipo di computer a nanotubi di carbonio. Esso appunto ha dei circuiti non in silicio ma in nanotubi di carbonio, questi ultimi essendo pi\u00f9 piccoli e conducendo meglio del silicio danno la possibilit\u00e0 di costruire computer pi\u00f9 potenti. Subhasish Mitra, ingegnere elettrico e informatico alla Chambers Faculty Scholar of Engineering, lo definisce una \"dimostrazione di circuito digitale completo che utilizza i nanotubi di carbonio\".\nOperazioni che \u00e8 in grado di svolgere.\nL'unica operazione che Cedric pu\u00f2 svolgere \u00e8 la SUBNEG che \u00e8 molto semplice ma che ripetuta crea una Macchina di Turing completa. Attraverso la SUBNEG Cedric pu\u00f2 contare, ordinare dei numeri e scegliere fra due valori.\nMiniaturizzazione attuale e limiti teorici.\nCedric ha un livello di miniaturizzazione di 8'000 nanometri mentre il limite teorico \u00e8 di 24-32 nanometri.\nProblemi pratici di realizzazione.\nIl problema maggiore nella costruzione di un computer a nanotubi di carbonio in generale \u00e8 l'allineamento di questi ultimi. Shulaker si \u00e8 espresso cos\u00ec in proposito \nNemmeno una precisione del 98% \u00e8 accettabile, perch\u00e9 su un miliardo di transistor questo significa 20'000'000 (20 milioni) di transistor non funzionanti che di fatto bloccano il funzionamento del computer. Questo problema \u00e8 stato risolto con un sistema che sfrutta l'elettricit\u00e0 per vaporizzare i nanotubi non allineati. Comunque grazie a un algoritmo si ottiene un computer funzionante anche se non tutti i nanotubi sono allineati. Questo approccio \u00e8 estremamente importante perch\u00e9 \u00e8 utilizzabile a livello industriale di fatto rendendo possibile la produzione in serie di computer ai nanotubi di carbonio. Cedric ha lo 0,5% di nanotubi non allineati ma grazie a questo algoritmo funziona ugualmente.\nProbabile data di commercializzazione.\n\u00c8 realistico che computer a nanotubi di carbonio saranno commercializzati fra il 2023 e il 2025."}
{"id": "4699398", "revid": "118744698", "url": "https://it.wikipedia.org/wiki?curid=4699398", "title": "Confine tra la Germania e il Lussemburgo", "text": "Il confine tra la Germania e il Lussemburgo descrive la linea di separazione tra questi due Stati. Ha una lunghezza di 138 km.\nCaratteristiche.\nIl confine ha un andamento nord-sud. Inizia alla triplice frontiera tra Belgio, Germania e Lussemburgo collocata sul fiume Our e termina alla triplice frontiera tra Germania, Francia e Lussemburgo collocata sul fiume Mosella.\nHa la caratteristica di svilupparsi interamente lungo corsi d'acqua. Infatti prima corre lungo l'Our, poi lungo il S\u00fbre ed infine lungo la Mosella."}
{"id": "4699399", "revid": "544909", "url": "https://it.wikipedia.org/wiki?curid=4699399", "title": "Baby blue", "text": ""}
{"id": "4699405", "revid": "767487", "url": "https://it.wikipedia.org/wiki?curid=4699405", "title": "Among Those Present (film 1917)", "text": "Among Those Present \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit del film che aveva come interpreti John Cossar, Richard Travers, Gertrude Glover.\nTrama.\nIl colonnello Stanton rifiuta di dare il proprio consenso alle nozze dalla figlia Grace con un giovane milionario, Robert Ricketts, perch\u00e9 ritiene quest'ultimo solamente un fannullone. Anche il colonnello, per\u00f2, ha il suo tallone d'Achille: in qualit\u00e0 di commissario di polizia, non \u00e8 riuscito a mettere le mani su un famigerato ladro che deruba negli ambienti dell'alta societ\u00e0 e, per questo, i giornali lo mettono quotidianamente sulla graticola. Grace e Ricketts decidono di mettersi a indagare per trovare questo ladro in guanti bianchi per dimostrare che, dopotutto, il giovanotto non \u00e8 del tutto inutile. Ma la situazione si evolve presto diventando sempre pi\u00f9 pericolosa per Ricketts, perch\u00e9 i sospetti cominciano a cadere proprio su di lui che, messo sotto pressione, deve cercare di sbrogliarsela in grande velocit\u00e0 per non finire in galera. I suoi sforzi alla fine hanno successo e trover\u00e0 il vero ladro. Il milionario e il poliziotto, allora fanno un piccolo accordo: Ricketts accrediter\u00e0 la cattura del ladro a Stanton e questi, in cambio, toglier\u00e0 ogni suo veto al matrimonio della giovane coppia.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche degli Stati Uniti il 9 gennaio 1917."}
{"id": "4699409", "revid": "1686872", "url": "https://it.wikipedia.org/wiki?curid=4699409", "title": "Circoscrizione Sicilia 1", "text": "La circoscrizione XXIV Sicilia 1, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\").\nLa circoscrizione comprende geograficamente la parte occidentale della Sicilia e sostituisce, ai fini dell'elezione della Camera, la circoscrizione Palermo-Trapani-Agrigento-Caltanissetta (o collegio di Palermo), in vigore dalle elezioni del 1946 a quelle del 1992.\nCon la Legge Mattarella la circoscrizione ha eletto 27 deputati. Con l'introduzione della Legge Calderoli il numero dei deputati \u00e8 sceso a 26 e con il censimento 2011, la circoscrizione ha perso un ulteriore seggio arrivando ad eleggere 25 deputati.\nIl territorio della circoscrizione coincide con le province di Agrigento, Palermo, Trapani e Caltanissetta, quest'ultima ad eccezione del comune di Niscemi per un totale di 170 comuni e una popolazione di abitanti. Prima dell'entrata in vigore della legge elettorale Rosato del 2017 la circoscrizione comprendeva anche il comune di Niscemi e quindi tutta la provincia di Caltanissetta."}
{"id": "4699410", "revid": "367445", "url": "https://it.wikipedia.org/wiki?curid=4699410", "title": "Baby Blue", "text": ""}
{"id": "4699411", "revid": "118294277", "url": "https://it.wikipedia.org/wiki?curid=4699411", "title": "Evoluzione territoriale di San Marino", "text": "Nella cronologia dell'evoluzione territoriale di San Marino sono indicati tutti i cambiamenti territoriali di San Marino dalle origini a oggi.\nEt\u00e0 antica.\n301.\nLeggendaria fondazione di Citt\u00e0 di San Marino e quindi del nucleo della prima comunit\u00e0, inizialmente \nMedioevo.\n885.\nData della copia originale del placito Feretrano, primo documento che parla di una comunit\u00e0 autonoma sul monte Titano con possedimenti fondiari e un castello, anche se l'autenticit\u00e0 di questo documento \u00e8 ancora dubbia.\nXI secolo.\nFondazione di Mercatale, odierno Borgo Maggiore, da parte della comunit\u00e0 sammarinese per avere la possibilit\u00e0 di un mercato settimanale. Il territorio di San Marino si estende per la prima volta dalla sua fondazione. \n1243.\nIl 19 dicembre 1243 Guido di Cerreto, figlio di Guidone Lambertizio, vende ai sammarinesi il privilegio di riscuotere tributi per i castelli di Cerreto, odierna Acquaviva, e di Ventoso.\n1291.\nPapa Niccol\u00f2 IV conferma l'indipendenza di San Marino con una bolla papale.\n1320.\nIl 10 febbraio 1320 gli abitanti del castello di Busignano, odierna Chiesanuova, chiedono di essere aggregati volontariamente con tutti i diritti e i doveri a San Marino e la loro richiesta viene accettata.\n1463.\nDopo la guerra sammarinese dal 1460 al 1463, gli odierni castelli di Domagnano, Faetano, Fiorentino, Montegiardino e Serravalle vengono annessi allo stato sammarinese con i patti di Fossombrone del 27 giugno 1463. Lo stato assume cos\u00ec i confini attuali."}
{"id": "4699414", "revid": "580197", "url": "https://it.wikipedia.org/wiki?curid=4699414", "title": "Fiammamonza 1970 2012-2013", "text": "Questa voce raccoglie le informazioni riguardanti la Associazione Sportiva Dilettantistica Fiammamonza 1970 nelle competizioni ufficiali della stagione 2012-2013.\nOrganigramma societario.\n\"Aggiornato a fine stagione 2012-2013\".\nRisultati.\nCoppa Italia.\nPrimo turno.\nTriangolari - Girone 1\nStatistiche.\nStatistiche dei giocatori.\nPresenze e reti fatte e subite."}
{"id": "4699421", "revid": "367445", "url": "https://it.wikipedia.org/wiki?curid=4699421", "title": "Nonostante tutto", "text": ""}
{"id": "4699423", "revid": "61740092", "url": "https://it.wikipedia.org/wiki?curid=4699423", "title": "Secundino Su\u00e1rez", "text": ""}
{"id": "4699424", "revid": "61740170", "url": "https://it.wikipedia.org/wiki?curid=4699424", "title": "Goran Kuzmina\u00e7", "text": ""}
{"id": "4699429", "revid": "61740314", "url": "https://it.wikipedia.org/wiki?curid=4699429", "title": "Jos\u00e9 Cano", "text": ""}
{"id": "4699435", "revid": "767487", "url": "https://it.wikipedia.org/wiki?curid=4699435", "title": "The Wide, Wrong Way", "text": "The Wide, Wrong Way \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 13 gennaio 1917."}
{"id": "4699437", "revid": "287204", "url": "https://it.wikipedia.org/wiki?curid=4699437", "title": "Hyundai Capital Skywalkers Volleyball Club", "text": "Lo Hyundai Capital Skywalkers Volleyball Club (in coreano \ud604\ub300\uce90\ud53c\ud0c8 \uc2a4\uce74\uc774\uc6cc\ucee4\uc2a4 \ubc30\uad6c\ub2e8) \u00e8 una societ\u00e0 pallavolistica maschile sudcoreana, con sede a Cheonan, appartenente all'azienda Hyundai Capital e militante nel massimo campionato sudcoreano, la V-League.\nStoria.\nLo Hyundai Capital Skywalkers Volleyball Club viene fondato nel 1983. Prende parte per oltre venti anni a competizioni amatoriali, fino alla nascita della V-League: con l'avvento del professionismo il club raggiunge subito la finale scudetto nella prima edizione del campionato, persa contro il Samsung Bluefangs Volleyball Club. Nella stagione 2005-06 il club ingaggia con un contratto biennale il primo straniero della propria storia, lo statunitense Sean Rooney, e si aggiudica lo scudetto nella rivincita contro i \"Bluefangs\"; la vittoria qualifica il club al V.League Top Match, dove per\u00f2 si classifica al secondo posto, alle spalle dei soliti \"Bluefangs\". Nella stagione successiva il club vince tutte le competizione a cui prende parte, vincendo nell'ordine: Coppa KOVO, campionato e V.League Top Match, mettendosi alle spalle in tutte e tre le finali ancora una volta i \"Bluefangs\".\nNel campionato 2007-08 arriva il brasiliano Rodrigo Rodrigues a stagione in corso, ma il miglior risultato della stagione \u00e8 il terzo posto in campionato. Nelle stagioni 2008-09 e 2009-10 viene ingaggiato lo statunitense Matthew Anderson, poi sostituito per infortunio sul finale della seconda stagione dal cubano Osvaldo Hern\u00e1ndez, ed il club vince subito la Coppa KOVO 2008, ma esce sconfitto nell'edizione successiva cos\u00ec come nelle due finali scudetto; in tutte e quattro le occasioni gli \"Skywalkers\" affrontano sempre i \"Bluefangs\". Nell'annata 2010-11 firmano il portoricano H\u00e9ctor Soto, vincendo la terza Coppa KOVO della propria storia e classificandosi al terzo posto in campionato. Nella stagione successiva firmano il canadese Dallas Soonias, ma come nella stagione precedente non vanno oltre il terzo posto in campionato. Nel campionato 2012-13 viene ingaggiato lo sloveno Mitja Gasparini, per\u00f2 gli \"Skywalkers\" si classificano per l'ennesima volta solo al terzo posto.\nNella stagione 2013-14 arriva la quarta affermazione in Coppa KOVO ai danni del Seoul Dream6 Volleyball Club, mentre per il campionato arriva l'ingaggio del colombiano Liberman Ag\u00e1mez."}
{"id": "4699446", "revid": "110157", "url": "https://it.wikipedia.org/wiki?curid=4699446", "title": "Chase (nome)", "text": "Origine e diffusione.\nRiprende il cognome \"Chase\", di origine medio inglese e avente il significato di \"caccia\"; era in origine usato come soprannome per i cacciatori, quindi \u00e8 analogo, dal punto di vista semantico, ai nomi Venanzio e Hunter.\nOnomastico.\nNessun santo porta il nome Chase, che quindi \u00e8 adespota: il suo onomastico ricade pertanto in occasione di Ognissanti, il 1\u00ba novembre."}
{"id": "4699447", "revid": "283141", "url": "https://it.wikipedia.org/wiki?curid=4699447", "title": "Parametrizzazione", "text": ""}
{"id": "4699451", "revid": "599013", "url": "https://it.wikipedia.org/wiki?curid=4699451", "title": "The Adventures of Buffalo Bill", "text": ""}
{"id": "4699452", "revid": "584834", "url": "https://it.wikipedia.org/wiki?curid=4699452", "title": "Skofije", "text": ""}
{"id": "4699453", "revid": "584834", "url": "https://it.wikipedia.org/wiki?curid=4699453", "title": "Scoffie di Sotto", "text": ""}
{"id": "4699454", "revid": "584834", "url": "https://it.wikipedia.org/wiki?curid=4699454", "title": "Scoffie Superiore", "text": ""}
{"id": "4699455", "revid": "767487", "url": "https://it.wikipedia.org/wiki?curid=4699455", "title": "The Prisoners", "text": "I Prisoners sono una mod revival e garage band inglese in attivit\u00e0 tra il 1980 ed il 1986. Sono oggi considerati da molta critica come uno dei gruppi pi\u00f9 importanti della scena di Medway.\nStoria.\nNacquero a Rochester nel 1980 dall'unione di Graham Day, Allan Crockford, James Taylor e Johnny Symons producendo l'anno dopo il loro primo demo. Debuttarono poi con il loro primo album musicale, nel 1982, \"A Taste of Pink!\" sulla loro etichetta discografica coniata per l'occasione con il nome Own-Up. L'album sanc\u00ec poi l'ingresso del quarto membro dei Prisoners, l'organista James Taylor.\nL'anno successivo pubblicano \"The Wisermiserdemelza\", con la Big Beat Records, un album caratterizzato da forti influenze garage del rock anni sessanta, cos\u00ec come l'EP (1984) \"Electric Fit\" che contiene \"Melanie\", canzone grazie hanno partecipato a programmi televisivi nazionali, aumentando la visibilit\u00e0 del gruppo al grande pubblico.\nNel 1985 i Prisoners tornano alla prima casa discografica, la \"Own-Up\", ed escono con l'album \"The Last Fourfathers\" che denota una certo cambio di stile abbracciando le ultime scie del mod revival ma senza abbandonare le radici psichedeliche degli esordi; l'anno successivo pubblicano con la Stiff Records il loro quarto ed ultimo album in studio, \"In From the Cold\", contenente un ri-arrangiamento di \"Whenever I'm Gone\".\nQuest'ultimo lavoro ebbe un discreto successo tra la critica, ma non piacque molto alla band, per via del suono molto 'pop', e fu una concausa dello scioglimento della stessa.\nDopo essersi sciolta i membri prendono strade differenti: James Taylor forma i James Taylor Quartet, mentre Graham Day partecipa a progetti come The Solarflares, Thee Mighty Caesars, The Prime Movers (insieme a Fay Hallam dei Makin' Time), ed i Graham Day &amp; the Gaolers.\nNel 1997 si riuniscono per registrare \"Shine On Me\", ultimo singolo ad oggi della band.\nSecondo alcuni critici i Prisoners ed il loro lascito musicale, hanno influenzato fortemente la scena Madchester inglese, su tutti gruppi come Inspiral Carpets e Charlatans."}
{"id": "4699456", "revid": "256896", "url": "https://it.wikipedia.org/wiki?curid=4699456", "title": "Centro Internazionale di Studi di Architettura Andrea Palladio", "text": ""}
{"id": "4699458", "revid": "584834", "url": "https://it.wikipedia.org/wiki?curid=4699458", "title": "\u0160martno v Brdih", "text": ""}
{"id": "4699459", "revid": "584834", "url": "https://it.wikipedia.org/wiki?curid=4699459", "title": "Smartno v Brdih", "text": ""}
{"id": "4699462", "revid": "115966671", "url": "https://it.wikipedia.org/wiki?curid=4699462", "title": "Philipp Hieronymus Brinckmann", "text": "Biografia.\nAllievo di Johann Georg Dathan a Spira, fu pittore di corte a Mannheim dal 1733 fino alla morte, direttore della galleria dal 1755 e consigliere della corona dal 1757. Nel 1745 fece un viaggio in Svizzera, i cui paesaggi influenzarono le sue opere successive. Nel 1760 Johann Georg Wille, che in quel periodo lavorava a Parigi, esegu\u00ec incisioni a partire dai suoi dipinti.\nBrinckmann dipinse principalmente paesaggi, ma anche soggetti storici e religiosi, come obbligato dal suo ruolo di pittore di corte, e ritratti. Delle sue realizzazioni a tema religioso non rimangono che alcuni affreschi, sia a soffitto (biblioteca dell'Elettrice Elisabetta Augusta nel castello di Mannheim), che come decorazioni negli spazi tra gli archi (\"Quattro cantoni del mondo\" nell'antica chiesa gesuita dei Santi Ignazio e Francesco Saverio a Mannheim). Realizz\u00f2 anche incisioni in uno stile vivace ed espressivo.\nLe sue opere pi\u00f9 tarde presentano reminiscenze di Rembrandt, principalmente quelle di soggetto storico. Sub\u00ec l'influenza di Christian Hilfgott Brand, in particolare nell'esecuzione di paesaggi, e di Philips Wouwerman. Era un attento osservatore della natura ed eccelleva nella raffigurazione dei fiori.\nEseguirono incisioni da sue opere Christian von Mechel, John Boydel, Elliot e Wollet.\nSi form\u00f2 alla sua scuola Johann Conrad Seekatz."}
{"id": "4699463", "revid": "84184", "url": "https://it.wikipedia.org/wiki?curid=4699463", "title": "Perotti", "text": ""}
{"id": "4699470", "revid": "458786", "url": "https://it.wikipedia.org/wiki?curid=4699470", "title": "Superliga 2013-2014 (Serbia)", "text": "La Superliga serba 2013-2014 (detta anche \"Jelen SuperLiga\" per motivi di sponsorizzazione) \u00e8 stata l'ottava edizione della massima serie del campionato di calcio serbo. La stagione \u00e8 iniziata il 10 agosto 2013 ed \u00e8 terminata il 28 maggio 2014. La ha vinto il titolo per la seconda volta.\nNovit\u00e0.\nIl BSK Bor\u010da e lo Smederevo, piazzatesi agli ultimi due posti nella stagione 2012-2013, sono retrocessi in Prva Liga Srbija. Al loro posto sono state promosse il Napredak Kru\u0161evac e il \u010cukari\u010dki Stankom, rispettivamente prima e seconda classificata della Prva Liga.\nIl 30 luglio 2013 viene annunciato che, a causa di gravi problemi finanziari, l'Hajduk Kula non avrebbe preso parte al campionato Serbo 2013-2014. Il suo posto \u00e8 stato preso dalla terza classificata della Prva Liga Srbija 2012-2013, il Vo\u017edovac di Belgrado.\nRegolamento.\nLa squadra campione di Serbia \u00e8 ammessa al secondo turno di qualificazione della UEFA Champions League 2014-2015.\nLa seconda e la terza classificata sono ammesse rispettivamente al secondo e al primo turno di qualificazione della UEFA Europa League 2014-2015.\nLe ultime due classificate sono retrocesse direttamente in Prva Liga Srbija."}
{"id": "4699476", "revid": "223303", "url": "https://it.wikipedia.org/wiki?curid=4699476", "title": "Ne te retourne pas", "text": ""}
{"id": "4699477", "revid": "274577", "url": "https://it.wikipedia.org/wiki?curid=4699477", "title": "Andrea Franco", "text": "Biografia.\nDopo la maturit\u00e0 scientifica, ha studiato lettere alla Sapienza di Roma, appassionandosi alla linguistica e alla filologia. Suona il pianoforte ed \u00e8 iscritto alla SIAE con qualifica \"compositore e autore\" dal 1996. Dopo alcuni racconti pubblicati, ha esordito come romanziere dando alle stampe \"Nella bolla\" (Giraldi, 2008), quindi l'anno successivo si \u00e8 cimentato nel fantasy con il romanzo breve \"Il signore del canto\" (Delos Books, collana Storie di Draghi, Maghi e Guerrieri, 2009). Ha pubblicato diversi articoli in appendice ai romanzi della collana Il Giallo Mondadori, e dal 2011 cura una serie di pubblicazioni sulla scrittura fantasy per la rivista letteraria \"Writers Magazine Italia\". Nel 2013 ha vinto il Premio Tedeschi con il giallo storico \"L'odore del peccato\". Sempre per Mondadori ha scritto romanzi e racconti con lo pseudonimo \"Rey Molina\", serie \"El Asesino\" (Segretissimo Mondadori). La figura del monsignor Verzi \u00e8 molto vicina al modo di pensare dell'autore.\nSubito dopo il terremoto del 24 agosto 2016 nel centro Italia, lo scrittore ha promosso l'iniziativa \"Io scrivo per voi\", realizzando un ebook che riunisce quasi trecento autori (tra cui molti professionisti della scrittura), per raccogliere fondi per la ricostruzione.\nNel 2018 ha lavorato per la prima volta per il teatro, con due spettacoli: \"Avrei voluto essere,\" in scena al Teatro Petrolini di Roma (spettacolo per il quale ha composto anche le musiche), con protagonista l'attrice Valentina Corti e \"Lui torna sempre\", scritto appositamente per un concorso per monologhi."}
{"id": "4699479", "revid": "226458", "url": "https://it.wikipedia.org/wiki?curid=4699479", "title": "Cattedrali in Birmania", "text": "Questa \u00e8 una lista delle cattedrali in Birmania."}
{"id": "4699483", "revid": "339392", "url": "https://it.wikipedia.org/wiki?curid=4699483", "title": "Konjaku Monogatari", "text": ""}
{"id": "4699486", "revid": "531291", "url": "https://it.wikipedia.org/wiki?curid=4699486", "title": "Acido eptadecanoico", "text": ""}
{"id": "4699491", "revid": "767487", "url": "https://it.wikipedia.org/wiki?curid=4699491", "title": "The Little Missionary", "text": "The Little Missionary \u00e8 un cortometraggio muto del 1917 diretto da Richard Foster Baker e prodotto dalla Essanay di Chicago.\nIl film \u00e8 interpretato dalla piccola Mary McAllister, un'attrice bambina che, all'epoca, aveva otto anni.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche statunitensi il 16 gennaio 1917."}
{"id": "4699493", "revid": "256896", "url": "https://it.wikipedia.org/wiki?curid=4699493", "title": "AIED", "text": ""}
{"id": "4699501", "revid": "400518", "url": "https://it.wikipedia.org/wiki?curid=4699501", "title": "Agatha Raisin e i camminatori di Dembley", "text": ""}
{"id": "4699512", "revid": "1134121", "url": "https://it.wikipedia.org/wiki?curid=4699512", "title": "First Lady della Federazione Russa", "text": "La First Lady della Federazione Russa \u00e8 un titolo non ufficiale dato alla moglie del Presidente della Russia.\nIl titolo \u00e8 altamente cerimoniale.\nRuolo della First Lady.\nLa first lady non ha una funzione elettiva, non volge alcun dovere d'ufficio e non percepisce stipendio\n. Ciononostante frequenta molte cerimonie ufficiali e funzioni di stato a lungo sia con o senza il Presidente\nFirst Ladies di Russia.\nQuesta \u00e8 una liste delle First Ladies dell'era post-sovietica della Federazione Russa"}
{"id": "4699525", "revid": "738436", "url": "https://it.wikipedia.org/wiki?curid=4699525", "title": "Ruach", "text": ""}
{"id": "4699529", "revid": "738436", "url": "https://it.wikipedia.org/wiki?curid=4699529", "title": "Giaccavento", "text": ""}
{"id": "4699531", "revid": "287204", "url": "https://it.wikipedia.org/wiki?curid=4699531", "title": "Anna Bogalij-Titovec", "text": "Biografia.\nIn Coppa del Mondo esord\u00ec il 30 novembre 2000 a Hochfilzen/Anterselva (34\u00aa), ottenne il primo podio il 10 dicembre successivo a Pokljuka/Anterselva (3\u00aa) e la prima vittoria il 16 gennaio 2003 a Ruhpolding.\nIn carriera prese parte a tre edizioni dei Giochi olimpici invernali, (18\u00aa nella sprint, 19\u00aa nell'inseguimento), (35\u00aa nell'individuale, 1\u00aa nella staffetta) e (25\u00aa nell'individuale, 1\u00aa nella staffetta), e a otto dei Campionati mondiali, vincendo sette medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMS = partenza in linea\nIN = individuale\nRL = staffetta\nMX = staffetta mista"}
{"id": "4699532", "revid": "104458", "url": "https://it.wikipedia.org/wiki?curid=4699532", "title": "Anna Bogaliy-Titovets", "text": ""}
{"id": "4699533", "revid": "104458", "url": "https://it.wikipedia.org/wiki?curid=4699533", "title": "Anna Bogaly-Titovets", "text": ""}
{"id": "4699534", "revid": "599013", "url": "https://it.wikipedia.org/wiki?curid=4699534", "title": "Sportovn\u00ed Klub Slavia Praha 1991-1992", "text": "Questa voce raccoglie le informazioni riguardanti lo Sportovn\u00ed Klub Slavia Praha nelle competizioni ufficiali della stagione 1991-1992.\nStagione.\nLo Slavia Praga raggiunge il quarto posto in campionato vincendo il proprio girone di Coppa Rappan.\nCalciomercato.\nVengono ceduti Hunal (Mlad\u00e1 Boleslav), Urban (Dukla Praga), Faktor (Dukla Bansk\u00e1 Bystrica), Reh\u00e1k (JEF United), Proch\u00e1zka (SK Fomei Hradec Kr\u00e1lov\u00e9) e nel gennaio del 1992 Novotn\u00fd (Union Cheb) e Vesel\u00fd (Bohemians Praga).\nVengono acquistati Vahala (DAC Dunajsk\u00e1 Streda), Klusacek, Prazenica (Dukla Bansk\u00e1 Bystrica), Suchop\u00e1rek (Dukla Praga), Berger, Holota, Jarol\u00edm (Amiens), Jura\u0161ko (Inter Bratislava), Poviser, Novotn\u00fd, Bini\u0107 (Stella Rossa), He\u0159man, nel settembre del 1991 Rusn\u00e1k (Dukla Bansk\u00e1 Bystrica), nell'ottobre del 1991 Petrou\u0161 (Bohemians Praga) e nel gennaio del 1992 Nov\u00e1k (Dukla Praga) e Tatar\u010duk (CSKA Mosca)."}
{"id": "4699535", "revid": "1649409", "url": "https://it.wikipedia.org/wiki?curid=4699535", "title": "Svetlana Medvedeva", "text": "Giovent\u00f9.\nSvetlana Linnik nacque in una famiglia di militari a Kron\u0161tadt, citt\u00e0 amministrata dall'allora Leningrado. Era la figlia minore.\nSvetlana era attiva nelle attivit\u00e0 extracurriculari della scuola, prendendo parte attiva anche nella competizione/programma TV \"KVN\" e in spettacoli, performance ed altri eventi. Incontr\u00f2 il suo futuro marito alle scuole medie #305, a Kup\u010dino, un quartiere nella periferia di San Pietroburgo.\nNel 1987 inizi\u00f2 gli studi all'Universit\u00e0 Statale di San Pietroburgo. Nel suo primo anno di universit\u00e0, pass\u00f2 ai corsi serali ed inizio a lavorare a tempo pieno. I Medvedev si sposarono nel 1993, dopo che completarono gli studi. Nel 1995, nacque il primo figlio Ilya e smise di lavorare. Nello stesso anno \u00e8 stata battezzata nella Chiesa ortodossa russa.\nAttivit\u00e0 politica.\nDopo che la coppia si trasfer\u00ec a Mosca, la Medvedeva diresse molte iniziative Russo-Italiane: citt\u00e0 sorelle \"Milano \u2013 San Pietroburgo\" e \"Venezia \u2013 San Pietroburgo\" con l'intento di sviluppare il turismo fra queste citt\u00e0. Nel 2006, ha partecipato all'annuale Festival dell'arte russa tenutosi a Bari.\nLa Medvedeva divenne First Lady quando il marito Dmitrij Medvedev, divenne presidente in seguito alla vittoria nelle Elezioni presidenziali russe il 7 maggio 2008. Nello stesso anno, fu a capo dell'iniziativa per l'istituzione del Giorno della Famiglia in Russia. Ha gi\u00e0 causato una sorta di frenesia nei media anche se lei evita i fotografi e raramente rilascia interviste."}
{"id": "4699537", "revid": "599013", "url": "https://it.wikipedia.org/wiki?curid=4699537", "title": "Sportovn\u00ed Klub Slavia Praha 1992-1993", "text": "Questa voce raccoglie le informazioni riguardanti lo Sportovn\u00ed Klub Slavia Praha nelle competizioni ufficiali della stagione 1992-1993.\nStagione.\nI biancorossi disputano il loro ultimo campionato cecoslovacco chiudendo al secondo posto, staccati di 5 lunghezze dai cugini dello Sparta Praga.\nIn Europa lo Slavia esce ai trentaduesimi contro gli scozzesi dell'Hearts: l'1-0 conquistato a Praga e reso vano dal 4-2 di Edimburgo. I cechi vincono per il secondo anno consecutivo la Coppa Rappan.\nCalciomercato.\nVengono ceduti Bla\u017eek (Dynamo \u010cesk\u00e9 Bud\u011bjovice), Klusacek, Holota, Jarol\u00edm (Viktoria \u017di\u017ekov), Poviser, Rusn\u00e1k (in prestito al Bohemians Praga), He\u0159man (Viktoria Plze\u0148) e nel gennaio del 1993 Nov\u00e1k (Fortuna D\u00fcsseldorf).\nVengono acquistati Hunal (Mlad\u00e1 Boleslav), Lerch (Dynamo \u010cesk\u00e9 Bud\u011bjovice), \u0160micer, Ne\u010das e nel gennaio 1993 Rusn\u00e1k ritorna dal prestito al Bohemians Praga."}
{"id": "4699540", "revid": "1864952", "url": "https://it.wikipedia.org/wiki?curid=4699540", "title": "Il Misfatto", "text": "Il Misfatto \u00e8 stato l'inserto satirico allegato all'edizione domenicale de il Fatto Quotidiano, in edicola a partire dal 28 febbraio 2010 e chiuso il 29 settembre 2013.\nStoria.\n2010: la fondazione e gli inizi.\nAnticipato dal gruppo de \"il Misfatto\" su Facebook, l'inserto si dichiara accanto al logo della testata come l\"'Organo ufficiale dei fomentatori di odio\", e viene presentato gioved\u00ec 19 febbraio 2010 al Teatro Quirino di Roma dove la redazione ha distribuito in anteprima un numero limitato di copie del primo numero.\nSul palco del Quirino sono intervenuti gli autori dell'inserto tra cui il conduttore Luca Telese, Roberto Corradi, il team di Spinoza.it, il disegnatore Stefano Disegni, Flavio Oreglio e Carlo Verdone che, nonostante gli acciacchi dovuti ad un'influenza di stagione, ha informato i presenti circa il tema dei miti e delle \"manie\" italiane.\nMarco Presta, conduttore e autore insieme ad Antonello Dose de il Ruggito del Coniglio su Radio2, ha raccontato la sua rubrica intitolata \"\"Apocaliss..MO\", i quattro cavalieri dell'apocalisse della settimana\u201d, una classifica dei quattro personaggi pi\u00f9 discutibili apparsi sui giornali. Alla rubrica di Presta rispondono quelle di Spinoza con delle battute sugli stessi temi in una sfida satirica.\nCollaborano a questa edizione dell'inserto: Carlo Verdone, Mauro Biani, Michele De Pirro, Disegni e altri.\n2011: il cambio di direzione e la seconda edizione.\nDopo 14 mesi di uscite settimanali, il numero de il Misfatto del 24 aprile 2011 annuncia la dipartita di Roberto Corradi, voluta dal direttore e vicedirettore del quotidiano: Antonio Padellaro e Marco Travaglio, i quali preferivano Stefano Disegni, navigato vignettista satirico. Roberto Corradi e Luca Telese nell'ultimo numero de il Misfatto da loro diretto si sono sfogati affermando le seguenti parole:\nLa replica di Disegni viene espressa attraverso una striscia pubblicata nell'ultimo numero dell'inserto in cui il disegnatore satirico prende di mira una \u201cpolitically correct\u201d (\u201cpoliticamente corretto\u201d), incardinata sui luoghi comuni.\nSotto la direzione di Disegni l'impostazione dell'inserto viene profondamente modificata: il logo assume una nuova grafica che recita \"Misfatto: satira e sentimenti\". Viene chiamato Milo Manara a disegnare le prime copertine.\nCollaborano alla seconda edizione dell'inserto: Andrea Aloi, Alessandro Robecchi, Saverio Raimondo e altri.\n2013: la chiusura.\nIl 18 settembre 2013 si diffonde su Facebook la notizia che la redazione de il Misfatto ha annunciato con una email ai collaboratori l'imminente chiusura dell'inserto.\nIl 29 settembre Saverio Raimondo scrive sull'ultimo numero dell'inserto: "}
{"id": "4699552", "revid": "478814", "url": "https://it.wikipedia.org/wiki?curid=4699552", "title": "Maha Thammaracha Thirat", "text": ""}
{"id": "4699553", "revid": "478814", "url": "https://it.wikipedia.org/wiki?curid=4699553", "title": "Sanphet I", "text": ""}
{"id": "4699554", "revid": "124435972", "url": "https://it.wikipedia.org/wiki?curid=4699554", "title": "Musella", "text": ""}
{"id": "4699555", "revid": "478814", "url": "https://it.wikipedia.org/wiki?curid=4699555", "title": "Sanphet II", "text": ""}
{"id": "4699557", "revid": "486946", "url": "https://it.wikipedia.org/wiki?curid=4699557", "title": "H. Kennedy", "text": ""}
{"id": "4699559", "revid": "767487", "url": "https://it.wikipedia.org/wiki?curid=4699559", "title": "Reazione di Reformatskij", "text": "La reazione di Reformatskij \u00e8 una reazione di chimica organica utile per sintetizzare \u03b2-idrossiesteri. A tal scopo si tratta un estere \u03b1-alogenato con polvere di zinco e con un'aldeide o un chetone. La reazione prende il nome dal chimico russo Sergej Nikolaevi\u010d Reformatskij, che la scopr\u00ec nel 1887.\nSchema di reazione.\nUn chetone o un'aldeide (se R1 = H o R2 = H) viene condensato con un estere \u03b1-alogenato, che in precedenza era stato trattato con zinco metallico. Si forma un composto organozinco che viene poi idrolizzato a \u03b2-idrossi estere. La reazione di Reformatskij \u00e8 simile a quella ottenibile con i reattivi di Grignard.\nMeccanismo.\nIl reattivo di Reformatskij \u00e8 un composto zincoorganico analogo ai reattivi di Grignard, e si ottiene da un estere \u03b1-alogenato con zinco in polvere.\nQuesto reagisce poi con l'aggiunta del composto carbonilico, chetone o aldeide. Il reattivo di Reformatsky \u00e8 nucleofilo e si addiziona al carbonile formando un alcossido. Quest'ultimo fornisce il desiderato \u00df-idrossiestere per trattamento con acqua.\nRispetto ai reattivi di Grignard, la reazione di Reformatskij avviene solo con chetoni e aldeidi, e non con il gruppo carbonile di esteri."}
{"id": "4699565", "revid": "11959", "url": "https://it.wikipedia.org/wiki?curid=4699565", "title": "Tustar", "text": ""}
{"id": "4699567", "revid": "921573", "url": "https://it.wikipedia.org/wiki?curid=4699567", "title": "Robert Foulk", "text": "Biografia.\nRobert Foulk nacque a Filadelfia, in Pennsylvania, il 5 maggio 1908.\nHa recitato in oltre 110 film dal 1948 al 1977 ed \u00e8 apparso in oltre 140 produzioni televisive dal 1951 al 1977. Interpret\u00f2 lo sceriffo H. Miller nella serie \"Lassie\" in 18 episodi dal 1958 al 1962 e lo sceriffo Glick in \"I 4 di Chicago\" del 1964. Si \u00e8 prestato poi alla caratterizzazione di numerosi personaggi in svariate produzioni western, sia per il cinema che per la televisione.\nMor\u00ec a Los Angeles, in California, il 25 febbraio 1989 e fu cremato."}
{"id": "4699568", "revid": "108830957", "url": "https://it.wikipedia.org/wiki?curid=4699568", "title": "Banu Tamim", "text": "I Ban\u016b Tam\u012bm (), o Tam\u012bm b. Murr o Tam\u012bm bt. Murr furono una trib\u00f9 araba adnanita, spostatasi poi nel V-VI secolo dal settentrione arabico nelle regioni centrali (Najd) e orientali peninsulari.\nProprio questa loro collocazione geografica agevol\u00f2 i positivi rapporti commerciali e politici con il regno lakhmide e con il potente Impero sasanide, facilitati dal progressivo e disomogeneo abbandono dell'atavico nomadismo in favore di un certo qual sedentarismo.\nTra J\u0101hiliyya e predicazione di Maometto.\nSe \u00e8 incerto che sia stato al-Aqra\u02bf b. \u1e24\u0101bis (del clan dei Ban\u016b Muj\u0101\u0161i\u02bf b. D\u0101rim), dei Tam\u012bm, a fungere da arbitro (\"\u1e25akam al-\u02bfArab\") nel grande mercato higiazeno di \u02bfUk\u0101\u1e93 nel corso della J\u0101hiliyya, \u00e8 certo invece che fosse appartenuto a questa trib\u00f9 il primo o il secondo marito di Khad\u012bja, prima di andare in sposa a Maometto.\nNelle loro relazioni con Medina ha grande importanza il fatto che nei loro territori si trovassero le uniche miniere d'oro dell'Arabia. Minerale che, vista la scarsissima circolazione di monete, svolgeva una fondamentale mediazione negli scambi commerciali d'un certo rilievo, tanto che la sua polvere, misurata in once (\"uqiyya\"), surrogava il pi\u00f9 delle volte il latitante numerario.\nPersonaggi illustri.\nAlla trib\u00f9 apparteneva il poeta al-'Ajjaj"}
{"id": "4699572", "revid": "253269", "url": "https://it.wikipedia.org/wiki?curid=4699572", "title": "William Schallert", "text": "Ha recitato in oltre 90 film dal 1947 al 2007 ed \u00e8 apparso in oltre 260 produzioni televisive dal 1951 al 2011. \u00c8 stato accreditato anche con il nome Bill Schallert.\nBiografia.\nWilliam Schallert nacque a Los Angeles il 6 luglio 1922, figlio di Elza Emily (nata Baumgarten) e del critico drammatico per il Los Angeles Times Edwin Francis Schallert."}
{"id": "4699576", "revid": "1543377", "url": "https://it.wikipedia.org/wiki?curid=4699576", "title": "Tiro ai Giochi della VIII Olimpiade - Fucile a squadre", "text": "La competizione del fucile a squadre di tiro a segno ai Giochi della VIII Olimpiade si tenne nei giorni 26 e 27 giugno 1924 al \"Camp de Ch\u00e2lons\" presso Mourmelon-le-Grand, Ch\u00e2lons-en-Champagne\nRisultati.\n5 atleti per squadra. 10 colpi da ogni distanza. Centro valeva 5 punti."}
{"id": "4699582", "revid": "21880", "url": "https://it.wikipedia.org/wiki?curid=4699582", "title": "Oreoscoptes", "text": ""}
{"id": "4699586", "revid": "119553564", "url": "https://it.wikipedia.org/wiki?curid=4699586", "title": "Richard Reeves (attore)", "text": "Ha recitato in 80 film dal 1943 al 1967 ed \u00e8 apparso in oltre 120 produzioni televisive dal 1951 al 1967. \u00c8 stato accreditato anche con i nomi Dick Reeves, Richard J. Reeves e Dick Richards. \u00c8 noto soprattutto per aver interpretato scagnozzi e teppisti in una miriade di film ed episodi di serie televisive.\nBiografia.\nRichard Reeves nacque a New York il 10 agosto 1912. Era il maggiore dei due figli del direttore di banca Walter Reeves e di sua moglie, Titsink Marie. Studi\u00f2 musica a scuola. A diciotto anni, intraprese la carriera di marinaio a bordo di navi lungo la tratta New York-Avana e trascorse gran parte degli anni 30 praticando questa professione. Poco dopo lo scoppio della seconda guerra mondiale, nel mese di aprile del 1942, Reeves fu arruolato nell'esercito e raggiunse il grado di sergente operativo nel 1208 Service Unit Command. Debutt\u00f2 in una produzione cinematografica nel 1943, proprio durante il servizio militare, quando, non accreditato, ottenne una piccola parte in \"This Is the Army\". Dopo il congedo si trasfer\u00ec a Los Angeles e cominci\u00f2 ad ottenere altre piccole parti ad Hollywood. Il suo volto come attore caratterista cominci\u00f2 a diventare popolare verso la fine degli anni 40. A partire dai primi anni 50, cominci\u00f2 ad apparire in molte serie televisive divenendo popolare anche sul piccolo schermo. La sua stazza fisica gli permetteva di ricoprire ruoli di personaggi aggressivi, scagnozzi o antagonisti, e si specializz\u00f2 nel ruolo del sadico e del cattivo.\nMor\u00ec a Northridge (Los Angeles), in California, il 17 marzo 1967 a soli 54 anni e fu seppellito all'Oakwood Memorial Park di Chatsworth."}
{"id": "4699587", "revid": "228587", "url": "https://it.wikipedia.org/wiki?curid=4699587", "title": "Richard Reeves", "text": ""}
{"id": "4699589", "revid": "729019", "url": "https://it.wikipedia.org/wiki?curid=4699589", "title": "Trauma toracico", "text": "Un trauma toracico consiste in una lesione pi\u00f9 o meno grave nel torace, sia dovuta a colpi (contusione) oppure per ferite penetranti (molto spesso ferite d'arma da fuoco). Il trauma toracico \u00e8 una causa frequente di disabilit\u00e0 ed \u00e8 associato a una mortalit\u00e0 significativa, dal momento che \u00e8 la terza causa di morte dopo il trauma fisico alla testa e dopo le lesioni al midollo spinale.\nI traumatismi al torace possono coinvolgere la parete ossea del torace (le coste e la colonna vertebrale, in tal caso si parla anche di trauma spinale), la pleura e i polmoni, il diaframma o il contenuto del mediastino. A causa delle potenziali lesione anatomiche e funzionali delle coste e dei tessuti molli che includono il cuore, il polmone oppure i grossi vasi sanguigni, le lesioni toraciche sono urgenze mediche che se non vengono trattate rapidamente e adeguatamente possono condurre alla morte.\nStoria.\nLe lesioni al torace sono state descritte per la prima volta in dettaglio attorno all'anno 1600 a.C. nel Papiro Edwin Smith dell'Antico Egitto. Un lavoro di Ippocrate del V secolo a.C. contiene una serie di rapporti di casi di trauma, e questi includono lesioni al torace.\nEpidemiologia.\nLe lesioni toraciche sono dal 20% al 25% di tutte le morti per traumatismo, e le complicanze del trauma toracico aggiungono un 25% di tutte le morti.\nMeno del 15% di queste lesioni richiedono un intervento chirurgico definitivo. Pi\u00f9 dell'80% delle lesioni toraciche che comportano pericolo di vita si possono evitare grazie a misure adeguate.\nClassificazione.\nIl traumatismo toracico pu\u00f2 essere classificato come contundente oppure penetrante. Il trauma contuso e le lesioni penetranti hanno diversa fisiopatologia e decorso clinico.\nLe forme specifiche di traumatismo al torace includono:\nEziologia.\nLa causa pi\u00f9 importante del traumatismo toracico sono gli incidenti stradali, che rappresentano il 70-80% di queste lesioni. Per questo molti paesi hanno creato strategie preventive per ridurre gli incidenti di traffico, sia riducendo il limite di velocit\u00e0 che rendendo obbligatoria le cinture di sicurezza (e multando severamente chi non le usa). Anche i pedoni investiti da veicoli, le cadute, e alcuni atti di violenza possono portare al trauma toracico (specialmente la perforazione della pleura e la lacerazione dei polmoni, dal momento che basta una coltellata assestata nel punto \"giusto\"). Anche le esplosioni possono portare a traumatismo toracico, sia per la perforazione della gabbia toracica che per l'inalazione di gas incandescenti (con ustione dei bronchi) che per lo sbalzo di pressione (barotrauma).\nFisiopatologia.\nIl traumatismo del torace frequentemente causa ipossia tissutale e acidosi con ipercapnia. L'ipossia tissutale \u00e8 conseguenza di un'inadeguata fornitura di ossigeno ai tessuti causata dall'ipovolemia, i cambiamenti nella ventilazione-perfusione polmonare derivanti da una contusione, ematoma, collasso alveolare, ecc., come anche i cambiamenti drastici nella pressione intratoracica causati dal pneumotorace, dall'emotorace, ecc., che conducono all'acidosi respiratoria causata dalla diminuzione della ventilazione (l'acidosi di solito \u00e8 secondaria al metabolismo anaerobio delle cellule che non dispongono di sufficiente ossigeno), che provoca la diminuzione del livello di coscienza. Negli stati pi\u00f9 progrediti senza terapia si pu\u00f2 arrivare all'acidosi metabolica causata dal ipo-perfusione tissulare e dallo shock circolatorio.\nSpesso \u00e8 difficile isolare un unico meccanismo lesionale, ma vengono suddivisi a fini didattici.\nTraumatismo diretto.\nAnche se non \u00e8 il meccanismo patogenetico fondamentale negli incidenti di traffico, \u00e8 invece un meccanismo importante negli incidenti domestici, lavorativi e sportivi. In un traumatismo diretto, il petto viene colpito da un oggetto in movimento oppure va a schiantarsi contro una struttura fissa. In questo caso, la parete toracica assorbe l'impatto e la trasmette ai visceri. Inoltre, in questo tipo di traumi \u00e8 comune che la persona, rendendosi conto che il colpo \u00e8 imminente, involontariamente, inspira e chiude la glottide, potendo cos\u00ec favorire un pneumotorace. Nel trauma diretto avvengono lesioni generalmente ben delimitate sulle costole e qualche volta sullo sterno, il cuore e i vasi sanguigni toracici.\nTrauma per schiacciamento/compressione.\nLe lesioni per compressione comportano un meccanismo relativamente comune nelle frane, nei terremoti, tra operai della costruzione, scavi, etc. Si osservano lesioni pi\u00f9 diffusi nel petto, mal definite, e se la compressione ha lunga durata, pu\u00f2 provocare asfissia traumatica, mostrando cianosi nel collo e nella faccia, come anche emorragia sotto-congiuntivale. Nei bambini, questo meccanismo patogenetico \u00e8 di somma importanza, dato che il loro petto e pi\u00f9 flessibile, e si pu\u00f2 avere una lesione dei visceri toracici con un minimo danno apparente all'esterno. In certe situazioni, la lesione del parenchima polmonare si aggrava a causa del paziente, quando la persona trattiene la respirazione, chiude la glottide e contrae i muscoli del petto, come riflesso di autoconservazione, ma il risultato \u00e8 che la pressione polmonare sale in modo eccessivo. Nel momento della collisione, l'energia dello sforzo pressorio fa che la pressione aumenti ancora di pi\u00f9, causando la rottura del parenchima polmonare e dei bronchi dando come esito il pneumotorace.\nTrauma per decelerazione.\nLe collisioni con decelerazione istantanea sono caratterizzate da un processo infiammatorio nel polmone e/o nel cuore, a differenza della superficie corporea d'impatto, che potrebbe non essere cos\u00ec gravemente interessata, con edema e presenza di infiltrazione linfo-monocitaria. In questo tipo di trauma, il paziente avr\u00e0 dolorabilit\u00e0 locale, ma senza grossa evoluzione della ferita superficiale dal momento del trauma. Dopo circa 24 ore, il paziente svilupper\u00e0 atelectasia oppure un quadro clinico simile alla polmonite. Nel cuore di solito si produce una diminuzione della frazione di eiezione e un cambiamento nella funzione cardiaca: insufficienza cardiaca e aritmie importanti.\nL'urto frontale oppure orizzontale contro una barriera rigida, come negli incidenti d'auto, causa una rapida decelerazione della cavit\u00e0 toracica con un andirivieni degli organi intratoracici per via dell'inerzia (finch\u00e9 non smaltiscono l'energia cinetica che hanno). Questo porta all'applicazione di una forza di torsione e taglio nei punti dove si fissano gli organi al corpo (tramite il mediastino ad esempio), causando ad esempio, la rottura dell'aorta proprio nel punto dove emana l'arteria succlavia sinistra e il legamento arterioso, che sono i suoi punti di fissaggio. Anche nelle precipitazioni da altezze importanti, quando il paziente \u00e8 seduto o in piedi, si possono verificare lesioni nella valvola aortica. Durante la diastole ventricolare, quando la valvola \u00e8 chiusa, si crea un'inerzia verticale che fa che il volume di sangue compresso eserciti una grande forza sulla valvola, provocando la sua rottura.\nTrauma penetrante.\nSi tratta del meccanismo pi\u00f9 comune nei traumi aperti. Possono essere prodotti sia in modo intenzionale o accidentalmente per armi da fuoco, oggetti affilati o schegge da esplosioni. Le lesioni causate da oggetti di forma dritta tendono ad avere un percorso prevedibile ed una bassa energia cinetica. Invece, spesso le armi da fuoco sparano proiettili che causano lesioni tortuose, irregolari, e dunque pi\u00f9 gravi e difficili da trattare.\nTerapia.\nTraumatismo contuso.\nDopo aver messo la maschera di ossigeno, si controlla che le vie aeree superiori e la trachea siano libere di sangue, tessuti lacerati, oggetti estranei (procedure di routine dell'Advanced Trauma Life Support). Se sono bloccate e non si riescono a liberare \u00e8 necessaria la procedura di cricotiroidotomia (che richiede elevata perizia medico-chirurgica, applicando prima l'anestetico locale lidocaina e il sedativo generale ketamina, e dopo aver studiato attentamente il collo, si evitano vene e arterie, e con un bisturi si fa un taglio di 2\u00a0cm nella verticale e uguale profondit\u00e0 un po' sotto il pomo d'Adamo), per inserire un tubo endotracheale ed eventualmente un respiratore. Una volta verificata la perviet\u00e0 delle vie aeree (prima si era constatata la permanenza del battito cardiaco) si passa a procedure pi\u00f9 specifiche per le ferite da arma da fuoco, schegge da esplosione, armi bianche, ecc.\nTalvolta \u00e8 necessario l'intervento chirurgico nelle lesioni toraciche contuse. In un rapporto, soltanto l'8% dei casi con lesioni toraciche contuse richiesero di un intervento. La maggior parte (alcuni tipi di pneumotorace) potrebbero essere trattate con terapia medica e con interventi chirurgici semplici, come il tubo da toracotomia e/o il drenaggio toracico.\nNelle lesioni della parete toracica, fratture, dislocazioni, e lesioni del diaframma, le\nindicazioni di chirurgia immediata includono casi con perdita traumatica dell'integrit\u00e0 della parete toracica e lesioni diaframmatiche importanti. Le indicazioni per la chirurgia relativamente immediata e per quella a lungo termine includono una diagnosi tardiva nel riconoscere le lesioni del diaframma e la comparsa di un'ernia diaframmatica traumatica.\nNelle lesioni della pleura, dei polmoni e delle vie digestive, \u00e8 indicata la chirurgia immediata quando si verifica una fuga massiva d'aria dopo l'inserimento della cannula toracica; un emotorace massivo o la continua perdita di sangue in grandi volumi nel lume del tubo toracico (ossia, circa 1500 ml di sangue quando viene inserito il tubo toracico o se in tre ore consecutive si arriva a perdere circa 250 ml/ora; lesioni importanti della trachea, dei bronchi, o del esofago confermate per via radiografica o endoscopica, e il recupero di parte del contenuto del tratto gastrointestinale attraverso il tubo toracico (indica perforazione dell'esofago o dello stomaco, con fuoriuscita di cibi, liquidi o succhi gastrici nello spazio pleurico, che dovrebbe essere virtuale).\nLe lesioni contuse del cuore, delle grosse arterie, vene e vasi linfatici richiedono di chirurgia immediata nei casi in cui si verifica tamponamento cardiaco, se vi \u00e8 conferma radiologica di lesione in un grosso vaso, oppure se si riscontra un'embolia in una delle arterie polmonari oppure nel cuore."}
{"id": "4699597", "revid": "263989", "url": "https://it.wikipedia.org/wiki?curid=4699597", "title": "Joz\u00e9f WiIttlin", "text": ""}
{"id": "4699601", "revid": "46931", "url": "https://it.wikipedia.org/wiki?curid=4699601", "title": "Stringimi forte fra le tue braccia", "text": ""}
{"id": "4699602", "revid": "61745377", "url": "https://it.wikipedia.org/wiki?curid=4699602", "title": "Legge 20 maggio 1970, n. 300", "text": ""}
{"id": "4699603", "revid": "436907", "url": "https://it.wikipedia.org/wiki?curid=4699603", "title": "The Last Ship (album)", "text": "The Last Ship \u00e8 l'undicesimo album registrato in studio del musicista inglese Sting, pubblicato il 20 settembre 2013.\n\u00c8 il primo album composto unicamente di brani inediti dal 2003, anno in cui usc\u00ec \"Sacred Love\".\nHa ricevuto il doppio disco di platino in Polonia.\nL'album.\nL'opera \u00e8 un concept album strutturato per un musical. L'album racconta la storia di alcuni operai di un cantiere navale nell'Inghilterra tatcheriana, che decidono di costruire l'ultima nave (da qui il titolo dell'album) per evitare la cessazione dell'attivit\u00e0 del cantiere stesso. Le canzoni sono estremamente biografiche: sia per il nome dato al protagonista, Gideon, con forte assonanza al nome di battesimo di Sting; sia per l'ambientazione nella citt\u00e0 natale dell'artista: Newcastle upon Tyne.\nAlcune canzoni scritte per il musical non sono contenute nell'album, come ad esempio \nL'album raggiunge la prima posizione in Polonia, la terza in Italia, Germania e Norvegia, la sesta in Olanda, l'ottava in Belgio, Austria e Danimarca, la nona in Svizzera e la decima in Francia.\nIl musical.\nIl 29 settembre 2014 ha debuttato l'omonimo musical contenente i brani dell'album. In tale opera teatrale \u00e8 comparso, per alcune date, anche Sting in veste di attore."}
{"id": "4699604", "revid": "767487", "url": "https://it.wikipedia.org/wiki?curid=4699604", "title": "Pisa Sporting Club 1948-1949", "text": "Questa voce raccoglie le informazioni riguardanti il Pisa Sporting Club nelle competizioni ufficiali della stagione 1948-1949."}
{"id": "4699605", "revid": "594360", "url": "https://it.wikipedia.org/wiki?curid=4699605", "title": "Bae Sue-ji", "text": ""}
{"id": "4699606", "revid": "594360", "url": "https://it.wikipedia.org/wiki?curid=4699606", "title": "Pae Su Ji", "text": ""}
{"id": "4699610", "revid": "1935652", "url": "https://it.wikipedia.org/wiki?curid=4699610", "title": "Cattedrali in Corea del Sud", "text": "Questa \u00e8 una lista delle cattedrali in Corea del Sud."}
{"id": "4699612", "revid": "599013", "url": "https://it.wikipedia.org/wiki?curid=4699612", "title": "Bryan Gates", "text": ""}
{"id": "4699615", "revid": "149485", "url": "https://it.wikipedia.org/wiki?curid=4699615", "title": "Ullrich Haupt (attore 1915-1991)", "text": "Figlio d'arte (suo padre era l'attore Ullrich Haupt sr. e sua madre l'attrice Beatrice Norden), partecip\u00f2 - tra cinema e televisione ad oltre una trentina di differenti produzioni, a partire dall'inizio degli anni quaranta. Era, tra l'altro, un volto noto al pubblico per essere apparso in vari episodi di serie televisive quali \"L'ispettore Derrick\" e \"Il commissario K\u00f6ster\" (\"Der Alte\").\nBiografia.\nHaupt era nato a Chicago, negli Stati Uniti ed era figlio di immigranti tedeschi originari della Pomerania Grazie anche ai continui viaggi in Germania, era sin dall'infanzia perfettamente bilingue.\nDopo aver completato gli studi a Los Angeles, all'inizio degli anni trenta si iscrisse ad una scuola d'arte a Berlino, con l'intenzione di diventare pittore, ma in seguito, affascinato dalle tragedie di William Shakespeare, decise di dedicarsi alla recitazione.\nDurante la seconda guerra mondiale, fu protagonista di una propaganda radiofonica a favore del nazismo intitolata \"Visione di un'invasione. L'attore dichiar\u00f2 in seguito che fu costretto a farlo sotto la minaccia della deportazione di tutta la sua famiglia."}
{"id": "4699616", "revid": "838137", "url": "https://it.wikipedia.org/wiki?curid=4699616", "title": "Ullrich Haupt", "text": ""}
{"id": "4699618", "revid": "47767", "url": "https://it.wikipedia.org/wiki?curid=4699618", "title": "Jlenia", "text": ""}
{"id": "4699626", "revid": "767487", "url": "https://it.wikipedia.org/wiki?curid=4699626", "title": "Miss A", "text": "Le miss A () sono state una band k-pop sudcoreana, formatasi a Seul nel 2010 e scioltasi nel 2017. Il nome del gruppo sta per \"Miss Asia\".\nStoria.\nPrima del debutto: le JYP Sisters.\nOriginariamente, le miss A erano un quintetto: Fei e Jia, successivamente membri della formazione definitiva, furono selezionate nel 2007 e, prima del debutto, erano apparse nel videoclip di \"My Color\" dei 2PM. Mentre ancora si preparavano al debutto, nel 2009 volarono in Cina, dove apparvero in numerosi variet\u00e0 esibendosi in coreografie e canzoni, per farsi conoscere dal pubblico cinese. Poich\u00e9 il gruppo non aveva un nome ufficiale, divennero note come JYP Sisters o \"Wonder Girls cinesi\". Durante lo stesso periodo, tuttavia, il gruppo sub\u00ec radicali cambiamenti, il pi\u00f9 importante dei quali fu l'abbandono di Lim, passata alle Wonder Girls, e di altre due ragazze. La JYPE decise pertanto di unire Fei e Jia alla quindicenne tirocinante Suzy.\nLe ragazze cominciarono l'attivit\u00e0 promozionale in Cina firmando un contratto con Samsung China e pubblicando una canzone commerciale, \"Love Again\", per il Samsung Beat Festival. Il videoclip della canzone, scritta dal compositore sudcoreano Super Changddai, fu diretto da Hong Won-ki. Una cantante solista, Lee Min-young, apparve nel video musicale, e fu successivamente annunciato che sarebbe entrata nel gruppo con il nome d'arte Min, e che avrebbe debuttato insieme alle altre in Corea del Sud.\n2010-2011: debutto con \"Bad Girl Good Girl\", primo album.\nLe miss A esordirono ufficialmente in Corea del Sud come quartetto il 1\u00ba luglio 2010, con il brano \"Bad Girl Good Girl\", tratto dal primo singolo \"Bad but Good\". Il pezzo raggiunse la vetta di varie classifiche, permettendo al gruppo di vincere il suo primo premio al \"M! Countdown\" organizzato dalla rete televisiva M.net, e il giorno successivo di classificarsi prime nella classifica stilata dal programma \"Music Bank\". Raggiunsero la prima posizione anche nella classifica del programma televisivo \"Inkigayo\". \"Bad Girl Good Girl\" mantenne la prima posizione in \"M! Countdown\", \"Music Bank\" e \"Inkigayo\" per una settimana.\nIl 27 settembre usc\u00ec il secondo singolo, \"Step Up\", da cui venne tratta la canzone \"Breathe\", che raggiunse e mantenne per una settimana la prima posizione in \"M! Countdown\".\nNel maggio 2011, le miss A pubblicarono il singolo \"Love Alone\", che fu usato come canzone promozionale per lo show sul ghiaccio di Kim Yuna, e interpretarono il brano durante la cerimonia di apertura dell'\"All That Skate Spring 2011\". A luglio, venne annunciato il primo album \"A Class\", pubblicato digitalmente il 18 luglio. \"A Class\" contiene brani gi\u00e0 inclusi in precedenza e quattro nuove canzoni, tra cui \"Good-bye Baby\", per un totale di 13 tracce. La promozione di \"Good-bye Baby\" cominci\u00f2 il 21 luglio presso \"M! Countdown\", \"Music Bank\", \"Show! Music Core\" e \"Inkigayo\". Le miss A si aggiudicarono i premi di tutti e quattro gli show, e \"Good-bye Baby\" consegu\u00ec un all-kill.\nIl 30 settembre, debuttarono in Cina con una versione speciale di \"A Class\", contenente un DVD con i video musicali e le versioni cinesi di \"Bad Girl Good Girl\", \"Breathe\", \"Good-bye Baby\" e \"Love Again\". \"Good-bye Baby\" si classific\u00f2 prima nella classifica del pi\u00f9 importante portale di musica di Taiwan, ezPeer, e \"A Class\" raggiunse la vetta delle classifiche coreane/giapponesi per quella settimana. Su G-MUSIC, invece, le miss A arrivarono terze.\n2012-2013: nuovi EP e \"Hush\".\nIl 20 febbraio 2012 usc\u00ec in Corea l'EP \"Touch\", anticipato, il giorno precedente, dal videoclip dell'omonima canzone, che ottenne pi\u00f9 di un milione di visualizzazioni in un giorno. Il brano raggiunse la prima posizione in tutte le classifiche coreane conseguendo un all-kill, e sia la canzone che l'EP ottennero il secondo posto, rispettivamente, nella Gaon Chart dei singoli digitali e in quella degli album, della quarta settimana di febbraio. Permisero inoltre al gruppo di aggiudicarsi numerosi premi. A marzo, le miss A comparvero nel ruolo di se stesse nel quindicesimo episodio della seconda stagione di \"Dream High\".\nIl 23 marzo, a Hong Kong e Taiwan venne diffusa la versione cinese dell'EP \"Touch\", contenente \"Touch\" in mandarino e un DVD con i videoclip. Dopo la pubblicazione, \"Touch\" raggiunse immediatamente la vetta delle classifiche cinesi online. A luglio, si unirono alle band 2PM, 4Minute, MBLAQ, Dal Shabet, Sistar, , Nine Muses e B1A4 che, sotto il nome collettivo di Team SIII, realizzarono il brano \"Win the Day\" per i Giochi della XXX Olimpiade. L'8 ottobre, le miss A annunciarono il loro quinto progetto e secondo EP, \"Independent Women Part III\", che usc\u00ec il 15, e due giorni dopo cominciarono a promuovere la canzone \"I Don't Need a Man\". Il 2 novembre usc\u00ec la versione cinese dell'EP, contenente \"I Don't Need a Man\" e \"Touch\" in mandarino e un DVD con i videoclip; inoltre, furono aggiunte le canzoni gi\u00e0 contenute in \"Touch\", per un totale di 13 tracce.\nIl 6 novembre 2013 usc\u00ec il secondo album della band, \"Hush\", insieme al videoclip del brano omonimo, composto da E-Tribe. Il 29 novembre usc\u00ec la versione speciale dell'album, contenente un DVD con il video musicale e la versione cinese di \"Hush\". A dicembre, le miss A e i 2PM apparvero nel trailer del videogioco \"CrossFire\" nei panni di alcune spie.\nNella classifica dei gruppi di maggior successo del 2013 stilata dal media outlet \"Dispatch\", le miss A apparvero al decimo posto, sotto Girls' Generation, SISTAR, f(x), 4Minute, 2NE1, Apink, Crayon Pop, Girl's Day e Secret.\n2014-2017: concerti in Asia, \"Colors\" e scioglimento.\nIl 25 gennaio 2014, le miss A iniziarono il loro primo tour da soliste, il \"miss A FANS PARTY Asia Tour\", all'AsiaWorld-Expo di Hong Kong; fecero poi tappa a Pechino il 12 aprile. Dal 9 agosto, il gruppo tenne, insieme ai compagni di casa discografica Park Jin-young, 2PM, 2AM, Sunmi, Baek Ah-yeon, 15&amp; e GOT7, il tour di concerti \"ONE MIC\" a Seul, Hong Kong e Tokyo, sotto il nome collettivo di JYP Nation. Si tratta della terza esibizione in gruppo degli artisti della JYP Entertainment.\nLe miss A pubblicarono il terzo EP \"Colors\" il 30 marzo 2015, trainato dal brano \"Only You\", che ottenne un all-kill perfetto. Intanto, su Naver Starcast venne trasmesso un web reality show, \"Real miss A\", mostrante la vita quotidiana delle cantanti.\nIl 20 maggio 2016, la JYP Entertainment rese nota l'uscita di Jia dall'agenzia e dal gruppo in seguito alla scadenza del suo contratto, chiarendo che le miss A avrebbero continuato come terzetto, ma che per il momento si sarebbero dedicate ad attivit\u00e0 singole.\nIl 21 giugno 2016, Fei divent\u00f2 il primo membro a debuttare come solista con il singolo \"Fantasy\", mentre il 24 gennaio 2017 tocc\u00f2 a Suzy con l'EP \"Yes? No?\". Il 9 novembre 2017, anche Min lasci\u00f2 le miss A in seguito alla scadenza del contratto con la JYP Entertainment, e il 26 dicembre successivo fu annunciato lo scioglimento del gruppo."}
{"id": "4699630", "revid": "287204", "url": "https://it.wikipedia.org/wiki?curid=4699630", "title": "502 (numero)", "text": "Cinquecentodue (502) \u00e8 il numero naturale dopo il 501 e prima del 503.\nAutovetture.\n502 \u00e8 il nome dato ad alcune autovetture da alcune case automobilistiche alle proprie autovetture. "}
{"id": "4699635", "revid": "736476", "url": "https://it.wikipedia.org/wiki?curid=4699635", "title": "Ulrich Haupt", "text": ""}
{"id": "4699637", "revid": "306856", "url": "https://it.wikipedia.org/wiki?curid=4699637", "title": "Nicol\u00f2 Rasmo", "text": "Biografia.\nRasmo si laure\u00f2 in storia dell'arte medievale all'universit\u00e0 di Firenze nel 1933, con una tesi sul Castello del Buonconsiglio; relatore era Mario Salmi.\nNel 1939 divenne ispettore della Soprintendenza ai Monumenti e alle Gallerie di Trento, che guid\u00f2 poi dal 1960 al 1971 come titolare e da allora fino al 1974 come Soprintendente e direttore del museo del Castello del Buonconsiglio. Dal 1939 al 1980 diresse inoltre, per quarant'anni, il Museo Civico di Bolzano la cui trasformazione in \"Museo dell'Alto Adige\" secondo i dettami del regime fascista fu da lui attivamente supportata. Inoltre concorse in modo prominente alla pubblicazione ufficiale ed apologetica \"Alto Adige: alcuni documenti del passato\", promossa dal prefetto fascista di Bolzano, Agostino Podest\u00e0, e uscita a Bergamo in tre volumi nel 1942. Nel contesto delle Opzioni in Alto Adige si oppose invece strenuamente alla divisione dei beni culturali e artistici conservati presso il Museo civico ostacolando il loro trasferimento nel Terzo Reich.\nNel 1954, Rasmo critic\u00f2 aspramente la prassi di italianizzare, in base all'operato di Ettore Tolomei, la toponomastica dell'Alto Adige, affermando che \u201csotto il velo pseudo-scientifico di un ritorno dei nomi alla loro forma originaria si gabell\u00f2, da parte di elementi che non appartengono al campo della cultura, ma piuttosto a quello di un deteriore politicismo, un'arbitraria traduzione e spesso una fantastica invenzione di nuovi nomi con cui si volle sostituire qualsiasi denominazione precedente, sia che riguardasse una citt\u00e0 o un paese o un castello o una singola casa o un campo.\u201d\nLa sua bibliografia \u00e8 molto corposa, e conta oltre 500 titoli, ed \u00e8 stata raccolta e pubblicata da Silvia Spada Pintarelli. Le tematiche pi\u00f9 frequenti nei suoi scritti sono l'arte medievale e quella settecentesca.\nFu inoltre promotore di molti interventi di restauro, che segu\u00ec e diresse direttamente.\nA lui, sia Trento che Bolzano hanno dedicato rispettivamente una piazza e una via, entrambi nel quartiere \"Casanova-Kaiserau\". Il comune di Bolzano gestisce inoltre una fondazione che porta il nome di Rasmo e della sua assistente Adelheid von Zallinger-Thurn, che raccoglie documenti, appunti di studio, le biblioteche e la documentazione fotografica raccolta dai due storici dell'arte, materiale conservato presso l'Archivio Storico della Citt\u00e0 di Bolzano."}
{"id": "4699644", "revid": "761672", "url": "https://it.wikipedia.org/wiki?curid=4699644", "title": "Legge 14 febbraio 2003, n. 30", "text": ""}
{"id": "4699648", "revid": "767487", "url": "https://it.wikipedia.org/wiki?curid=4699648", "title": "Unione delle Terre d'argine", "text": "L'Unione delle Terre d'argine \u00e8 un ente locale autonomo, costituitosi nel 2006, che aggrega i quattro comuni di Campogalliano, Carpi, Novi di Modena e Soliera. Presenta una popolazione di 106 338 abitanti che si estende su una superficie di 269.98\u00a0km\u00b2. \nLa sede dell'Unione \u00e8 stabilita presso il Comune di Carpi. La giunta dell'Unione \u00e8 costituita dai quattro sindaci dei rispettivi comuni. Il presidente dell'Unione \u00e8 Roberto Solomita, Sindaco di Soliera. Alberto Bellelli (Sindaco di Carpi) \u00e8 il vicepresidente. Paola Guerzoni (Sindaca di Campogalliano) e Enrico Diacci (Sindaco di Novi di Modena) ricoprono il ruolo di Assessori all'interno della Giunta d'Unione.\nLa fondazione.\nL'unione Terre d'argine nasce nel 2006 per volont\u00e0 dei consigli comunali di Carpi, Campogalliano, Novi di Modena e Soliera, offrendo una pluralit\u00e0 di funzioni e servizi: istruzione, servizi sociali, struttura tecnica in materia sismica (in seguito agli avvenimenti del 20 e 29 maggio 2012), gestione del personale, polizia municipale, sistemi informativi, pari opportunit\u00e0.\nFin dalla sua costituzione, l'Unione concorre, con i Comuni che la costituiscono, alla soddisfazione dei bisogni, al progresso del benessere economico, sociale e culturale della comunit\u00e0 locale di riferimento al fine di favorire il consolidamento dei rapporti di collaborazione fra i Comuni che la costituiscono, le istituzioni pubbliche e tutti gli altri soggetti che concorrono alla realizzazione delle risposte ai bisogni della propria comunit\u00e0 di riferimento, contribuendo cos\u00ec al processo di ammodernamento e sviluppo dell'amministrazione pubblica.\nPrincipali funzioni.\nTra le principali funzioni attribuite dai comuni aderenti all'Unione, vi sono: gestione del personale; polizia locale; sistemi informativi; servizi pubblici locali; sistemi di pianificazione urbanistica intercomunale."}
{"id": "4699649", "revid": "47767", "url": "https://it.wikipedia.org/wiki?curid=4699649", "title": "Ippocrate di Coo", "text": ""}
{"id": "4699653", "revid": "287204", "url": "https://it.wikipedia.org/wiki?curid=4699653", "title": "Furia spagnola", "text": "La cosiddetta Furia spagnola fu una sequenza di sanguinosi e vendicativi saccheggi delle citt\u00e0 nei Paesi Bassi (le Diciassette Province) effettuati dalla truppe spagnole regolari e ammutinate, verificatosi negli anni dal 1572 al 1579, durante la Rivolta dei pezzenti.\nLa pi\u00f9 famosa \"Furia spagnola\" fu il sacco di Anversa nel 1576. A volte questa con questa singolare espressione ci si riferisce all'intera campagna militare delle truppe ammutinate del 1576, e per i saccheggi delle citt\u00e0 del 1572.\nPremesse: un decennio di sconvolgimenti.\nDiverse richieste di attenuazione della coercizione religiosa nei Paesi Bassi meridionali, tra cui una petizione originata da un patto di nobili, nell'inverno del 1565-1566, erano state respinte.\nL'estate poi port\u00f2 rinnovati violenti scoppi di iconoclastia, tra cui il \"Beeldenstorm calvinista\" (attacchi iconoclasti nel 1566) con deturpamento di statue e decorazioni cattoliche in monasteri e chiese. La battaglia di Oosterweel nel marzo 1567 fu la prima risposta militare spagnola ai tanti disordini, e un preludio o l'inizio della Guerra degli ottant'anni.\nIl Re di Spagna nomin\u00f2 capitano generale Fernando \u00c1lvarez de Toledo duca d'Alba; il \"Duca di ferro\" con 10,000 uomini effettua il primo uso militare del cammino spagnolo.\nGli furono concessi poteri superiori a quelli della sorellastra del re Margherita di Parma, che aveva manovrato sia Granvella che Guglielmo d'Orange, il \"Silenzioso\" dietro le quinte, durante il tentativo di conciliare le priorit\u00e0 locali con gli ordini spagnoli. Al loro incontro, giudicando l'inflessibilit\u00e0 del duca su posizioni estreme, la duchessa si dimise. Il duca d'Alba sostitu\u00ec Margherita come governatore generale delle Diciassette Province, ed istitu\u00ec il Consiglio dei torbidi nel settembre dello stesso anno. Questo tribunale di stile corte marziale spesso condannava a morte gli oppositori politici e religiosi riformisti: pi\u00f9 di 1.000 esecuzioni fecero in modo che venisse chiamato il \"Consiglio di sangue\".\nI Geuzen (pezzenti di mare) scacciati dai porti inglesi conquistarono Brielle il 1\u00ba aprile 1572.\nQuesta base d'appoggio innesc\u00f2 la ribellione anti-realista nelle contee di Zelanda e di Olanda. Altre citt\u00e0 dei Paesi Bassi che mostrarono segni di ribellione contro l'aumento della tassazione e della persecuzione di protestanti, o che non fornivano appoggio alle truppe dell'uno e dell'altro contendente,\nfurono costrette con la forza al cattolicesimo e alla totale obbedienza politica alla corona spagnola.\nFurie spagnole.\nCompiute da militari sottopagati sotto un comando regolare.\nIn genere non era raro il saccheggio di una citt\u00e0 conquistata, ma il governatore Fernando d'Alba port\u00f2 la pratica a un livello superiore impostando intenzionalmente esempi terrificanti contro coloro che avevano simpatie per i ribelli.\nDal dicembre 1573, il grande ed inefficace dispendio finanziario e le proteste circa l'efferata crudelt\u00e0 delle spedizioni del Governatore, portarono alla nomina di Luis de Z\u00fa\u00f1iga y Requesens al posto del duca d'Alba, che torn\u00f2 in Spagna. Il famigerato 'Consiglio di sangue' cess\u00f2 di ordinare esecuzioni e gi\u00e0 nel giugno 1574 fu ufficialmente abolito da Requesens, sebbene rimase in carica fino all'estate del 1576.\nNell'ottobre del 1576, durante la ribellione della citt\u00e0 di Maastricht contro la sua fortezza a causa dei continui esosi pagamenti imposti, i soldati tedeschi della guarnigione spagnola seguirono gli ordini del Consiglio della citt\u00e0 e si misero a riposo. Mentre alcune truppe spagnole si attestarono su una delle porte, altri fuggirono con il comandante della guarnigione Francisco de Montesdoca verso la piccola fortificazione a Wyck al centro della citt\u00e0 di Maastricht, appena attraversato il ponte sul fiume Mosa. Anche se a Montesdoca fu garantita la sua sicurezza personale durante i negoziati, fu comunque arrestato durante questa disputa. Fu liberato quando dei soldati di rinforzo arrivarono da Dalem e quelli attestati a Wyck conquistarono la citt\u00e0. Poche vite di spagnoli erano state perse, i tedeschi si scusarono, ma dovettero accamparsi nei villaggi vicini.\nSpedizioni di saccheggio compiute da militari lasciati senza comando.\nCon la morte di Requesens nel marzo 1576, il re spagnolo nomin\u00f2 il suo fratellastro, Don Juan, come Governatore generale dei Paesi Bassi ma esit\u00f2 parecchi mesi prima di notificargli la nomina. Anche dopo, Don Juan non ebbe fretta di procedere nei Paesi Bassi. Gli ufficiali e soldati semplici non pagati e abbandonati, ammutinati, iniziarono una nuova campagna di saccheggi con i comportamenti gi\u00e0 visti in precedenza.\nConseguenze.\nCon la Pacificazione di Gand, firmata pochi giorni dopo i fatti di Anversa i Calvinisti e i Cattolici decisero di espellere tutte le truppe spagnole, per le quali avevano in corso negoziati dal sacco di Aalst.\nIl 12 febbraio 1577, il governatore generale Don Juan ader\u00ec all'accordo, firmando l'Editto perpetuo. Pochi mesi pi\u00f9 tardi, nonostante i termini pattuiti, Don Juan progett\u00f2 una nuova campagna contro i ribelli olandesi, che avevano trovato un alleato in Elisabetta I d'Inghilterra.\nAnche se mai riconosciuta da Re Filippo, una riunione di cattolici insedi\u00f2 suo nipote Mattia d'Austria, duca di Borgogna e Brabante, nella posizione di Governatore dei Paesi Bassi fino al 1581.\nCompiute dall'esercito vittorioso.\nAlessandro Farnese duca di Parma, figlio di Margherita di Parma, riconquist\u00f2 gran parte dei Paesi Bassi con metodi onorevoli sia nei confronti degli alleati che dei nemici. Subito dopo l'Unione di Arras un paio di settimane dopo, il 23 gennaio 1579, fu siglata l'Unione di Utrecht, con la quale di fatto fu sancita la separazione tra i Paesi Bassi del sud e del nord. Ma la guerra non era finita.\nTra il 12 marzo e il 1\u00ba luglio 1579 entrambe le parti subirono dure perdite nell'assedio di Maastricht.\nGli attaccanti vittoriosi scatenarono quindi una seconda \"furia spagnola\" a Maastricht, mentre il loro comandante, il governatore del Re Filippo, il duca Alessandro Farnese, era troppo malato per intervenire."}
{"id": "4699654", "revid": "33689", "url": "https://it.wikipedia.org/wiki?curid=4699654", "title": "Lista di grandi velieri", "text": ""}
{"id": "4699655", "revid": "73843", "url": "https://it.wikipedia.org/wiki?curid=4699655", "title": "Cecoslovacchia ai Giochi della XIX Olimpiade", "text": "La Cecoslovacchia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 121 atleti impegnati in 14 discipline per un totale di 66 competizioni. Portabandiera fu Bohumil Goli\u00e1n, capitano della squadra di pallavolo, alla sua seconda Olimpiade. Il bottino della squadra, alla sua undicesima partecipazione ai Giochi estivi, fu sette medaglie d'oro, due d'argento e quattro di bronzo, che valsero il settimo posto assoluto nel medagliere complessivo. Sei delle sette medaglie d'oro vennero dalle gare femminili e quattro di esse furono vinte dalla ginnasta V\u011bra \u010c\u00e1slavsk\u00e1, una delle protagoniste assolute di questa edizione dei Giochi."}
{"id": "4699664", "revid": "1543377", "url": "https://it.wikipedia.org/wiki?curid=4699664", "title": "Ciad ai Giochi della XXVI Olimpiade", "text": "Il Ciad hanno partecipato ai Giochi della XXVI Olimpiade di Atlanta, che si sono svolti dal 19 luglio al 4 agosto 1996.\nGli atleti della delegazione ciadiana sono 6."}
{"id": "4699665", "revid": "61051", "url": "https://it.wikipedia.org/wiki?curid=4699665", "title": "Operation Overcast", "text": ""}
{"id": "4699666", "revid": "929531", "url": "https://it.wikipedia.org/wiki?curid=4699666", "title": "Agatha Raisin e la sorgente della Morte", "text": ""}
{"id": "4699669", "revid": "1543377", "url": "https://it.wikipedia.org/wiki?curid=4699669", "title": "Togo ai Giochi della XXVI Olimpiade", "text": "Il Togo han partecipato ai Giochi della XXVI Olimpiade di Atlanta, che si sono svolti dal 19 luglio al 4 agosto 1996.\nGli atleti della delegazione togolese sono 5."}
{"id": "4699670", "revid": "640389", "url": "https://it.wikipedia.org/wiki?curid=4699670", "title": "Campionato asiatico e oceaniano di pallavolo maschile 2013", "text": "Il campionato asiatico e oceaniano di pallavolo maschile 2013 si \u00e8 svolto dal 28 settembre al 6 ottobre 2013 a Dubai, negli Emirati Arabi Uniti. Al torneo hanno partecipato 21 squadre nazionali asiatiche ed oceaniane e la vittoria finale \u00e8 andata per la seconda volta consecutiva all'Iran.\nRegolamento.\nLe ventuno squadre partecipanti sono state divise in otto gironi: le prime due classificate di ogni gironi hanno acceduto alla seconda fase a gironi, conservando il risultato dello scontro diretto, mentre l'ultima classificata di ogni girone ha acceduto ai quarti di finale per il diciassettesimo posto. Dopo la seconda fase a gironi, le prime due classificate di ogni girone hanno acceduto ai quarti di finale per il posto, mentre le ultime due classicate di ogni girone hanno acceduto ai quarti di finale per il nono posto; le squadre sconfitte ai quarti di finale per il primo posto hanno acceduto alle semifinali per il quinto posto, mentre le squadre sconfitte ai quarti di finale per il nono posto hanno acceduto alle semifinali per il tredicesimo posto.\nPodio.\nCampione.\nIran(Secondo titolo)\nSecondo posto.\nCorea del Sud\nTerzo posto.\nCina"}
{"id": "4699671", "revid": "729019", "url": "https://it.wikipedia.org/wiki?curid=4699671", "title": "DFS 40", "text": "Il DFS 40, inizialmente identificato come Delta V, era un aereo sperimentale monomotore e monoposto dotato di ala a delta, realizzato e sviluppato in Germania dall'istituto di ricerca Deutsche Forschungsanstalt f\u00fcr Segelflug (DFS) nella seconda parte degli anni trenta.\nIl DFS 40, codice di identificazione del progetto assegnato dal Reichsluftfahrtministerium (RLM), era un ulteriore sviluppo della serie Delta IV, velivoli sperimentali progettati e realizzati dal pioniere dell'aerodinamica Alexander Lippisch negli anni trenta, per testare la fattibilit\u00e0 e le caratteristiche dell'ala a delta. Sar\u00e0 l'ultimo progetto sviluppato da Lippisch per la DFS prima del suo passaggio alla Messerschmitt.\nStoria del progetto.\nNel 1937 l'ingegner Lippisch inizi\u00f2 a lavorare su un nuovo progetto di velivolo sperimentale. Indicato come Delta V era un'ulteriore estremizzazione del concetto dei precedenti prototipi atti ad eliminare le superfici di controllo dell'impennaggio introducendo progressivamente il concetto di ala volante.\nIl Delta V introduceva numerose migliorie aerodinamiche volte a ridurre ulteriormente la superficie frontale del velivolo. Il motore venne spostato in posizione centrale e collegato ad un'elica in configurazione spingente posta in coda e la cabina di pilotaggio monoposto occupava la parte anteriore del velivolo raccordandosi con la sua finestratura al bordo d'entrata dell'ala. Anche per il carrello d'atterraggio venne adottata una nuova configurazione abbandonando il biciclo fisso con elementi anteriori carenati dei precedenti modelli per adottare una soluzione retrattile a scomparsa totale.\nIl velivolo venne portato in volo per la prima volta come aliante all'inizio del 1939, ai comandi del pilota collaudatore Heini Dittmar, trainato da un Heinkel He 46 dalla pista di collaudo della DFS a Darmstadt. Durante i successivi voli di prova Dittmar riusc\u00ec a spiccare prestazioni di rilievo.\nPoco dopo il volo iniziale del Delta V, che aveva ricevuto dall'RLM la designazione ufficiale DFS 40, Lippisch venne trasferito alla Messerschmitt su indicazione dei vertici della stessa RLM ed il programma di prove del velivolo prosegu\u00ec fino alla sua perdita in seguito ad un incidente in volo. Lo studio dei dati riportati da Dittmar, sopravvissuto allo schianto, permise di identificare il problema nel calcolo della posizione del centro di massa, il quale causava difficolt\u00e0 di controllo in entrata di vite piatta."}
{"id": "4699673", "revid": "404449", "url": "https://it.wikipedia.org/wiki?curid=4699673", "title": "Giuseppe Stammati", "text": "Biografia.\nGiuseppe Stammati nacque nel rione Materdei di Napoli. Settimo, assieme al fratello gemello Luigi, di nove figli, perde il padre Gennaro a soli cinque anni, e a venti la madre Anna, donna che fino alla morte port\u00f2 avanti il proposito di dotare tutti i figli di una istruzione universitaria; sar\u00e0 il primogenito, Gaetano, a garantire, con i proventi di un umile lavoro, l'accesso agli studi e il loro completamento ai rimanenti fratelli.\nStammati trascorre un proficuo periodo a Napoli, e nel 1949 accetta una cattedra di insegnamento in Maremma, dove fra i colleghi conoscer\u00e0 la grossetana Clara Manescalchi, che sar\u00e0 sua moglie e madre delle sue figlie. \nA Grosseto conosce e frequenta lo scrittore Luciano Bianciardi e stabilir\u00e0 una solida amicizia con Carlo Cassola, che abita nello stesso stabile.\nNello medesimo periodo mantiene rapporti epistolari con Elena Croce, figlia di Benedetto, e molti altri colleghi e intellettuali del posto.\nFino al giorno della sua morte, colpito da una grave malattia, Stammati continuer\u00e0 a svolgere il suo compito di educatore sia come insegnante che come preside in vari istituti e licei grossetani."}
{"id": "4699675", "revid": "61051", "url": "https://it.wikipedia.org/wiki?curid=4699675", "title": "Lippisch Delta V", "text": ""}
{"id": "4699684", "revid": "253269", "url": "https://it.wikipedia.org/wiki?curid=4699684", "title": "Robert J. Wilke", "text": "Recit\u00f2 in 200 film dal 1936 al 1981 e apparve in un centinaio di produzioni televisive dal 1951 al 1981, accreditato anche con i nomi Bob Wilke, Robert Wilke, Bob Wilkie e Robert Wilkie. \u00c8 noto soprattutto per i suoi ruoli di cattivi, principalmente nel western.\nBiografia.\nRobert J. Wilke nacque a Cincinnati, in Ohio, il 18 maggio 1914. Inizi\u00f2 come stuntman nei primi anni 30 e la sua prima apparizione, non accreditata, avvenne nel film \"San Francisco\" (1936). Ben presto cominci\u00f2 ad ottenere parti pi\u00f9 o meno regolari, soprattutto nel ruolo dello scagnozzo o dell'antagonista e lasci\u00f2 il segno, quando, insieme a Lee Van Cleef e Sheb Wooley, interpret\u00f2 Jim Pierce, uno dei tre uomini in attesa alla stazione in \"Mezzogiorno di fuoco\" (1952). Continu\u00f2 la sua carriera di attore specializzandosi nel genere western e interpretando nella maggior parte dei casi la parte del villain. Nel 1960 apparve nel breve ruolo dello sfrontato Wallace, l'uomo che perde la sfida al lancio del coltello con Britt (James Coburn) nel film \"I magnifici sette\".\nAl di fuori del western, Wilke apparve in film come \"Da qui all'eternit\u00e0\" (1953) e \"Ventimila leghe sotto i mari\" (1954), nel quale ebbe il ruolo del primo ufficiale del Nautilus, destinato a rimanere ucciso nel combattimento corpo a corpo col protagonista Ned Land (interpretato da Kirk Douglas) in una memorabile sequenza: Wilke qui imperson\u00f2 eccezionalmente un personaggio non propriamente malvagio, ma pur sempre orgoglioso e freddo (lo si vede concitato solo nella scena in cui egli avverte il capitano Nemo che un calamaro gigante si sta avvicinando al sottomarino).\nNumerose furono le apparizioni di Wilke come guest star nelle serie televisive degli anni cinquanta e sessanta. Fu accreditato otto volte tra il 1951 e il 1953 per la serie western \"Le avventure di Rex Rider\", cinque volte in \"Bonanza\", quattro volte in \"Carovane verso il West\" e \"Death Valley Days\" e tre volte ne \"Gli uomini della prateria\", \"Cisco Kid\", \"Tombstone Territory\" e \"Daniel Boone\". Nel 1965 interpret\u00f2 il ruolo dello sceriffo Sam Corbett, uno dei personaggi ricorrenti nella serie western \"La leggenda di Jesse James\".\nWilke fu un ottimo giocatore di golf, eccellendo tra le celebrit\u00e0 di Hollywood in questa disciplina.\nMor\u00ec di cancro a 74 anni, a Los Angeles, in California, il 28 marzo 1989, e fu cremato."}
{"id": "4699685", "revid": "1347902", "url": "https://it.wikipedia.org/wiki?curid=4699685", "title": "Ordine di Gloria ed Onore", "text": "Ordine della Gloria e dell'Onore \u2014 \u00e8 il secondo e pi\u00f9 antico ordine della Chiesa ortodossa russa.\nStoria.\nL'\u041erdine fu istituito su decreto del Patriarca Alessio II e del sacro Sinodo il 23 marzo 2004.\nStatuto.\nL'Ordine viene conferito ai capi di Stato e di governi, organizzazioni internazionali, capi di Chiese e denominazioni, casi eccezionali e personaggi pubblici per il loro significativo contributo alla cooperazione interconfessionale e interreligiosa, per la promozione della pace e dell'amicizia fra i popoli.\nDescrizione dell'Ordine.\nDistintivo dell'Ordine.\nUn disegno fatto a forma di cerchio con un medaglione fatto con la tecnica \u00absmalto di Rostov\u00bb al centro. Sul medaglione \u00e8 riportato un ramo d'ulivo su uno sfondo azzurro cielo, \u0430 \u0432\u043e\u043a\u0440\u0443\u0433 \u043d\u0435\u0433\u043e \u0440\u0430\u0441\u043f\u043e\u043b\u043e\u0436\u0435\u043d\u044b 32 strass del diametro di 3\u00a0mm nella cornice dei due grani rami di alloro, coperti da smalto verde. Alla sommit\u00e0 del simbolo dell'Ordine due estremit\u00e0 che si intersecano con un diametro di 5\u00a0mm.\nModifiche allo statuto.\nIl Santo Sinodo, nella riunione tenutasi il 25 dicembre 2009, ha deciso di stabile un II e III grado dell'Ordine, istituendo una medaglia d'Onore e Gloria in due gradi. Per questo proposito sono state apportate le modifiche allo statuto dell'Ordine di Gloria ed Onore e alle rispettive descrizioni. Questi cambiamenti sono riportati nel \u00abRegolamento per l'aggiudicazione della Chiesa Ortodossa Russa\u00bb proposti per l'approvazione da parte del Consiglio dei vescovi \u0410\u0440\u0445\u0438\u0435\u0440\u0435\u0439\u0441\u043a\u043e\u0433\u043e \u0421\u043e\u0431\u043e\u0440\u0430."}
{"id": "4699689", "revid": "339392", "url": "https://it.wikipedia.org/wiki?curid=4699689", "title": "Mickey Mouse Club", "text": ""}
{"id": "4699697", "revid": "1573940", "url": "https://it.wikipedia.org/wiki?curid=4699697", "title": "Campephagidae", "text": "Campephagidae \u00e8 una famiglia di uccelli passeriformi.\nTassonomia.\nLa famiglia comprende 93 specie in 11 generi:"}
{"id": "4699700", "revid": "1305772", "url": "https://it.wikipedia.org/wiki?curid=4699700", "title": "Siriano", "text": ""}
{"id": "4699702", "revid": "767487", "url": "https://it.wikipedia.org/wiki?curid=4699702", "title": "Ken McDonald", "text": ""}
{"id": "4699711", "revid": "409613", "url": "https://it.wikipedia.org/wiki?curid=4699711", "title": "A.k.a Cartoon inc", "text": ""}
{"id": "4699718", "revid": "850405", "url": "https://it.wikipedia.org/wiki?curid=4699718", "title": "FER Gen\u00e8ve", "text": ""}
{"id": "4699720", "revid": "1341328", "url": "https://it.wikipedia.org/wiki?curid=4699720", "title": "Supercoppa italiana 2005 (pallamano maschile)", "text": "La Supercoppa italiana 2005 \u00e8 stata la 1\u00aa edizione del torneo di pallamano riservato alle squadre vincitrici, l'anno precedente, la Serie A1 e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Merano per la 1\u00aa volta nella sua storia."}
{"id": "4699723", "revid": "2083787", "url": "https://it.wikipedia.org/wiki?curid=4699723", "title": "Episodi di Orphan Black (prima stagione)", "text": "La prima stagione della serie televisiva Orphan Black \u00e8 stata trasmessa in prima visione dalla rete televisiva canadese Space e dal network statunitense BBC America dal 30 marzo al 1\u00ba giugno 2013\nTutti i titoli degli episodi sono citazioni da \"L'origine delle specie\" di Charles Darwin.\nIn Italia la serie verr\u00e0 trasmessa dal 3 giugno 2014 sul canale Premium Action di Mediaset Premium; in chiaro \u00e8 andata in onda su Italia 2 dal 4 maggio 2016\nSelezione naturale.\nTrama.\nLa truffatrice inglese Sarah Manning (Tatiana Maslany) assiste al suicidio di una donna identica a lei, Beth Childs, che si getta sotto un treno. Sarah le ruba la borsa e, scoprendo che \u00e8 una donna benestante, decide di assumere la sua identit\u00e0 e ripulire il suo conto bancario cos\u00ec da poter riprendersi sua figlia, Kira (Skyler Wexler), temporaneamente sotto le cure di Siobhan Sadler (Maria Doyle Kennedy), che Sarah chiama Signora S. Sarah chiede inoltre a suo fratello adottivo Felix Dawkins (Jordan Gavaris) di identificare il corpo di Beth spacciandolo per quello della sorella, cos\u00ec da poter avere pi\u00f9 tempo per portare a termine il suo piano e far perdere le sue tracce a Victor (Michael Mando), il suo ex ragazzo spacciatore. Sarah ritira 75.000$ dal conto di Beth, ma successivamente scopre che Beth era una detective della polizia, sospesa per aver ucciso una civile, Maggie Chen. Il partner di Beth, Arthur \"Art\" Bell (Kevin Hanchard) segue \"Beth\" e la forza a salire sulla sua macchina trascinandola in commissariato per sostenere l'interrogatorio per tornare in servizio. Sarah riesce a liberarsi dell'inconveniente ma viene affrontata da Katja Obinger, un'altra sosia dalla Germania che la scambia per Beth, iniziando a farle strane domande. Tuttavia Katja viene uccisa da un cecchino, mentre Sarah, ancora sconvolta da questa serie di eventi, riesce a fuggire.\nIstinto.\nTrama.\nSarah viene contattata da una donna che le ordina di sbarazzarsi del corpo di Katja e di cercare la sua valigetta. Dopo aver seppellito il cadavere, Sarah si ritrova ad affrontare il fidanzato di Beth, Paul Dierden (Dylan Bruce), che sembra notare delle stranezze nel suo comportamento e Art, che le rivela di averla seguita e di aver preso i suoi 75.000$ e che non glieli restituir\u00e0 finch\u00e9 lei non testimonier\u00e0 all'indagine riguardo all'uccisione di Maggie Chen cos\u00ec da ripulire la sua reputazione. Sarah scopre anche che Art aveva messo un cellulare in mano al cadavere di Maggie Chen per far sembrare che Beth avesse fatto partire il colpo per legittima difesa e non vuole che si sappia. Alla finge Sarah riesce sia a sostenere l'interrogatorio al commissariato, sia a recuperare la valigetta, fingendosi Katja per intrufolarsi in hotel. Dentro la valigetta trova le prove dell'esistenza di altre sosia, una delle quali \u00e8 Alison Hendrix, una casalinga. Sarah rintraccia Alison e le due organizzano un altro incontro nel quale Sarah incontra un'altra sosia, la studentessa di biologia evolutiva dello sviluppo Cosima Niehaus, la donna con cui aveva parlato al telefono.\nMutazione secondo natura.\nTrama.\nAlison e Cosima rivelano a Sarah di essere cloni. Nella valigetta, Sarah e Felix scoprono che tre dei cloni che Katja aveva trovato sono gi\u00e0 morti. Sarah capisce di doversi affrettare a recuperare i soldi da Art per poter fuggire con Felix e la figlia, ma il collega le dice di voler aspettare che venga riabilitata e gli dimostri di essere tornata in s\u00e9. Sarah viene riabilitata come detective e viene coinvolta in un caso in cui viene trovato un corpo in una cava, corpo che si rivela essere quello di Katja. Sarah deve allora impegnarsi a depistare l'indagine riguardo all'omicidio di Katja e, preoccupata che le sue impronte digitali possano essere identiche a quelle della tedesca, le elimina dall'archivio, fingendo di non aver trovato nessuna corrispondenza. Nel frattempo Art riesce a rintracciare il killer, cos\u00ec lui e Sarah vanno a cercarlo ma questi inizia a sparargli addosso all'improvviso. Sarah salva la vita di Art e poi insegue il killer, scoprendo che si tratta di un altro clone, Helena, una ragazza ucraina. Sarah ferisce Helena, che per\u00f2 riesce a fuggire e viene raggiunta da Art che, convinto di avere davanti a s\u00e9 Beth tornata finalmente in s\u00e9, decide di restituire i soldi a Sarah. Avendo ottenuto quello che voleva, Sarah \u00e8 pronta a riprendere Kira, nonostante la signora S. non la reputi una persona sufficientemente stabile, ma alla fine si rende conto di non poter continuare a vivere in modo sconsiderato per il bene della sua bambina, cos\u00ec decide di non voler scappare ancora una volta, ma di voler comprendere meglio quello che sta accadendo.\nEffetti delle condizioni esterne.\nTrama.\nSarah e Art continuano a cercare il killer, ma Sarah non gli rivela che sia Helena che la vittima sono le sue sorelle cloni. Sulla base di alcuni comportamenti del killer la polizia crede che questi sia un cristiano fondamentalista, mentre Cosima deduce che il gruppo affiliato ad Helena sostiene che i cloni siano abomini e debbano essere uccisi. Helena tiene sotto controllo Sarah e le indagini, intrufolandosi in commissariato fingendosi lei, mettendo a rischio la sua gi\u00e0 vacillante copertura. La signora S. permette a Sarah di visitare Kira, ma essendo lei impegnata con le indagini, Felix chiede ad Alison di impersonarla cos\u00ec da non permettere alla Signora S. di non farle vedere mai pi\u00f9 sua figlia. Tuttavia, nonostante Alison riesca a ingannare con successo la signora S., lo stesso non avviene con Kira che capisce immediatamente che lei non \u00e8 Sarah. Nel frattempo, dopo essersi liberata di Paul, con cui intrattiene una relazione burrascosa a causa dei problemi di coppia che Beth aveva con lui, Sarah viene attirata da Helena nell'appartamento di Maggie Chen, dove le viene rivelato che Maggie lavorava per lo stesso gruppo per cui lavora Helena; Beth l'aveva in realt\u00e0 uccisa per proteggere i cloni. Temendo l'arrivo di Art, Sarah decide di far fuggire Helena che sviene per strada, venendo rapita da un uomo misterioso che indossa lo stesso simbolo indossato da Helena e Maggie.\nSarah capisce di non poter continuare a indagare su Helena nei panni di Beth come detective e decide di lasciare la polizia, rendendo Art ancora pi\u00f9 sospettoso.\nPatologie dell'esistenza.\nTrama.\nSarah inizia a legare con Paul e i due passano la notte insieme. Dopo essersi svegliata da un presunto sogno in cui veniva sottoposta a esperimenti, Sarah sputa dalla bocca un elettrodo. I cloni scoprono quindi che sono sorvegliate da \"monitor\", persone che sono nella loro vita per controllarle. Sarah sospetta che Paul sia il suo monitor, mentre Alison inizia a sospettare che il suo sia suo marito Donnie (Kristian Bruun), trovando conferma in alcuni suoi atteggiamenti come la presenza in casa di una valigetta segreta e delle strane telefonate. Alison decide allora di acquistare una microcamera per osservare il comportamento del marito durante la notte. Nel frattempo, incontra casualmente Vic che scopre che Sarah ha finto la sua morte. Sarah \ndecide di dare a Vic 20.000$ per essere lasciata in pace, per ripagare il debito con lo spacciatore e per ripagare Vic stesso dei danni fisici ed emotivi che ha dovuto subire per essersi indebitato. Sarah e Felix spiano Paul, introducendo dei microfoni nell'edificio in cui l'uomo lavora e, attraverso una conversazione con il suo capo, Olivier, che si informa sullo stato di salute mentale di Beth, i due confermano le proprie ipotesi. Nel frattempo, senza che loro lo sappiano, lo stesso Paul segue Sarah mentre questa accompagna Kira a scuola. Dopo aver chiamato Sarah per incontrarla a casa, Paul le punta una pistola addosso e le chiede spiegazioni, spingendo la donna a rivelargli che Beth \u00e8 morta. Quando Sarah chiede a Paul perch\u00e9 la stia controllando, lui ammette di non saperlo.\nLa variazione allo stato domestico.\nTrama.\nAlison scopre che il marito si \u00e8 alzato in piena notte, ritornando a letto solo alle prime luci dell'alba. Paranoica, Alison lo stordisce e lo lega a una sedia nel seminterrato iniziando un interrogatorio con lo scopo di fare rivelare all'uomo tutto quello che sa, minacciandolo con gli strumenti per il collage. Per evitare che i vicini, che stanno partecipando a una festa da lei precedentemente organizzata, lo scoprano, Alison chiede a Sarah di interrogare Donnie mentre lei pensa ai suoi ospiti. Fingendosi Alison, Sarah interroga Donnie, che le rivela di essersi alzato di notte solo per guardare una partita di cricket, facendole capire che Alison ha tratto le sue conclusioni troppo in fretta. Nel frattempo Paul segue Sarah a casa di Alison e scopre che \u00e8 un clone. La aiuta inoltre a sbarazzarsi di Vic che continuava a importunarla. Felix sospetta che la vicina di Alison, Aynsley Norris (Natalie Lisinska), sia il suo vero monitor, poich\u00e9 le sta continuamente col fiato sul collo. Nel frattempo Cosima, tornata all'Universit\u00e0 in Minnesota, capisce che quello dei monitor \u00e8 un meccanismo a \"doppio-cieco\u201d, in cui i controllori non sono pienamente consapevoli di ci\u00f2 che stanno monitorando. Cosima viene inoltre avvicinata da Delphine Cormier (\u00c9velyne Brochu), un'altra studentessa, immediatamente sospettata di essere il suo monitor. Le due diventano amiche e Cosima decide di partecipare con lei a una lezione del Dottor Aldous Leekie (Matt Frewer) dell'Istituto Dyad, un sostenitore del \"neoluzionismo\" (utilizzare la tecnologia per avanzare l'evoluzione umana). Cosima si rivela alquanto scettica e questo suo atteggiamento affascina molto Delphine, che invece sembra pensarla come il dottor Leekie. \nAlla fine dell'episodio, viene rivelato che Delphine e Leekie sono amanti.\nLe parti sviluppate in modo insolito.\nTrama.\nPaul viene interrogato dal suo responsabile, Olivier Duval, riguardo al comportamento di Beth e, nonostante cerchi di coprire il fatto che Sarah stia fingendo di essere Beth, i neoluzionisti scoprono la verit\u00e0 dopo aver controllato i risultati di un test fatto su di lei. I neoluzionisti credono anche che sia Sarah il killer degli altri cloni. Nel frattempo, Helena viene curata dal suo addestratore Tomas (Daniel Kash), che le ordina di uccidere Sarah. Helena appare molto riluttante poich\u00e9 percepisce uno strano legame con lei, quindi implora Sarah di rivelarle i nomi degli altri cloni per poter uccidere loro al suo posto. Successivamente Sarah chiama Helena e le chiede di aiutarla a liberare Paul che \u00e8 stato imprigionato nel nightclub di Olivier, chiamato \"Neolution\", dal momento che egli, per proteggere Sarah, di cui si \u00e8 innamorato, ha mentito a Olivier, facendo il doppio gioco. Sarah d\u00e0 quindi a Helena proprio il nome di Olivier, inducendola a ucciderlo. Helena lo ferisce gravemente, tagliandogli la coda, evidente simbolo della sua fede nel neoluzionismo, permettendo a Sarah, Paul e Felix di fuggire e nascondersi nell'appartamento di quest'ultimo. Nel frattempo Cosima continua ad avvicinarsi a Delphine, uscendo con lei e incontrando nuovamente il dottor Leekie che le spiega il suo punto di vista e le invita entrambe a entrare nel Dyad come ricercatrici. Cosima, ormai totalmente infatuata di Delphine, la bacia prendendola alla sprovvista, venendo per\u00f2 bloccata dalla donna che va via. La polizia continua ad indagare sul corpo di Katja e scopre che il DNA del cadavere \u00e8 lo stesso del killer e che le impronte digitali di Katja corrispondono a quelle di Beth.\nSpiaggia ridente.\nTrama.\nPaul ricatta Olivier e lo obbliga a dire a Leekie che il clone killer \u00e8 solo Helena. Leekie rivela a Paul che ha un nuovo lavoro per lui e, successivamente, uccide Olivier. Delphine rivela a Leekie che Cosima ci ha provato con lei e il dottore la spinge a scoprire con quanti cloni \u00e8 in contatto, dicendole di voler solo preservare la sua sicurezza. Delphine si rende conto di provare qualcosa per Cosima, cos\u00ec va a trovarla e le due passano una notte insieme; successivamente, Delphine si approfitta della situazione per ispezionare la casa di Cosima, scoprendo che l'amica \u00e8 consapevole non solo della presenza di suoi sosia, ma proprio del progetto della clonazione. Delphine rivela i nomi dei cloni a Leekie, ma evita di menzionare Kira che rappresenta un'evidente anomalia. Nel frattempo Art si reca all'obitorio per controllare il corpo di \"Sarah\", e questo lo porta da Felix. Felix viene interrogato e Art capisce che \u00e8 stato lui a chiamarlo anonimamente per dargli informazioni su Beth, la sera del rapimento di Paul nel club di Olivier, dal momento che Sarah aveva detto al fratello di chiamare il detective nel caso in cui non fosse riuscita a tornare in tempo. Alison si vendica di Aynsley, sospettando che sia il suo monitor, e ha un rapporto sessuale con suo marito Chad. Aynsley la scopre e si confronta con lei, infangandole la reputazione davanti a tutti i vicini. Alison, stremata dalla situazione, chiede aiuto a Sarah che decide finalmente di rendere partecipe della situazione anche la Signora S. e le rivela la verit\u00e0 sui cloni. Mentre stanno parlando, Kira vede Helena affacciarsi alla porta e, affascinata, la segue in strada. Kira \u00e8 molto gentile con Helena, ma quando sente che sua madre la sta chiamando, le va incontro e viene investita da un'auto.\nSelezione involontaria.\nTrama.\nKira viene portata all'ospedale, dove riesce miracolosamente a guarire velocemente. Mentre Sarah, Felix e la signora S. aspettano in ospedale, Alison torna a casa e scopre che Aynsley ha organizzato una riunione per discutere del suo recente comportamento e delle sue dipendenza. Incoraggiata da Felix, Alison capovolge la situazione e incentra la conversazione su Aynsley, ancora convinta che sia lei il suo monitor. Art trova le riprese delle telecamere di sicurezza della stazione ferroviaria dove Beth si \u00e8 suicidata e scopre che Sarah ha rubato la sua identit\u00e0. Cosima scopre che Delphine ha rivelato a Leekie i nomi dei cloni e ne rimane molto ferita, decidendo quindi di confrontarsi con lei. Delphine le rivela che \u00e8 a conoscenza dell'esistenza di Kira ma che non lo ha rivelato a Leekie, sapendo che la sua vita sarebbe stata in pericolo se l'avesse fatto (Kira \u00e8 infatti l'unica figlia biologica di un clone). Sarah, spinta da Paul, incontra Leekie, concordando con lui che \u00e8 necessario fermare Helena, la quale nel frattempo si sente profondamente in colpa per quello che \u00e8 successo a Kira e si scontra con Tomas, che la rinchiude in una gabbia. Sarah la rintraccia e si scontra a sua volta con Tomas, rinchiudendolo in gabbia e prendendo con s\u00e9 Helena. Successivamente torna dalla Signora S. che ha chiamato i suoi contatti a Londra e ha incontrato Amelia, la madre biologica di Sarah. Amelia le rivela di averla data via ed esser fuggita dopo aver scoperto di essere una madre surrogata per gli scienziati Dyad. Inoltre Amelia le rivela di aver dato alla luce due gemelle e di averne affidata una allo stato e una alla chiesa: si tratta quindi di Sarah ed Helena.\nInfinite forme bellissime.\nTrama.\nMentre Amelia incontra Helena, la polizia arriva a casa della signora S. per arrestare Sarah, dando quindi modo a Helena di scappare. In commissariato Sarah sta per rivelare tutta la verit\u00e0 ad Art, ma viene portata via da Daniel Rosen (Matthew Bennett), un agente del Dyad che si dichiara il suo avvocato. Sarah viene portata da Rachel Duncan, un clone che occupa i vertici dell'organizzazione Dyad e che offre a Sarah e Kira la sua protezione. Leekie fa lo stesso con Alison e Cosima, che, appena tornata dall'Universit\u00e0 per allontanarsi da Delphine, inizia a mostrare i sintomi della stessa malattia respiratoria che aveva Katja. Alison affronta Aynsley un'ultima volta, guardandola poi morire soffocata accidentalmente dalla sua sciarpa senza fare nulla per impedirlo. Amelia rivela a una donna che si finge Sarah che la Signora S. non \u00e8 quello che dice di essere, ma questa \"Sarah\" \u00e8 in realt\u00e0 Helena, che la accoltella dandole la colpa di averla consegnata ai fanatici religiosi, i proletani. Quando Sarah trova il suo cadavere, rimane profondamente ferita poich\u00e9 aveva finalmente incontrato la sua vera madre e spara quindi Helena al petto, lasciandola moribonda. Alison firma il documento di Leekie, mentre Sarah incontra Rachel pronta a firmare anch'essa l'accordo. Tuttavia lungo la strada Cosima, che \u00e8 stata raggiunta da Delphine che si dichiara dalla sua parte, poich\u00e9 si \u00e8 innamorata di lei, decifra un codice nascosto nel genoma dei cloni: \"questo organismo e il suo materiale genetico derivato sono propriet\u00e0 intellettuale riservata\". Cosima avvisa Sarah, che decide di non firmare il contratto in quanto il Dyad potrebbe prendersi persino Kira essendo tecnicamente 'proprietario' dei cloni e di tutto ci\u00f2 che li riguarda. Tornata a casa scopre che \u00e8 stata perquisita e che la Signora S. e Kira non ci sono pi\u00f9."}
{"id": "4699725", "revid": "287204", "url": "https://it.wikipedia.org/wiki?curid=4699725", "title": "Sea Dogs (videogioco)", "text": "Sea Dogs (in russo: \u041a\u043e\u0440\u0441\u0430\u0440\u044b: \u041f\u0440\u043e\u043a\u043b\u044f\u0442\u0438\u0435 \u0434\u0430\u043b\u044c\u043d\u0438\u0445 \u043c\u043e\u0440\u0435\u0439; lett. Corsari: La Maledizione dei Mari Lontani) \u00e8 un videogioco di ruolo russo del 2000 per Microsoft Windows sviluppato da Akella e pubblicato da Bethesda Softworks. \nIl sequel, \"Sea Dogs II\", \u00e8 ispirato a Pirati dei Caraibi anche se alcuni elementi sono totalmente estranei alla trama del film.\nTrama.\nIl gioco si svolge all'interno di un immaginario arcipelago, anche se \u00e8 pi\u00f9 volte menzionato che si trovi nei Caraibi. Sono presenti colonie francesi, spagnole, inglesi e anche dei nascondigli fortificati per pirati.\nIl protagonista, Nicholas, \u00e8 stato cresciuto dalla madre fin da bambino. Gli unici ricordi che ha del padre sono la sua partenza su una nave e un medaglione dorato che gli ha regalato. Nicholas cresce, e come suo padre, va in mare alla ricerca di avventure. Ben presto viene catturato dagli spagnoli, ma riesce a fuggire con una piccola nave e un equipaggio. Arrivato nella colonia inglese, inizia una nuova vita.\nModalit\u00e0 di gioco.\nNel gioco, il giocatore \u00e8 il capitano di una nave che pu\u00f2 essere o un corsaro o un pirata. In esso \u00e8 presente un'interfaccia 3D e il gameplay \u00e8 simile a \"Sid Meier's Pirates!\".\nIl giocatore pu\u00f2 scegliere se lavorare per una qualsiasi delle tre nazioni, oltre ad iniziare la carriera di un pirata. Per far s\u00ec che la ricerca di suo padre abbia successo, il giocatore dovr\u00e0 cambiare le bandiere della propria nave un tot di volte. La ricerca sveler\u00e0 i segreti della storia del padre del protagonista, la sua morte e la sua eredit\u00e0.\nAccoglienza.\n\"Sea Dogs\" ha ricevuto parecchie critiche dalla sua uscita: IGN \u00e8 rimasto colpito da esso, definendolo \"un gioco che non si vuole perdere\"; GameSpot ha invece affermato che si tratta di \"un'avventura che pu\u00f2 essere coinvolgente nonostante i tanti problemi\"."}
{"id": "4699728", "revid": "436907", "url": "https://it.wikipedia.org/wiki?curid=4699728", "title": "Fritz (album)", "text": "Fritz \u00e8 il quarto album in studio del produttore discografico italiano Fritz da Cat, pubblicato il 1\u00ba ottobre 2013 dalla Universal Music Group.\nL'album ha esordito alla 8\u00aa posizione della classifica italiana degli album.\nDescrizione.\nPubblicato a distanza di un mese da \"Leaks\", \"Fritz\" contiene tutte le tracce presenti in quest'ultimo album pi\u00f9 altri dieci inediti realizzati in collaborazione con alcuni rapper appartenenti alla scena rap italiana come Fabri Fibra, Gu\u00e9 Pequeno, Dargen D'Amico e Mondo Marcio."}
{"id": "4699734", "revid": "124893710", "url": "https://it.wikipedia.org/wiki?curid=4699734", "title": "Ashley Laurence", "text": ""}
{"id": "4699735", "revid": "121360381", "url": "https://it.wikipedia.org/wiki?curid=4699735", "title": "Supercoppa italiana 2006 (pallamano maschile)", "text": "La Supercoppa italiana 2006 \u00e8 stata la 2\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Conversano per la 1\u00aa volta nella sua storia."}
{"id": "4699737", "revid": "729019", "url": "https://it.wikipedia.org/wiki?curid=4699737", "title": "Billionfold", "text": "Billionfold Inc \u00e8 una societ\u00e0 produttiva statunitense fondata nel 2004 da Butch Hartman, nota per aver prodotto serie come Due Fantagenitori. Attualmente la compagnia produce serie per Nickelodeon."}
{"id": "4699738", "revid": "399", "url": "https://it.wikipedia.org/wiki?curid=4699738", "title": "Billionfold Inc.", "text": ""}
{"id": "4699739", "revid": "599013", "url": "https://it.wikipedia.org/wiki?curid=4699739", "title": "Cayetano Ortega", "text": "Di origine caraibica, Fu tra i giocatori che il 15 aprile 1935 scesero in campo in occasione della prima storica partita della nazionale di pallacanestro della Spagna; disput\u00f2 inoltre la prima edizione degli Europei, vincendo la medaglia d'argento. Con la \"Roja\" ha collezionato in totale 4 presenze.\nMor\u00ec nel corso della guerra civile spagnola."}
{"id": "4699741", "revid": "253269", "url": "https://it.wikipedia.org/wiki?curid=4699741", "title": "Robert F. Simon", "text": "Ha recitato in oltre 40 film dal 1950 al 1971 ed \u00e8 apparso in oltre 150 produzioni televisive dal 1951 al 1985. \u00c8 stato accreditato anche con il nome Robert Simon.\nBiografia.\nRobert F. Simon nacque a Mansfield, in Ohio, il 2 dicembre 1908. Inizi\u00f2 la sua carriera di attore nella Cleveland Play House e in alcune produzioni a Broadway (qui debutt\u00f2 in \"Clash By Night\" di Clifford Odets). Sul grande schermo fece il suo debutto con il film del 1950 \"Sui marciapiedi\". Inizi\u00f2 poi una lunga carriera televisiva che lo vide interprete anche di diversi personaggi regolari. Interpret\u00f2, tra gli altri, il ruolo di Dave Tabak in 9 episodi della serie televisiva \"Saints &amp; Sinners\" dal 1962 al 1963, del generale Alfred Terry in 17 episodi della serie televisiva \"Custer\" nel 1967, dello zio Everett in tutti e 17 gli episodi della serie televisiva \"Nancy\" dal 1970 al 1971 e di J. Jonah Jameson in 13 episodi della serie televisiva \"L'uomo ragno\" dal 1978 al 1979. \u00c8 ricordato anche per il ruolo del generale Mitchell nella prima stagione (1972-1973) della serie \"M*A*S*H\". Fu accreditato come guest star nella maggior parte delle produzioni televisive western dell'epoca d'oro della televisione statunitense (anni 50 e 60) e per tre volte in \"Perry Mason\".\nMor\u00ec a Tarzana, in California, il 29 novembre 1992 e fu seppellito all'Oakwood Memorial Park di Chatsworth (Los Angeles)."}
{"id": "4699745", "revid": "896146", "url": "https://it.wikipedia.org/wiki?curid=4699745", "title": "Michael H. Kenyon", "text": "Venne dichiarato colpevole di sei rapine a mano armata ai danni di vittime femminili che, in tre casi, furono anche costrette a subire dei forzati clisteri di acqua calda contro la loro volont\u00e0. Kenyon \u00e8 conosciuto anche con i nomi \"Champaign Enema Bandit\", \"The Ski Masked Bandit\", e \"The Illinois Enema Bandit\". \nCarriera criminale (1966-1975).\nLa prima aggressione messa in atto da Kenyon fu quella ai danni di due sorelle adolescenti nel marzo 1966 a Champaign, nello Stato dell'Illinois. Kenyon si laure\u00f2 all'Universit\u00e0 dell'Illinois a Urbana-Champaign nel 1967 e poco dopo lasci\u00f2 lo Stato. Nello stesso periodo iniziarono ad avere luogo altre aggressioni simili a Manhattan, Norman e Los Angeles.\nKenyon fece ritorno a Champaign nel 1972 e le aggressioni ripresero. Nel maggio 1975, Kenyon trov\u00f2 lavoro come revisore presso l'Illinois Department of Revenue di Lincolnwood. Quindi diede il via a nuovi attacchi, inclusi tre contro delle hostess nella Contea di Cook. Aggred\u00ec inoltre quattro donne nella cittadina di Urbana, e ad una di esse pratic\u00f2 un clistere. La stessa sera Kenyon rimase coinvolto in un piccolo incidente stradale, ma non venne fermato dalla polizia.\nAlcune settimane dopo, il nome di Kenyon inizi\u00f2 ad essere associato con una serie di rapine avvenute nei sobborghi di Chicago. Durante l'interrogatorio da parte degli agenti, egli improvvisamente inizi\u00f2 a parlare del \"bandito dei clisteri\". Dopo l'arresto, nel dicembre 1975, venne giudicato legalmente sano di mente e dichiarato colpevole di sei rapine a mano armata. Venne condannato a pene variabili dai 6 ai 12 anni di carcere per ogni accusa. Venne rimesso in libert\u00e0 condizionale nel 1981 dopo aver scontato sei anni di prigione.\nRiferimenti nella cultura di massa.\nIl curioso caso giudiziario di Kenyon divenne il soggetto della canzone \"The Illinois Enema Bandit\" del musicista rock Frank Zappa, registrata dal vivo nel dicembre 1976 e pubblicata sul disco \"Zappa in New York\" (1978). Il compositore jazz Henry Threadgill incise il brano \"Salute to the Enema Bandit\" e lo incluse nel suo album del 1986 intitolato \"Air Show No. 1\". La sua particolare perversione sessuale fu di ispirazione, inoltre, per il film pornografico del 1976 \"Water Power\" con Jamie Gillis nella parte di Kenyon. Il termine \"Enema Bandit\" divenne, all'epoca, scherzosamente di uso comune negli Stati Uniti a seguito delle gesta di Kenyon. Nel romanzo del 1974 \"The Odd Woman\" di Gail Godwin, la protagonista Jane Clifford, professoressa alla Midwestern University, \u00e8 terrorizzata dal \"bandito dei clisteri\", che incarna le sue paure recondite di perdere il controllo della propria vita."}
{"id": "4699755", "revid": "1798099", "url": "https://it.wikipedia.org/wiki?curid=4699755", "title": "Tatuaggio criminale", "text": ""}
{"id": "4699759", "revid": "61748103", "url": "https://it.wikipedia.org/wiki?curid=4699759", "title": "Cimitero di San Gregorio (Monza)", "text": ""}
{"id": "4699760", "revid": "61748112", "url": "https://it.wikipedia.org/wiki?curid=4699760", "title": "Monti La Spina - Zaccana", "text": ""}
{"id": "4699769", "revid": "1494169", "url": "https://it.wikipedia.org/wiki?curid=4699769", "title": "Scalphunter", "text": ""}
{"id": "4699780", "revid": "1748167", "url": "https://it.wikipedia.org/wiki?curid=4699780", "title": "Unione Sportiva Pro Sesto 1948-1949", "text": "Questa voce raccoglie le informazioni riguardanti l'Unione Sportiva Pro Sesto nelle competizioni ufficiali della stagione 1948-1949.\nStagione.\nNella stagione 1948-1949 la rinnovata Serie B a girone unico con 42 squadre si presenta estremamente impegnativa sia per la lunghezza del torneo che per l'onerosit\u00e0 di alcune trasferte al sud. Il torneo promuover\u00e0 in Serie A il Como con 60 punti ed il Venezia con 52 punti, la Pro Sesto settima con 44 punti. I biancocelesti allenati da Eraldo Monzeglio sono privi di Egidio Lorenzi ceduto al Lecco, ma l'attacco \u00e8 stato rinforzato con \"tre pezzi da novanta\" quali Sergio Angelini forte di molte stagioni in Serie A con il Livorno, \u00c1rp\u00e1d Fekete e Lodovico De Filippis anche loro con esperienze nella massima categoria, che hanno concretizzato la mole di gioco svolta dalla squadra, miglior realizzatore stagionale risulter\u00e0 l'ungherese con 14 reti, 11 quelle realizzate da Giovanni Farina."}
{"id": "4699782", "revid": "674368", "url": "https://it.wikipedia.org/wiki?curid=4699782", "title": "Casalotti Calcio", "text": ""}
{"id": "4699784", "revid": "247222", "url": "https://it.wikipedia.org/wiki?curid=4699784", "title": "Cold Blow and the Rainy Night", "text": "Cold Blow and the Rainy Night \u00e8 il terzo album del gruppo musicale irlandese Planxty, pubblicato nel 1974. Al gruppo si aggrega il polistrumentista Johnny Moynihan."}
{"id": "4699791", "revid": "466539", "url": "https://it.wikipedia.org/wiki?curid=4699791", "title": "Made man", "text": "Made man (pronuncia: ), letteralmente in italiano: \"Uomo compiuto\" o Man of honor ovvero Uomo d'onore, \u00e8 un'espressione usata da cosa nostra statunitense, la mafia italoamericana, per definire un membro effettivo dell'organizzazione.\nLe espressioni \"goodfella\" (compagno o, letteralmente, bravo ragazzo) e \"wiseguy\" (ragazzo saggio) sono solitamente usate anche per definire un membro ufficiale della mafia italoamericana; comunque, queste espressioni si possono usare anche per quelle persone, conosciute come gli \"avvicinati\" oppure gli \"associati,\" che solo cooperano o collaborano strettamente con l'organizzazione criminale ma non sono \"made men\" ufficiali. L'espressione \"made man\" corrisponde alla controparte siciliana \"Uomo d'onore\", \"omu d'onuri.\" Il termine usato dalla stampa e dagli studiosi di criminalit\u00e0 \u00e8 invece \"mafioso\".\nStoria.\nTradizionalmente, nella mafia italoamericana, per diventare made man bisogna essere di sesso maschile e avere solo origini italiane, preferibilmente del Sud Italia o siciliane. Nel passato, i \"soldati\" che avevano le origini italiane da parte di solo un genitore non potevano essere accettati nella mafia italoamericana come un made man a tutti gli effetti. Per esempio, un \"associato\" famoso della famiglia Lucchese, Henry Hill, la cui vita \u00e8 stata raccontata nel film \"Quei bravi ragazzi\", non poteva essere ufficialmente accettato nella mafia come un made man perch\u00e9 suo padre era di origini irlandesi mentre la madre era siciliana. In alcuni casi, un \"associato\" o soldato poteva nascondere il suo lato non italiano con successo e diventare un made man, come nel caso di Andrew Thomas DelGiorno, un soldato della famiglia di Filadelfia che avendo un padre siciliano e una madre polacca aveva nascosto il suo lato polacco agli altri membri della famiglia.\nOggi si pensa che questo requisito sia molto allentato per cui anche maschi per met\u00e0 italiani d'origine paterna vengono accettati nella famiglia mafiosa. Cos\u00ec per molti italo-americani di terza e quarta generazione che non abbiano solo un'ascendenza italiana (a causa della miscela con altri gruppi etnici), il fatto di avere un cognome italiano sembra sia diventano il prerequisito per un'appartenenza alla Mafia. Altri studiosi del fenomeno mafioso attestano che sono anche accettati maschi con ascendenza italiana da parte di madre a patto che abbiano un cognome italiano. Esempi di made man di non completa ascendenza italiana sono il figlio di John Gotti, il gangster John Gotti, Jr., la cui madre era di origini russe, e Frank Salemme, un boss della famiglia Patriarca a Boston, la cui madre era di origini irlandesi. Comunque, le regole sono soggette a cambiamenti a seconda delle varie famiglie mafiose e la segretezza stessa dell'organizzazione rende difficile definire le regole con precisione. Anche le fonti indicano diversit\u00e0 per la definizione di made man: ad esempio, secondo il giornalista Selwyn Raab, Salvatore Vitale, il viceboss della famiglia Bonanno, ha detto che la Commissione ha deciso durante un incontro nel 2000 di reintrodurre il vecchio requisito che affermava che un made man deve essere di origini tutte italiane.\nA parte le origini italiani, per diventare made man, un associato o un soldato non deve avere un'affiliazione precedente con la polizia o altre forze dell'ordine. Una eccezione notevole a questo requisito \u00e8 stato Ron Previte, un ex poliziotto corrotto del Philadelphia Police Department che \u00e8 diventato un membro della famiglia di Filadelfia. Inoltre, anche se non erano accettati come made men, due investigatori per il New York City Police Department, Louis Eppolito e Stephen Caracappa, lavoravano come \"soldati\" per la famiglia Lucchese a New York. Secondo le regole un soldato o un associato per assicurare che sia devoto alla famiglia e non sia un agente di stato sotto copertura deve anche commettere un assassinio prima di essere riconosciuto come made man.\nCerimonia di affiliazione.\nPer diventare a tutti gli effetti un made man in primo luogo bisogna essere presentati al resto della famiglia da un altro socio, gi\u00e0 made man. Secondo le rivelazioni dell'agente federale infiltrato Joe Pistone nei suoi libri \"The Way of the Wiseguy\" e \"Donnie Brasco: Unfinished Business\", il nuovo socio deve avere almeno due presentatori, uno dei quali deve conoscerlo da almeno 10-15 anni; quest'ultimo si fa garante della sua affidabilit\u00e0 e capacit\u00e0. In ogni caso la decisione finale viene riservata al boss della famiglia a cui il neofita \u00e8 stato presentato.\nQuando la famiglia \"apre i libri\" (accetta nuovi membri), un socio viene incaricato di comunicare al nuovo membro di presentarsi per la \"punciuta\" vestito elegantemente . Viene quindi portato nella stanza dove la cerimonia si svolger\u00e0, per lui solo o assieme a altri candidati. Alla recluta sar\u00e0 richiesto di prestare un giuramento di omert\u00e0, il codice di mafia del silenzio. Anche se la cerimonia varia da famiglia a famiglia, di solito prevede la puntura del dito indice affinch\u00e9 il sangue cada sull'immagine di un santo, generalmente San Francesco d'Assisi o su quella della Vergine Maria. L'immagine viene quindi bruciata tenendola in mano fino a quando la recluta ha pronunciato il giuramento di fedelt\u00e0 alla sua nuova \"famiglia\". La formula pu\u00f2 per esempio essere questa: \u00abcome questa carta brucia, possa la mia anima bruciare all'inferno se tradisco il giuramento di omert\u00e0.\u00bb oppure: \u00abcome brucia questo santo, cos\u00ec brucer\u00e0 l'anima mia. Entro da vivo e dovr\u00f2 uscire morto.\u00bb .\nDiritti e doveri.\nDopo la cerimonia di affiliazione, il made man \u00e8 chiamato \"soldier\" (soldato), primo grado della gerarchia mafiosa e acquisisce la piena protezione dall'organizzazione criminale a patto di guadagnare una somma di denaro idonea e dare una percentuale ai membri di grado superiore.\nIl giuramento fatto dal made man al momento finale della cerimonia consiste nell'omert\u00e0 (cio\u00e8 il totale silenzio) e nella lealt\u00e0 assoluta verso la famiglia, quindi anche nei confronti degli altri made men. Il made man non deve tradire i suoi compagni n\u00e9 commettere adulterio con le mogli degli altri membri (pena la morte).\nTradizionalmente un uomo d'onore viene considerato come un \"intoccabile\" dagli altri criminali: un uomo di cui aver rispetto e timore.\nAttaccare o uccidere un uomo d'onore senza il permesso di membri di grado superiore \u00e8 considerato quasi sempre un errore da punire di solito con la morte, spesso indipendentemente dal fatto che l'autore abbia agito per un risentimento legittimo o no."}
{"id": "4699793", "revid": "785863", "url": "https://it.wikipedia.org/wiki?curid=4699793", "title": "La nascita di una nazione", "text": ""}
{"id": "4699795", "revid": "245802", "url": "https://it.wikipedia.org/wiki?curid=4699795", "title": "Albi e racconti fuori serie di Diabolik", "text": ""}
{"id": "4699797", "revid": "54354", "url": "https://it.wikipedia.org/wiki?curid=4699797", "title": "Man of honor", "text": ""}
{"id": "4699798", "revid": "61748432", "url": "https://it.wikipedia.org/wiki?curid=4699798", "title": "AS Casalotti", "text": ""}
{"id": "4699801", "revid": "599013", "url": "https://it.wikipedia.org/wiki?curid=4699801", "title": "Sabino Sansonna", "text": "Carriera.\nSabino Sansonna crebbe nel settore giovanile dei Mastini Varese. Esord\u00ec con i Mastini in Serie A nella stagione 1999-2000."}
{"id": "4699804", "revid": "1310927", "url": "https://it.wikipedia.org/wiki?curid=4699804", "title": "Celtic Football Club 2013-2014", "text": "Questa voce raccoglie le informazioni riguardanti il Celtic Football Club nelle competizioni ufficiali della stagione 2013-2014.\nMaglie e sponsor.\nPer l'attuale stagione lo sponsor ufficiale del Celtic \u00e8 Magners, mentre lo sponsor tecnico \u00e8 Nike.\nRosa.\n\"Dati aggiornati al 31 gennaio 2014\"\nStatistiche.\nStatistiche di squadra.\n\"Statistiche aggiornate all'11 maggio 2014\""}
{"id": "4699813", "revid": "1748167", "url": "https://it.wikipedia.org/wiki?curid=4699813", "title": "Associazione Calcio Reggiana 1948-1949", "text": "Questa voce raccoglie le informazioni riguardanti l'Associazione Calcio Reggiana nelle competizioni ufficiali della stagione 1948-1949.\nLa stagione.\nLa serie B unica \u00e8 una realt\u00e0 molto complicata e nuova. La Reggiana diventa cooperativa e la presiede Renato Simonini, fratello di Alberto, deputato e ministro. Piero Ferrari resta alla guida della navicella granata, che perde due pezzi importanti: Suozzi, ceduto per un pacco di milioni alla Triestina, e Ivaldi, che va al Venezia, mentre Manfrinato finisce al Parma. \nArrivano dal Mantova il centravanti Roberto Beghi (che aveva gi\u00e0 giocato nella Reggiana nel 1941-42) e la mezzala Giancarlo Forlani e dal Piacenza arriva il portiere (e bancario) reggiano Paolo Manfredini, che si alterner\u00e0 con Livio Martinelli, poi vengono prelevati il centromediano Angelo Bruno Cortini, per sostituire Antonio Ivaldi, e la mezzala Leo Zavatti. L'inizio \u00e8 da favola. Dopo la sconfitta di Venezia, vanno sotto Seregno e lo Spezia in trasferta (due gol di Beghi), poi \u00e8 sconfitta al Mirabello con l'Alessandria, ma \u00e8 doppia vittoria a Cremona e nel derby di Parma (2-0) con gol di Tolloi e Beghi. Si tenta il colpo di acceleratore e arriva dal Milan l'ex grande Bruno Arcari, detto Arcari IV. Ma le cose non vanno come si vorrebbe. \nLa Reggiana inizia a vacillare. Le trasferte al Sud lunghe e sfibranti, sono tutte senza esito positivo. Se ne va Pietro Ferrari e lo sostituisce lo stesso Bruno Arcari, poi dal Carpi arriva l'attaccante Alberto Bonaretti. La salvezza \u00e8 raggiunta solo all'ultima gara di Verona. In A sono promosse Como e Venezia, scivolano in C Parma, Lecce, Seregno e Pescara."}
{"id": "4699815", "revid": "61748613", "url": "https://it.wikipedia.org/wiki?curid=4699815", "title": "La fine di Troia (Arctino di Mileto)", "text": ""}
{"id": "4699816", "revid": "61748622", "url": "https://it.wikipedia.org/wiki?curid=4699816", "title": "La fine di Troia (Darete Frigio)", "text": ""}
{"id": "4699818", "revid": "124163984", "url": "https://it.wikipedia.org/wiki?curid=4699818", "title": "Wilma Massucco", "text": "Biografia.\nDocumentarista, Riconoscimento speciale Premio Nazionale sui Diritti Umani Maria Rita Saulle 2014.Tecnico esperto di mediazione dei conflitti sociali e interculturali (Universit\u00e0 di Firenze, 2006). Laurea in Ingegneria Chimica (Universit\u00e0 di Genova, 1993). Autrice di due brevetti scientifici. Attualmente docente di Linguaggi della Fotografia e dell'Audiovisivo presso Ist. Professionale, Indirizzo Servizi culturali e dello spettacolo.\nEsordisce come documentarista nel 2012, con il lungometraggio \"La vita non perde valore - Padre Berton e gli ex bambini soldato della Sierra Leone\", girato in Sierra Leone e incentrato sul recupero individuale, familiare e sociale di ex bambini soldato da parte del missionario saveriano padre Giuseppe Berton (1932 \u2013 2013). Il documentario - che ha vinto il Premio Nazionale sui Diritti Umani Maria Rita Saulle 2014- \u00e8 stato girato 10 anni dopo la fine della guerra civile che ha devastato la Sierra Leone, ed \u00e8 stato accreditato come selezione ufficiale di Sciacca Film Festival 2012 e di Lampedusa in Festival 2012. \u00c8 stato inserito in percorsi educativi scolastici, ed \u00e8 stato analizzato in diverse Universita', diventando oggetto di studio in cinque tesi di laurea\nNel 2013 pubblica il documentario \"A mo(n)do nostro - La forza delle donne quando amano\", di cui \u00e8 regista e produttore. Il documentario, che approfondisce il tema delle relazioni di coppia da un punto di vista esclusivamente femminile, ha ricevuto una Menzione Speciale della Giuria al Mumbai Women's International Film Festival 2013(Mumbai, India) e si \u00e8 accreditato come selezione ufficiale di Sciacca Film Festival 2013 (Sciacca, Ag, Italia) e di Skyline Indie Film Fest 2013 (Winchester, Virginia, USA).\nNel 2013 pubblica il cortometraggio \"Giorni di miracoli e meraviglie\", focus sulla realizzazione di un documentario. Girato dal dietro le quinte del Biografilm Festival 2013, raccoglie testimonianze (italiane e straniere) di registi, attori, giornalisti, gente comune.\nNel 2013 pubblica anche il cortometraggio \"Una fonderia da sogno\", finalista al concorso internazionale Short on Work 2014, documentario breve girato in una fonderia di Nonantola (MO), vademecum su come costruire leadership femminile partendo \u201cdal basso\u201d.\nNel 2014 esce, in anteprima alla 19\u00aa Festa della Grappa Barile, il documentario \"Chi l'avrebbe mai detto? - Storia di Luigi Barile\" di cui \u00e8 regista e produttore. \u00c8 la storia di Luigi Barile, cittadino genovese, il \u201cRe della Grappa\u201d, amico fraterno di Don Andrea Gallo fin dai tempi dell\u2019infanzia e per diversi anni amministratore della Comunit\u00e0 di S. Benedetto al Porto; personaggio poliedrico e carismatico, le cui denunce pubbliche e inascoltate negli scorsi anni sulle vicende Carige sono un esempio di quello che \u00e8 una peculiarit\u00e0 del suo stile di vita: essere controcorrente, sempre.. \nNel 2015 realizza, per UDI Modena, \"Margherite volanti - Essere donne ed essere uomini nel mondo del lavoro oggi\": il documentario \u00e8 parte del progetto Stereotipi di genere sul lavoro: dal riconoscimento all'azione, promosso e coordinato da UDI Unione Donne in Italia Modena, con la collaborazione del Centro Documentazione Donna di Modena, con il Patrocinio del Comune di Modena. Nel documentario le testimonianze di studentesse e studenti dell'Istituto Tecnico Statale \u201cIgnazio Calvi\u201d e del Liceo \u201cMorando Morandi\u201d di Finale Emilia scorrono a incastro e si alternano a testimonianze di professionisti, documentando le perplessit\u00e0 e i dubbi di chi sta per affacciarsi al mondo del lavoro e il loro riscontro con le esperienze del mondo adulto.\nNel 2016 realizza la regia della fiction televisiva \"Donne di Genova\", 50 puntate trasmesse su Telegenova (da un'idea di Francesco Mortola; autrice e sceneggiatrice Pinuccia Messina Lanza; regia, riprese e montaggio di Wilma Massucco). Con il patrocinio della Regione Liguria e del Comune di Genova.\nRegista di \"Facciamo un film!\", docu-film realizzato nel 2018 all'Ipsia Fermo Corni di Modena, selezionato per la serata di apertura del Modena ViaEmiliaDocFest 2018.\nRegista de \"La personcina del domani\", docu-film realizzato nel 2019 dall'Ipsia Fermo Corni di Modena nell'ambito del Bando MIBACT MIUR Cinema per la Scuola, selezionato per la giornata di apertura del Modena ViaEmiliaDocFest 2019. Il film \u00e8 stato anche selezionato nella Prima Rassegna Nazionale di film e video realizzati per la scuola."}
{"id": "4699821", "revid": "584834", "url": "https://it.wikipedia.org/wiki?curid=4699821", "title": "Rozna Dolina", "text": ""}
{"id": "4699824", "revid": "253269", "url": "https://it.wikipedia.org/wiki?curid=4699824", "title": "Anthony Caruso", "text": "Ha recitato in oltre 110 film dal 1940 al 1990 ed \u00e8 apparso in oltre 130 produzioni televisive dal 1947 al 1987.\nBiografia.\nAnthony Caruso nacque a Frankfort, nell'Indiana, il 7 aprile 1916. Inizi\u00f2 la sua carriera artistica come cantante e quella di attore nella Pasadena Playhouse.\nFece il suo debutto sul grande schermo nel 1940 nel film \"Il prigioniero\", nel ruolo di uno scagnozzo. Continu\u00f2 ad interpretare ruoli di cattivi, in particolare in film e serie televisive western. \u00c8 ricordato per aver interpretato il capitano Ortega nella serie televisiva \"Zorro\" e diversi personaggi di gangster e criminali in altre produzioni non western, tra cui il criminale italo-americano Louis Chiavelli nel film di gangster \"Giungla d'asfalto\" (1950).\nMor\u00ec a Brentwood, in California, il 4 aprile 2003 e fu cremato."}
{"id": "4699825", "revid": "1117982", "url": "https://it.wikipedia.org/wiki?curid=4699825", "title": "Aiace (Ennio)", "text": "Aiace () \u00e8 una \"cothurnata\" scrittore romano Quinto Ennio di cui restano solo frammenti. Traeva ispirazione dalle vicende di Aiace Telamonio narrate nel ciclo troiano.\nTrama.\nI quattro versi rimasti dell'Aiax non ci permettono di dire con certezza se il suo modello fosse l\"'Aiace\" di Sofocle. \u00c8, comunque, probabile che l'azione abbia coperto gli eventi dalla rivalit\u00e0 di Aiace e di Ulisse per le armi di Achille fino alla morte di Aiace."}
{"id": "4699826", "revid": "61748864", "url": "https://it.wikipedia.org/wiki?curid=4699826", "title": "Aiace (Quinto Ennio)", "text": ""}
{"id": "4699827", "revid": "61748932", "url": "https://it.wikipedia.org/wiki?curid=4699827", "title": "Alessandro (Ennio)", "text": ""}
{"id": "4699829", "revid": "4711", "url": "https://it.wikipedia.org/wiki?curid=4699829", "title": "Florida State", "text": ""}
{"id": "4699830", "revid": "61748949", "url": "https://it.wikipedia.org/wiki?curid=4699830", "title": "Alessandro (Quinto Ennio)", "text": ""}
{"id": "4699831", "revid": "61748967", "url": "https://it.wikipedia.org/wiki?curid=4699831", "title": "Alessandro Paride (Ennio)", "text": ""}
{"id": "4699832", "revid": "61748973", "url": "https://it.wikipedia.org/wiki?curid=4699832", "title": "Paride (Ennio)", "text": ""}
{"id": "4699836", "revid": "413187", "url": "https://it.wikipedia.org/wiki?curid=4699836", "title": "Il romanzo di Diabolik", "text": ""}
{"id": "4699838", "revid": "44876", "url": "https://it.wikipedia.org/wiki?curid=4699838", "title": "Seregno Foot-Ball Club 1948-1949", "text": "Questa voce raccoglie le informazioni riguardanti il Seregno Foot-Ball Club nelle competizioni ufficiali della stagione 1948-1949."}
{"id": "4699840", "revid": "599013", "url": "https://it.wikipedia.org/wiki?curid=4699840", "title": "Thailand Open 2013 - Qualificazioni singolare", "text": "Le qualificazioni del singolare del Thailand Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4699842", "revid": "33689", "url": "https://it.wikipedia.org/wiki?curid=4699842", "title": "Sid Meier's Pirates! (videogioco 1987)", "text": ""}
{"id": "4699849", "revid": "245802", "url": "https://it.wikipedia.org/wiki?curid=4699849", "title": "Romanzi di Diabolik", "text": "I romanzi di Diabolik sono tutti i romanzi che hanno per protagonista Diabolik, il personaggio creato dalla penna di Angela e Luciana Giussani.\nRomanzi francesi.\nTutti i romanzi sono inediti in Italia e presentano adattamenti di episodi a fumetti di Diabolik."}
{"id": "4699851", "revid": "599013", "url": "https://it.wikipedia.org/wiki?curid=4699851", "title": "Malaysian Open 2013 - Qualificazioni singolare", "text": "Le qualificazioni del singolare del Malaysian Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4699852", "revid": "37401", "url": "https://it.wikipedia.org/wiki?curid=4699852", "title": "Anthony Steel (attore)", "text": "Biografia.\nFiglio di un ufficiale dell'Esercito Britannico in India, frequent\u00f2 la Alexander House Prep School a Broadstairs nel Kent, e successivamente l'Universit\u00e0 di Cambridge. Quando scoppi\u00f2 la seconda guerra mondiale egli si arruol\u00f2 nei \"Grenadier Guards\", diventandone ufficiale. Venne gravemente ferito in Medio Oriente e poi nuovamente in Estremo Oriente. Divenne paracadutista e comp\u00ec nove missioni con lanci.\nDopo la smobilitazione, Steel decise di diventare attore ed ottenne alcune parti sul palcoscenico, tra cui quella in \"Roses for Her Pillow\", in cui fu l'antagonista di Margaret Lockwood.\nFu una nipote di J. Arthur Rank, che egli frequentava, a presentarlo al magnate cinematografico inglese durante un ricevimento. Successivamente Rank gli fece ottenere dalla Rank Organization un contratto a lungo termine.\nSteel intraprese un periodo di tirocinio presso la \"The Company of Youth\", che gli consent\u00ec di fare esperienza con piccole parti in molti film, iniziando da \"Sarabanda tragica\" (1948). Nello stesso anno comparve in \"Passioni\", nel 1949 in \"I giovani uccidono\", \"Il duca e la ballerina\", \"Cristoforo Colombo\" e in \"The Chiltern Hundreds\".\nIl successo.\nIl primo rimarchevole successo di Steel risale al 1950 con il film \"Campo 111\", storia realmente accaduta di tre prigionieri di guerra britannici che fuggirono da un campo di concentramento. Tale interpretazione lo port\u00f2 al rango di \"star\" cinematografica.\nSteel ottenne un nuovo successo con l'interpretazione dell'eroe romantico in \"Un monello alla corte d'Inghilterra\" (1950) e recit\u00f2 con Bette Davis in \"La fossa dei peccati\" (1951). Fu quindi il protagonista in \"Dove gli avvoltoi non volano\" (1951), che fu il film pi\u00f9 popolare in Gran Bretagna in quell'anno e il \"Royal Command Performance Film for 1951\", confermando Steel come un'attrazione per il botteghino.\nNel 1952 fu eletto dai gestori britannici di sale cinematografiche al quarto posto fra gli attori britannici pi\u00f9 popolari.\nRank prov\u00f2 a inserire Steel in una commedia, \"Something Money Can't Buy\" (1952), ma l'accoglienza del pubblico non fu entusiastica, cosicch\u00e9 l'attore torn\u00f2 a film bellici come \"Sangue bianco\" (1952) e \"Una storia di guerra\" (1953), genere cui pareva molto pi\u00f9 adatto. In rare occasioni interpret\u00f2 film come primo attore, mentre solitamente faceva da spalla a celebri divi quali Claudette Colbert, Errol Flynn, Alec Guinness, Peter Finch o Bette Davis. Ci\u00f2 non di meno era popolare e, nel 1954, lui e Dirk Bogarde risultarono i due attori della Rank Organisation meglio pagati.\nAl culmine della carriera, venne classificato dai gestori britannici di sale cinematografiche come uno tra i pi\u00f9 popolari attori nazionali:\nNel 1956 Steel spos\u00f2 l'attrice svedese Anita Ekberg, con la quale si trasfer\u00ec a Hollywood, con risultati contrastanti. Egli ruppe il contratto con la Rank Organisation, sub\u00ec la pubblicit\u00e0 negativa derivatagli dai litigi con la Ekberg, dagli scontri con i paparazzi e dall'arresto che sub\u00ec due volte per guida in stato di ebbrezza. Durante il suo soggiorno a Hollywood egli comparve in un solo film: \"La donna del ranchero\" (1957), nel quale recit\u00f2 anche la moglie.\nIl declino.\nSteel rientr\u00f2 in Gran Bretagna ma non riusc\u00ec a riguadagnare la propria popolarit\u00e0. Il ruolo pi\u00f9 prestigioso che ottenne fu in una pellicola diretta da Michael Powell, \"Luna di miele\" (1959), ma fu l'ultimo film a dargli una qualche notoriet\u00e0. Oltre all'ostilit\u00e0 che gli dimostr\u00f2 la Rank, per aver rotto a suo tempo il contratto, Steel dovette subire anche il calo del favore popolare verso il genere di film di guerra che gli aveva procurato la fama.\nNel 1960 Steel si trasfer\u00ec a Roma, ove visse per una decina di anni. I ruoli da lui interpretati divennero sempre pi\u00f9 brevi e meno prestigiosi, come quello di Sir Stephen nel film \"Histoire d'O\" (1975) di Just Jaeckin, adattamento dell'\u00a0\"omonimo romanzo\" della scrittrice francese Dominique Aury, pubblicato nel 1954.\nNegli anni settanta torn\u00f2 nuovamente in Inghilterra, ove comparve in numerose serie televisive quali \"Un asso nella manica\", \"I Professionals\", \"Robin Hood\" e la \"soap opera\" \"Crossroads\". Dopo l'attivit\u00e0 degli anni ottanta, lavor\u00f2 sporadicamente e condusse per alcuni anni un'esistenza riservata in un piccolo appartamento a Northolt, nella zona ovest di Londra. Il suo agente di allora David Daly, lo convinse infine a ritirarsi a Denville Hall, una casa di riposo per anziani attori e gli forn\u00ec un ruolo di \"guest star\" nella serie TV inglese \"The Broker's Man\", non molto prima del suo decesso.\nCantante.\nNel 1954 Steel fece parte di un gruppo canoro, i \"Radio Revellers\", per registrare \"West of Zanzibar\". Diffuso sotto il marchio \"Polygon Records\", raggiunse il No.11 nella Official Singles Chart.\nVita privata.\nSteel si spos\u00f2 tre volte:\nEbbe due figli ed una figlia. Il suo matrimonio con la Ekberg ebbe, a suo tempo, molta pubblicit\u00e0.\nLa Ekberg pi\u00f9 tardi ebbe a dire di essere stata colpita da lui:\nNel 1952 Steel ebbe una relazione con l'attrice Patricia Roc, mentre recitava con lei nel film \"Something Money Can't Buy\". Da questo legame nacque un figlio, Michele. La Roc era sposata all'epoca con Andr\u00e9 Thomas, ma i due non potevano aver figli, cosicch\u00e9 Thomas accett\u00f2 di adottare Michele.\nDecesso.\nAnthony Steel mor\u00ec a causa di un tumore ai polmoni all'et\u00e0 di ottant'anni."}
{"id": "4699856", "revid": "1341328", "url": "https://it.wikipedia.org/wiki?curid=4699856", "title": "Supercoppa italiana 2007 (pallamano maschile)", "text": "La Supercoppa italiana 2007 \u00e8 stata la 3\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Casarano per la 1\u00aa volta nella sua storia."}
{"id": "4699858", "revid": "1341328", "url": "https://it.wikipedia.org/wiki?curid=4699858", "title": "Supercoppa italiana 2008 (pallamano maschile)", "text": "La Supercoppa italiana 2008 \u00e8 stata la 4\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Casarano per la 2\u00aa volta nella sua storia."}
{"id": "4699859", "revid": "2020904", "url": "https://it.wikipedia.org/wiki?curid=4699859", "title": "Strategia digitale", "text": "Nei campi della gestione strategica, della strategia di marketing e della strategia aziendale, la strategia digitale \u00e8 il processo durante il quale si definiscono la visione (\"vision\"), gli obiettivi, le opportunit\u00e0 e le iniziative dell'azienda per massimizzare i benefici economici derivanti dall'uso delle tecnologie digitali all'interno dell'organizzazione. \nQuesto processo include l'analisi degli aspetti interni ed esterni che costituiscono la strategia di adozione di queste tecnologie. Da una parte quindi le opportunit\u00e0 e i rischi che le tecnologie digitale potrebbero comportare (es. nel campo dell'editoria), l'analisi del mercato, possibilit\u00e0 di collaborazione, descrizione di nuovi prodotti e/o mercati, ottimizzazione dei servizi e delle vendite, architetture tecnologiche e di processo dell'azienda, innovazione e governance; dall'altra la gestione delle relazioni con il mercato e con i clienti, quindi gli aspetti relativi al marketing, ai siti web, alle tecnologie mobili, e-commerce, agli strumenti social, ottimizzazione del sito e dei motori di ricerca, e alla pubblicit\u00e0.\nRuolo preminente ai fini dell'adozione di una strategia digitale, \u00e8 la stesura di un piano per l'innovazione digitale che consenta di tracciare le linee guida per giungere all'obiettivo strategico finale. Assume particolare importanza la preparazione del modello organizzativo aziendale ai fini dell'accoglimento delle nuove tecnologie digitali per giungere all'adozione di una vera e propria mappa da seguire.\nQuesto piano d'azione dovrebbe essere sempre creato da professionisti del settore. A questo proposito negli ultimi anni sono nate diverse figure come quella del Chief Digital Officer (o Direttore del Digitale). Il Chief Digital Officer \u00e8 il manager responsabile dell'ottenimento di obiettivi di business attraverso il digitale e pu\u00f2 essere assunto in modo fisso o essere esterno.\nAvere una strategia digitale \u00e8 sempre pi\u00f9 importante per le aziende italiane perch\u00e9 consente di stare al passo con l'evoluzione tecnologica in atto. \nLa strategia digitale pu\u00f2 riguardare tutti i comparti aziendali, come:"}
{"id": "4699864", "revid": "287204", "url": "https://it.wikipedia.org/wiki?curid=4699864", "title": "John Pickard", "text": ""}
{"id": "4699866", "revid": "33689", "url": "https://it.wikipedia.org/wiki?curid=4699866", "title": "Splash damage (videogiochi)", "text": ""}
{"id": "4699867", "revid": "1983214", "url": "https://it.wikipedia.org/wiki?curid=4699867", "title": "John Pickard (attore statunitense)", "text": "Ha recitato in oltre cento film dal 1936 al 1974 ed \u00e8 apparso in 110 produzioni televisive dal 1951 al 1987. \u00c8 stato accreditato anche con i nomi Jack Pickard e John M. Pickard.\nBiografia.\nJohn Pickard nacque a Lascassas, in Tennessee, il 25 giugno 1913. Si diplom\u00f2 al conservatorio di Nashville. Dal 1942 al 1946 fu utilizzato dalla Marina degli Stati Uniti come modello per i manifesti di reclutamento durante la seconda guerra mondiale.\nAveva gi\u00e0 fatto il suo debutto sul grande schermo nel 1936, non accreditato, nel film \"Maria di Scozia\" nel ruolo di un soldato che combatte contro Bothwell. Torn\u00f2 a recitare dopo la guerra apparendo in ruoli di supporto in decine di film e serie televisive, tra cui produzioni dei generi western, drammatico e d'azione, prima di ottenere il ruolo da protagonista, quello del capitano Shank Adams, nella serie televisiva \"Boots and Saddles\", ambientata in Arizona nel XIX secolo. Interpret\u00f2 poi il ruolo del sergente maggiore Murdock in 12 episodi della serie televisiva \"Gunslinger\" nel 1961 e del generale Phil Sheridan in un episodio in tre parti della serie \"Branded\" nel 1966.\nNel corso della sua carriera \u00e8 apparso numerose volte come guest star in decine di serie televisive degli anni 50, 60 e 70, tra cui quattro apparizioni in \"Perry Mason\" (tutti personaggi di funzionari di polizia), \"Lassie\", \"Ben Casey\", \"Ironside\", \"\" e \"Cannon\". Nel 1969 \u00e8 apparso come Frank Ross in un film con John Wayne, \"Il Grinta\". La sua ultima apparizione sullo schermo avvenne in un episodio del 1987 della serie della CBS \"Simon &amp; Simon\", andato in onda il 19 febbraio 1987, che lo vede nel ruolo di un amministratore di condominio.\nMor\u00ec nella contea di Rutherford, Tennessee, il 4 agosto 1993, ucciso da un toro nei pressi della sua casa di campagna."}
{"id": "4699870", "revid": "1341328", "url": "https://it.wikipedia.org/wiki?curid=4699870", "title": "Supercoppa italiana 2009 (pallamano maschile)", "text": "La Supercoppa italiana 2009 \u00e8 stata la 5\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Conversano per la 2\u00aa volta nella sua storia."}
{"id": "4699871", "revid": "1543377", "url": "https://it.wikipedia.org/wiki?curid=4699871", "title": "Il viaggiatore notturno", "text": "Il viaggiatore notturno \u00e8 un romanzo di Maurizio Maggiani del 2005. Ha vinto il Premio Strega e il Premio Ernest Hemingway, entrambi nel 2005.\nTrama.\nIl libro si ispira alla figura di Charles de Foucauld, che visse l'ultimo periodo della sua vita in Algeria nel pianoro dell'Assekrem. Il protagonista \u00e8 un etologo che si trova nell'Assekrem (cuore dell'universo) in attesa dell'arrivo delle rondini. L'attesa, il paesaggio desertico, la figura e gli scritti di Pere Foucauld, portano il protagonista a viaggiare tra le storie della sua vita (il padre Dinetto, l'armeno Zingirian, l'orsa Amapola, in fuga dalla guerra nei Balcani, Perfetta, l'assedio di Tuzla) e ad intrecciarle con le storie dell'accompagnatore Jibril, del dimah Tighritz, della giornalista Marguerite e di Jasmina."}
{"id": "4699873", "revid": "54354", "url": "https://it.wikipedia.org/wiki?curid=4699873", "title": "Lupi di Tambov", "text": ""}
{"id": "4699875", "revid": "486946", "url": "https://it.wikipedia.org/wiki?curid=4699875", "title": "Tambovskaja", "text": ""}
{"id": "4699876", "revid": "54354", "url": "https://it.wikipedia.org/wiki?curid=4699876", "title": "Izmailovskaja", "text": ""}
{"id": "4699877", "revid": "54354", "url": "https://it.wikipedia.org/wiki?curid=4699877", "title": "Solntevskaja", "text": ""}
{"id": "4699878", "revid": "599013", "url": "https://it.wikipedia.org/wiki?curid=4699878", "title": "Enrico Venier", "text": "Biografia.\nFiglio di Eugenio e Fosca Chili, grazie alla famiglia era benestante e poteva non lavorare. Il 9 gennaio 1900 fond\u00f2 la Societ\u00e0 Podistica Lazio insieme ad altri otto giovani atleti: Luigi Bigiarelli, Giacomo Bigiarelli, Odoacre Aloisi, Arturo Balestrieri, Alceste Grifoni, Giulio Lefevre, Galileo Massa e Alberto Mesones. Nel 1901 prende parte tra le file della Rari Nantes Roma al primo campionato italiano di pallanuoto, che non verr\u00e0 in seguito riconosciuto dalla FIN. La Rari Nantes Roma, per mancanza di avversari, si aggiudic\u00f2 il titolo."}
{"id": "4699879", "revid": "33689", "url": "https://it.wikipedia.org/wiki?curid=4699879", "title": "Lo squadrone bianco (film)", "text": ""}
{"id": "4699880", "revid": "33689", "url": "https://it.wikipedia.org/wiki?curid=4699880", "title": "Squadrone bianco (saggio)", "text": ""}
{"id": "4699881", "revid": "245802", "url": "https://it.wikipedia.org/wiki?curid=4699881", "title": "Storie e albi fuori serie di Diabolik", "text": "Storie brevi fuori serie.\nQui elencate sono presenti le storie di Diabolik inedite non pubblicate sugli albi regolari. \nAltre storie fuori serie.\nA febbraio 2012 \u00e8 stato pubblicato l'albo \"Diabolik - visto da lontano\" che contiene 12 storie a fumetti inediti disegnate da noti maestri del fumetto italiano: Sergio Toppi, Claudio Villa, Giorgio Cavazzano, Sergio Zaniboni, Corrado Mastantuono, Giancarlo Alessandrini, Ivo Milazzo, Lorenzo Mattotti, Giuseppe Palumbo, Roberto Baldazzini, Vittorio Giardino e la coppia Enzo Facciolo-Franco Paludetti. \nA dicembre 2021 in seguito all'uscita del film \"Diabolik\" dei Manetti Bros. viene pubblicata dalla Mondadori la trama del film (ispirato al terzo episodio della saga, \"L'arresto di Diabolik\" in cui si narrava il primo incontro tra Eva Kant e Diabolik) in due versioni: in formato graphic novel e in formato racconto.\nLe strisce di Diabolik.\nLe strisce, realizzate per il quotidiano \"Corriere d'Informazione\", presentavano sia avventure inedite, che adattamenti di storie della serie regolare.\nEva Kant, la compagna di Diabolik.\n\"Eva Kant, la compagna di Diabolik\" sono una serie di racconti brevi dedicati a Eva Kant, realizzati da Alfredo Castelli, Mario Gomboli e Giancarlo Alessandrini, e pubblicati negli anni '70 dalla rivista \"Cosmopolitan\". \nAlbi fuori serie.\nGli \"albi fuori serie di Diabolik\" sono pubblicazioni di storie inedite di Diabolik, il celebre fumetto creato da Angela e Luciana Giussani. Tali racconti, al contrario della serie regolare degli albi di Diabolik, sono stati creati per occasioni ben precise. Ci\u00f2 giustifica i formati in cui queste avventure di Diabolik vengono stampate: strisce di quotidiani cartacei, raccolte di figurine, allegati a periodici, inserti di antologie, albetti per commemorare mostre e manifestazioni.\nOltre che a stampa, i racconti sono stati pubblicati anche su Internet in formato elettronico.\nGli autori degli albi fuori serie, sia per i testi sia per i disegni, sono spesso diversi da quelli della serie regolare.\nI colpi messi a segno da Diabolik all'interno degli albi fuori serie si articolano in un numero ristretto di pagine: le storie risultano cos\u00ec pi\u00f9 sintetiche rispetto al formato mensile.\nDal punto di vista quantitativo queste tipologie di fumetti, al contrario della serie regolare distribuita mensilmente nelle edicole, possono avere una tiratura limitata e solo in rari casi vengono ristampate (per questo motivo fanno eccezione le seconde ristampe coordinate dal Diabolik Club o dall'editoriale Mercury); motivo per cui gli albi fuori serie sono molto ricercati dai collezionisti ed estimatori di Diabolik. La ridotta disponibilit\u00e0 degli albi fuori serie ha creato difficolt\u00e0 anche agli della casa editrice Astorina, la quale, in alcune occasioni, si \u00e8 avvalsa della collaborazione dei grandi collezionisti di Diabolik per raggruppare e stampare pi\u00f9 storie in un unico volume, per renderle maggiormente accessibili.\nGli albi fuori serie di Diabolik si differenziano dalla serie regolare anche dal punto di vista della forma e dello stile narrativo, preferendo, come campo d'azione della storia, contesti esistenti o esistiti (ad esempio mostre espositive, a danno della ricorrente e immaginaria cittadina di Clerville) e introducendo dialoghi umoristici poco frequenti nelle pubblicazioni mensili, giustificati dal contesto in cui sono pronunciati.\nLa presenza di tali aspetti non snatura per\u00f2 l'identit\u00e0 e il modus operandi del personaggio; Mario Gomboli ha dichiarato che:\nLa lista non \u00e8 completa. per dettagli qui."}
{"id": "4699882", "revid": "1341328", "url": "https://it.wikipedia.org/wiki?curid=4699882", "title": "Supercoppa italiana 2011 (pallamano maschile)", "text": "La Supercoppa italiana 2011 \u00e8 stata la 6\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Conversano per la 3\u00aa volta nella sua storia."}
{"id": "4699888", "revid": "149485", "url": "https://it.wikipedia.org/wiki?curid=4699888", "title": "Supercoppa italiana 2012 (pallamano maschile)", "text": "La Supercoppa italiana 2012 \u00e8 stata la 7\u00aa edizione del torneo di pallamano riservato alle squadre vincitrici, l'anno precedente, la Serie A \u00c9lite e la Coppa Italia.\nEsso \u00e8 stato organizzato dalla FIGH, la federazione italiana di pallamano.\nIl torneo \u00e8 stato vinto dal Bolzano per la 1\u00aa volta nella sua storia."}
{"id": "4699890", "revid": "92723", "url": "https://it.wikipedia.org/wiki?curid=4699890", "title": "Grandi Urali", "text": "I Grandi Urali sono un'organizzazione criminale di stampo mafioso russa operante nella zona dei monti Urali, e in particolare nel grosso centro industriale di Ekaterinburg, nell'Oblast' di Sverdlovsk.\nL'organizzazione \u00e8 suddivisa in tre sottogruppi: Il \"Gruppo degli Urali\", \"il Gruppo Centrale\" e i \"Blu\" con una meticolosa suddivisione delle aree di influenza per evitare conflitti che nel loro passato si son venuti a creare.\nIl primo \u00e8 estremamente gerarchizzato e ramificato in molti sotto-gruppi e sarebbe in possesso di almeno 140 imprese, tra cui banche e istituti di credito.\nSono attivi nell'omicidio su commissione, estorsioni, rapimenti e traffico illegale di titanio e altri metalli, riciclaggio di denaro e gestione di attivit\u00e0 commerciali, quali ristoranti e hotel.\nIl secondo gruppo in declino a causa di arresti e omicidi si occupa invece di vendita illegale di immobili, estorsioni, gestione di imprese commerciali tra cui casin\u00f2, compagnie di assicurazione e ristoranti, traffico di risorse naturali, riciclaggio di denaro.\nAd oggi, sembrerebbero coinvolti in traffico di materiale radioattivo.\nIl terzo gruppo, i Blu o Sinie, si chiamano cos\u00ec per il colore della loro pelle, causato dal catrame diluito con l'urina per essere tatuati in carcere. Commettono estorsioni e gestiscono traffici illegali di petrolio, droga, armi, legname e metalli preziosi."}
{"id": "4699895", "revid": "1686872", "url": "https://it.wikipedia.org/wiki?curid=4699895", "title": "Circoscrizione Sicilia 2", "text": "La circoscrizione XXV Sicilia 2, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\").\nLa circoscrizione comprende geograficamente la parte orientale della Sicilia e sostituisce, ai fini dell'elezione della Camera, la circoscrizione Catania-Messina-Siracusa-Ragusa-Enna (o collegio di Catania) in vigore dalle elezioni del 1946 a quelle del 1992. Con la Legge Mattarella la circoscrizione ha eletto 28 deputati. Con l'introduzione della Legge Calderoli il numero dei deputati \u00e8 rimasto invariato ma con il censimento 2011, la circoscrizione ha perso un seggio arrivando ad eleggere 27 deputati.\nIl territorio della circoscrizione coincide con le province di Catania, Enna, Messina, Ragusa e Siracusa insieme al solo comune di Niscemi in provincia di Caltanissetta per un totale di 220 comuni e una popolazione di abitanti. Il comune di Niscemi \u00e8 stato aggiunto alla circoscrizione con la legge elettorale Rosato del 2017 (apparteneva in precedenza alla Circoscrizione Sicilia 1)."}
{"id": "4699900", "revid": "1573940", "url": "https://it.wikipedia.org/wiki?curid=4699900", "title": "Anampses lineatus", "text": "Anampses lineatus \u00e8 un pesce di acqua salata appartenente alla famiglia Labridae.\nDescrizione.\nIl corpo \u00e8 allungato e compresso lateralmente. La colorazione varia molto nel ciclo vitale di questo pesce: gli esemplari giovani sono neri con ampie macchie giallastre o biancastre irregolari e subito dietro la testa \u00e8 presente una linea bianca verticale che continua sul bordo della pinna dorsale. Gli adulti, invece, sono marroni, e con la crescita le macchie bianche si sono ridotte, diventando puntini od unendosi in linee. Alla base della pinna caudale, che \u00e8 nera, \u00e8 presente una fascia bianca. La pinna anale e la pinna dorsale sono basse, lunghe e dello stesso colore del corpo. Le pinne pettorali sono trasparenti. Non supera i 13\u00a0cm.\nBiologia.\nComportamento.\ngli esemplari giovani sono prevalentemente solitari; invece gli adulti di solito vivono in gruppetti costituiti da diverse femmine ed un solo maschio dominante.\nRiproduzione.\n\u00c8 un pesce oviparo e la fecondazione \u00e8 esterna. Come le altre specie del suo genere, \u00e8 ermafrodita e gli esemplari pi\u00f9 grossi sono maschi.\nHabitat e Distribuzione.\nIl suo areale \u00e8 molto ampio, e comprende l'oceano Indiano, l'oceano Pacifico ed anche il Mar Rosso. Si trova anche in Indonesia, a Bali e sulle coste del Sudafrica. Vive prevalentemente intorno ai 40 m di profondit\u00e0, nelle barriere coralline.\nConservazione.\nNon risente di particolari minacce e viene solo pescato raramente per l'acquariofilia, ma viene classificato come \"dati insufficienti\" (DD). Infatti non si riesce a stabilire bene quanti a quanti esemplari ammonti la popolazione attuale perch\u00e9 \"A. lineatus\" somiglia tantissimo a \"A. melanurus\" e le due specie vengono facilmente confuse."}
{"id": "4699901", "revid": "265038", "url": "https://it.wikipedia.org/wiki?curid=4699901", "title": "Handball Trophy (pallamano maschile) 2007-2008", "text": ""}
{"id": "4699903", "revid": "265038", "url": "https://it.wikipedia.org/wiki?curid=4699903", "title": "Handball Trophy (pallamano maschile) 2008-2009", "text": ""}
{"id": "4699905", "revid": "265038", "url": "https://it.wikipedia.org/wiki?curid=4699905", "title": "Handball Trophy (pallamano maschile) 2009-2010", "text": ""}
{"id": "4699906", "revid": "767487", "url": "https://it.wikipedia.org/wiki?curid=4699906", "title": "Water Power", "text": "Water Power \u00e8 un film pornografico statunitense del 1976 diretto da Shaun Costello, con protagonista Jamie Gillis.\nLa trama del film \u00e8 chiaramente ispirata al fatto di cronaca nera inerente alle gesta del cosiddetto \"The Illinois Enema Bandit\" (\"il bandito del clistere dell'Illinois\"), Michael H. Kenyon, che costrinse con la violenza alcune studentesse a subire dei clisteri negli anni sessanta e settanta. Il film vede il pornoattore Jamie Gillis nel ruolo di un solitario disagiato sociale, disturbato psichicamente ed emarginato, sulla falsariga del personaggio di Travis Bickle nel film \"Taxi Driver\" di Martin Scorsese. Preparandosi per il ruolo, Gillis chiese di recarsi in Illinois per intervistare in carcere l'uomo al quale era ispirato il suo personaggio (ma la sua richiesta venne negata).\nPer volere della famiglia mafiosa dei Gambino, che si occup\u00f2 di finanziare il film, la pellicola venne pubblicizzata come diretta da Gerard Damiano (regista dell'acclamato \"La vera gola profonda\") nella speranza di attirare maggiori spettatori. Anche se Damiano non ebbe nulla a che fare con il film, il suo nome comparve in alcuni manifesti dell'epoca. Il film usc\u00ec in Italia nel 1980, con il titolo originale.\nTrama.\nBurt, un giovane solitario e problematico, ha in mente di diventare il \"bandito maniaco dei clisteri\", un uomo che vorrebbe ripulire la societ\u00e0 dalle \"donne corrotte\". Il suo personale metodo di fare pulizia sarebbe quello di stuprare delle donne e successivamente costringerle a subire a forza dei clisteri. Una sera, voglioso di mettere in pratica la sua perversione, si reca in un bordello del quartiere per \"divertirsi\" con una delle prostitute. Ma giunto l\u00ec, \u00e8 testimone della fantasia erotica di un altro cliente vestito da dottore, che si accinge a praticare un clistere su una delle ragazze. Dopo aver assistito alla scena, Burt trova definitivamente il coraggio di intraprendere la carriera criminale, deciso pi\u00f9 che mai a ripulire alla sua maniera le donne una per una\nProduzione.\nCos\u00ec Shaun Costello, il regista del film, ricorda la genesi del progetto:"}
{"id": "4699913", "revid": "830939", "url": "https://it.wikipedia.org/wiki?curid=4699913", "title": "Guerra cleomenica", "text": ""}
{"id": "4699919", "revid": "11959", "url": "https://it.wikipedia.org/wiki?curid=4699919", "title": "M. J. Kister", "text": ""}
{"id": "4699922", "revid": "228587", "url": "https://it.wikipedia.org/wiki?curid=4699922", "title": "Licomede di Arcadia", "text": "Biografia.\nLe prime informazioni pervenuteci riguardo a questo generale arcade ce lo descrivono come uno dei fondatori di Megalopoli, nel 370 a.C. Secondo Diodoro Siculo l'idea della fondazione di Megalopoli \u00e8 da attribuire allo stesso Licomede, mentre Pausania sostiene che sia di Epaminonda.\nNel 369 a.C. Licomede fu generale della Lega arcadica e sconfisse, vicino ad Orcomeno, le forze degli Spartani comandati da Politropo. \nNell'anno seguente troviamo i segni di una crescente gelosia verso i Tebani da parte degli Arcadi, a causa per la maggior parte delle esortazioni di Licomede, che ricord\u00f2 ai suoi concittadini la loro antica origine come figli della terra, i loro numeri, le loro alte cariche militari e il fatto che il loro aiuto fu abbastanza importante per Tebe come era stato per Sparta; ed \u00e8 possibile che lo spirito cos\u00ec risvegliato e promosso in Arcadia potrebbe aver accorciato la permanenza di Epaminonda nel Peloponneso nella sua seconda invasione di esso.\nIl vigore presentato di conseguenza dagli Arcadi sotto Licomede e i successi che riscontrarono sono menzionati da Senofonte e Diodoro, l'ultimo dei quali tuttavia pone questi eventi un anno troppo presto. Cos\u00ec fu nel 369 a.C., secondo lui, che Licomede marci\u00f2 contro Pellene in Laconia, e, avendola presa, rese schiavi gli abitanti e devast\u00f2 il paese. \nIl congresso di Tebe del 367.\nLo stesso spirito di indipendenza fu ancora una volta manifestato da Licomede nel 367 a.C., al congresso tenutosi a Tebe, dopo il ritorno dei greci inviati a Susa, quando l'editto di Artaserse (in ogni modo favorevole a Tebe) era stato letto, e i Tebani richiesero i deputati degli altri stati a giurare rispetto di esso, Licomede dichiar\u00f2 che il Congresso non avrebbe dovuto essere tenuto a Tebe assolutamente, ma ovunque ci fosse stata la guerra. \nPer questo i Tebani risposero con rabbia dicendo che lui stava introducendo la discordia per la distruzione dell'alleanza, e Licomede poi si ritir\u00f2 dal congresso con i suoi colleghi.\nAlleanza con Atene e morte.\nNel 366 a.C., la perdita di Oropo esasper\u00f2 gli Ateniesi contro i loro alleati, a cui avevano offerto il loro aiuto quando era pi\u00f9 necessario, e Licomede approfitt\u00f2 del sentimento per proporre un'alleanza tra Atene e l'Arcadia. La proposta fu in un primo momento sfavorevolmente accolta dagli Ateniesi, poich\u00e9 comportava una violazione del loro legame con Sparta, ma poi acconsentirono pensando che il vantaggio di Sparta era uguale a quello di Atene se l'Arcadia fosse stata indipendente da Tebe. Licomede, al suo ritorno dal mare da Atene, desider\u00f2 di essere fatto approdare in un punto preciso della costa del Peloponneso, dove si era raccolto un certo numero di esuli arcadi, e da questi venne assassinato."}
{"id": "4699932", "revid": "228587", "url": "https://it.wikipedia.org/wiki?curid=4699932", "title": "Licomede (disambigua)", "text": ""}
{"id": "4699935", "revid": "273054", "url": "https://it.wikipedia.org/wiki?curid=4699935", "title": "Ballintemple", "text": "Bellintemple \u00e8 una cittadina irlandese nella contea di Cork dove mor\u00ec George Boole."}
{"id": "4699938", "revid": "125981402", "url": "https://it.wikipedia.org/wiki?curid=4699938", "title": "Futbol Club Barcelona (femminile)", "text": "Il Futbol Club Barcelona, noto semplicemente come Barcelona e conosciuto anche come Futbol Club Barcelona Femen\u00ed, \u00e8 la sezione di calcio femminile dell'omonima societ\u00e0 polisportiva con sede a Barcellona, militante nella Primera Divisi\u00f3n Femenina de Espa\u00f1a, massima serie del campionato spagnolo di calcio femminile.\nFondata nel 1988, il club \u00e8 il pi\u00f9 titolato in Spagna, potendo contare in bacheca sei campionati spagnoli, otto Coppe della Reina, due supercoppe spagnole e una UEFA Women's Champions League. \nIl club, inoltre con la vittoria nel 2021 di campionato, coppa, Women's Champions League, ha conseguito per la prima volta il triplete, diventando assieme la sezione maschile, il primo club a raggiungere questo traguardo con entrambe le sezioni.\nStoria.\nIl Club Femen\u00ed Barcelona, fondato nel 1988, fu tra i membri fondatori del campionato femminile spagnolo, che proprio quell'anno vide svolgersi la sua prima edizione. La squadra rimase nella massima serie fino al 2001, vincendo anche un'edizione della coppa nazionale nel 1994. Nel 2001 divenne ufficialmente la sezione di calcio femminile del Futbol Club Barcelona, ma nella riforma del calcio femminile spagnolo non venne ammessa alla neocostituita Superliga Femenina, bens\u00ec alla Liga Nacional, seconda serie nazionale. Dopo aver disputato tre stagioni nel campionato di secondo livello, nel 2004 ritorn\u00f2 nella massima serie vincendo lo spareggio promozione contro l'Oiartzun. Dopo due stagioni concluse poco sotto met\u00e0 classifica, concluse all'ultimo posto la stagione 2006-2007, retrocedendo nuovamente nel campionato di secondo livello. La permanenza in seconda serie dur\u00f2 un solo anno con la squadra guidata da Xavi Llorens che conquist\u00f2 il ritorno in Superliga nel 2008.\nGli anni successivi videro il Barcellona consolidarsi come squadra d'alta classifica prima in campo nazionale e successivamente in campo europeo. Nel 2011 conquist\u00f2 la sua seconda Copa de la Reina sconfiggendo in finale le concittadine dell'Espanyol. L'anno successivo il Barcellona diede inizio a un quadriennio in cui vinse la Primera Divisi\u00f3n per quattro volte consecutive e la Copa de la Reina per due edizioni consecutive (2013 e 2014).\nNella stagione 2011-2012 vinse la prima edizione della Primera Divisi\u00f3n distanziando l'Athletic Bilbao di tre soli punti, vincendo 31 partite su 34, realizzando 119 reti e subendone solo 19. Grazie a questo successo il Barcellona venne ammesso per la prima volta in UEFA Women's Champions League per l'edizione 2012-2013, dalla quale venne eliminato subito ai sedicesimi di finale dall'Arsenal. Nella stagione 2012-2013 biss\u00f2 il successo in campionato andando a vincere 2-1 all'ultima giornata allo stadio San Mam\u00e9s sulle padrone di casa dell'Athletic Bilbao e scavalcandole in classifica al primo posto. Nella UEFA Women's Champions League 2013-2014 il Barcellona raggiunse i quarti di finale dove venne eliminato dal Wolfsburg, che si apprestava a vincere la coppa per il secondo anno consecutivo. In campionato il Barcellona continu\u00f2 a trionfare, vincendo anche la Primera Divisi\u00f3n 2013-2014 con tre giornate di anticipo il 13 aprile 2004 e nuovamente con due soli punti di vantaggio sull'Athletic Bilbao. Il terzo campionato vinto consecutivamente gli consent\u00ec di tenere il trofeo di propriet\u00e0. Due mesi dopo, il 22 giugno vinse anche la Copa de la Reina, la quarta della sua storia, e il 31 agosto dello stesso anno si aggiudic\u00f2 anche, per la quinta volta, la Copa de Catalunya. Nel 2015 vinse il campionato per la quarta volta consecutiva, e per il quarto anno consecutivo il suo attaccante Sonia Berm\u00fadez vinse la classifica delle migliori marcatrici. In Champions League raggiunse nuovamente i quarti di finale nell'edizione 2015-2016, venendo per\u00f2 eliminato dal Paris Saint-Germain. Al termine della Primera Divisi\u00f3n 2015-2016 il Barcellona manc\u00f2 il quinto trionfo, concludendo al secondo posto in classifica di un punto dietro all'Athletic Bilbao.\nOrganico.\nRosa 2021-2022.\nRosa, ruoli e numeri di maglia come da sito ufficiale e sito \"UEFA.com\", aggiornati al 18 novembre 2021."}
{"id": "4699949", "revid": "436907", "url": "https://it.wikipedia.org/wiki?curid=4699949", "title": "The Mountain (Haken)", "text": "The Mountain \u00e8 il terzo album in studio del gruppo musicale britannico Haken, pubblicato il 2 settembre 2013 dalla Inside Out Music.\nDescrizione.\nAnticipato dall'audio del brano \"Atlas Stone\" e dal video di \"Pareidolia\", \"The Mountain\" \u00e8 stato descritto dai chitarristi Richard Henshall e Charles Griffiths come un album che \u00abspazia dal delicato al brutale, con tutto il resto nel mezzo\u00bb. Gli stessi hanno inoltre dichiarato: \nL'album presenta nove brani, tra cui la suite \"Falling Back to Earth\", suddivisa in due atti. Secondo quanto affermato dal frontman Ross Jennings (autore del testo insieme a Griffiths), il primo atto \u00e8 basato sulla storia di Icaro e \u00absi occupa di ambizione, del fallimento e della perseveranza, utilizzando la metafora delle ali e il volare troppo vicino al Sole per rappresentare quanto ci prendiamo sulle sfide della vita e il [conseguente] desiderio di dimostrare qualcosa alla gente\u00bb, mentre il secondo atto narra invece dell'identit\u00e0 di noi stessi e del mondo circostante \u00abquando siamo decaduti\u00bb, nonch\u00e9 \u00abdell'umilt\u00e0 necessaria per ottenere agli altri il perdono e l'accettazione.\u00bb"}
{"id": "4699951", "revid": "247222", "url": "https://it.wikipedia.org/wiki?curid=4699951", "title": "Waymore's Blues Part 2", "text": "Waymore's Blues Part 2 \u00e8 il sessantunesimo album di Waylon Jennings, pubblicato dalla RCA Records nel settembre del 1994 e prodotto da Don Was."}
{"id": "4699955", "revid": "287204", "url": "https://it.wikipedia.org/wiki?curid=4699955", "title": "501 (numero)", "text": "Cinquecentouno (501) \u00e8 il numero naturale dopo il 500 e prima del 502.\nAutovetture.\n501 \u00e8 il nome dato ad alcune autovetture da alcune case automobilistiche alle proprie autovetture. "}
{"id": "4699961", "revid": "76963", "url": "https://it.wikipedia.org/wiki?curid=4699961", "title": "Vladimir Gustavovi\u010d Tizengauzen", "text": "Fu membro corrispondente dell'Accademia delle scienze di San Pietroburgo per la categoria della letteratura orientale(1893). Faceva parte della famiglia dei baroni Tiesenhausen.\nBiografia.\nStudi\u00f2 all'Universit\u00e0 di San Pietroburgo nel dipartimento di letteratura orientale (1848).\nFu uno degli allievi di Christian Martin Joachim Fr\u00e4hn. Non aveva una fortuna propria e dopo la laurea pass\u00f2 12 anni come sottufficiale. Nel 1861 ottenne un incarico nella Commissione archeologica imperiale.\n\u00c8 stato impegnato in numerosi scavi di antiche citt\u00e0 greche sul Mar Nero e di kurgan nei territori dell'attuale Ucraina e della Ciscaucasia, tra cui, nel 1878, di un insediamento sindi, Semibratnee.\nNel 1901 gli fu conferita la medaglia della Royal Numismatic Society.\nLavori principali.\nLe due raccolte di materiali (\u00ab\u0421\u0431\u043e\u0440\u043d\u0438\u043a \u043c\u0430\u0442\u0435\u0440\u0438\u0430\u043b\u043e\u0432\u2026\u00bb) hanno particolare importanza, che mantengono ancora la loro attualit\u00e0, come una preziosa raccolta di documenti provenienti da fonti primarie scarsamente accessibili. Il lavoro fu svolto grazie al mecenatismo del presidente della Commissione Archeologica, il conte Sergej Grigor'evi\u010d Stroganov (1794\u20141882). Grazie a lui il barone pot\u00e9 anche viaggiare in Europa nel 1880 per raccogliere documenti sulla storia dell'Orda d'oro. Cos\u00ec i risultati di questa ricerca furono pubblicati nel 1884, sempre grazie al Stroganov, con il titolo di \"Raccolta di materiali...\".\nTizengauzen fece anche degli estratti di documenti in lingua persiana, che furono elaborati, ma non pubblic\u00f2, forse a causa di una mancanza di sostegno finanziario, dopo la morte di Stroganov.\nNel 1941, sulla base dei lavori di Tizengauzen, Aleksandr Aleksandrovi\u010d Romaskevi\u010d (1885 - 1942) e Sem\u00ebn L'vovi\u010d Volin (1909 - 1943) hanno curato e pubblicato il secondo volume."}
{"id": "4699962", "revid": "1543377", "url": "https://it.wikipedia.org/wiki?curid=4699962", "title": "Bondeno (Gonzaga)", "text": "Bondeno \u00e8 una frazione del comune di Gonzaga, in provincia di Mantova.\nL'antico \"Bondeno degli Arduini\" faceva parte di vastissimi possedimenti della contessa Matilde di Canossa.\nIl paese \u00e8 stato duramente colpito dalle scosse del terremoto dell'Emilia del 2012, con il crollo di parte della chiesa parrocchiale di San Tommaso apostolo,del XVIII secolo.\nQuesta localit\u00e0 non va confusa con Bondeno di Roncore, a pochi passi dal centro storico di Bondeno, dove era solita passare le vacanze estive Matilde di Canossa, che qui mor\u00ec il 24 luglio 1115."}
{"id": "4699970", "revid": "1728", "url": "https://it.wikipedia.org/wiki?curid=4699970", "title": "Vladimir Gustavovich Tiesenhausen", "text": ""}
{"id": "4699975", "revid": "633110", "url": "https://it.wikipedia.org/wiki?curid=4699975", "title": "\u0160koda 15 cm Vz. 1915", "text": "Lo \u0160koda 15\u00a0cm Vz. 1915, denominato ufficialmente 15\u00a0cm schwere Feldhaubitze M. 15 (15\u00a0cm sFH 15), era un obice pesante austro-ungarico, realizzato durante la prima guerra mondiale.\nStoria.\nQuest'arma, progettata dalla \u0160koda nel 1915, derivava dalla bocca da fuoco di un obice in torretta per artiglieria da fortezza. Venne realizzata per utilizzare lo stesso munizionamento disponibile per il \u0160koda 15 cm Vz. 1914 su un'arma che avesse gittata maggiore. I primi cinque \"sFH 15\" vennero consegnati nella prima met\u00e0 del 1916. In totale, prima della fine della Grande Guerra, vennero prodotte 57 bocche da fuoco e 56 affusti completi.\nCon la dissoluzione dell'Impero austro-ungarico, gli obici della Imperiale e regio Esercito austro-ungarico furono divisi tra i neonati eserciti di Austria, Cecoslovacchia (come \"15\u00a0cm hruba houfnice vz. 15\") e Romania. A seguito dell'Anschluss e dell'Occupazione tedesca della Cecoslovacchia, la Wehrmacht requis\u00ec gli obici, ridenominandoli \"15\u00a0cm schwere Feldhaubitze 15(t)\" o \"(\u00f6)\"; 42 di questi vennero assegnati all'artiglieria da fortezza nelle prime fasi della seconda guerra mondiale.\nLa Germania nazista inoltre vendette alla Finlandia 20 \"sFH 15\" alla fine della guerra d'inverno, che furono consegnati il 9 ottobre 1940. I pezzi furono assegnati inizialmente ai 21\u00ba, 22\u00ba e 28\u00ba battaglioni di artiglieria pesante motorizzati. Il pezzo non fu mai popolare tra gli artiglieri a causa dell'eccessivo peso e, durante la guerra di continuazione, venne ritirato dal parco dell'artiglieria campale ed trasferito all'artiglieria da fortezza.\nTecnica.\nLa canna, con otturatore a scorrimento orizzontale, scorreva sul meccanismo di rinculo, costituito da freno di sparo idro-pneumatico e recuperatore. Questo era incavalcato su un affusto scudato in acciaio con ruote in legno cerchiate in acciaio, coda singola e vomero. Il settore di elevazione variava da -5\u00b0 a +65\u00b0, mentre il settore orizzontale era limitato ad 8\u00b0. Il sistema di puntamento originale era il M. 8/14 a quadrante, il secondario era invece un M. 9/12 diottrico.\nIl pezzo, pesante 5\u00a0560 kg in batteria, per il traino in montagna poteva essere scomposto in quattro carichi, mentre normalmente era trainato previo arretramento della canna ed aggancio ad un piccolo avantreno, che portava il peso in configurazione di marcia a 6\u00a0357\u00a0kg."}
{"id": "4699977", "revid": "36426", "url": "https://it.wikipedia.org/wiki?curid=4699977", "title": "Villino Ciuti", "text": "Il villino Ciuti \u00e8 un edificio in stile \"Liberty\" di Firenze, situato in via dei Della Robbia 74.\nStoria.\nIl villino fu realizzato attorno al 1910 su committenza di Baldassarre Ciuti.\nDescrizione.\n\"Nel suo aspetto compositivo presenta dei 'brani' autenticamente Liberty quali il bello e dinamico intreccio vegetale del davanzale della finestra-balcone al primo piano della torretta; il disegno dell'infisso della porta finestra al piano terra (di lato all'ingresso principale) e la tettoia a sezione ondulata, in ferro e vetro, di protezione al percorso d'accesso. Purtroppo questi elementi decisamente caratterizzati dal dinamismo e dalla sinuosit\u00e0 della linea sono affogati in un repertorio di neo-romanici come la torretta d'angolo conclusa dalla loggia, le colonne e i pilastri della loggia stessa, la bifora al piano terreno della torretta, il rivestimento in pietra e la cornice di finti conci di pietra che sottolinea l'arco del finestrone al piano primo. Anche il rapporto e l'alternanza tra vuoti e i pieni di facciata non sono ben regolati. Rimarchevole per interesse, invece, la cancellata in ferro battuto da cui emerge per invenzione ed ottima esecuzione l'elemento intrecciato di sostegno alla tettoia\" (Cresti)."}
{"id": "4699979", "revid": "690118", "url": "https://it.wikipedia.org/wiki?curid=4699979", "title": "15 cm schwere Feldhaubitze M. 15", "text": ""}
{"id": "4699984", "revid": "913245", "url": "https://it.wikipedia.org/wiki?curid=4699984", "title": "Zuzana Hejnov\u00e1", "text": "In carriera si \u00e8 laureata campionessa mondiale dei 400 metri ostacoli a e .\n\u00c8 stata inserita dalla IAAF tra i venti migliori atleti del 2013."}
{"id": "4699985", "revid": "263989", "url": "https://it.wikipedia.org/wiki?curid=4699985", "title": "NHL 2013-2014", "text": ""}
{"id": "4699995", "revid": "283141", "url": "https://it.wikipedia.org/wiki?curid=4699995", "title": "Applicazione esponenziale", "text": ""}
{"id": "4699996", "revid": "124920993", "url": "https://it.wikipedia.org/wiki?curid=4699996", "title": "Lamborghini Urus", "text": "La Lamborghini Urus \u00e8 un SUV di lusso della casa automobilistica Lamborghini di Sant'Agata Bolognese, in produzione dal 2018. \u00c8 basato sul prototipo presentato durante il Salone dell'automobile di Pechino del 2012.\nNome.\nIl nome, come da tradizione Lamborghini, deriva dal mondo delle corride: l'\"uro\" (\"Bos taurus primigenius\") era una specie bovina selvaggia europea, estintasi nel tardo medioevo, ritenuta all'origine degli attuali bovini domestici e nota anche col nome di \"aurochs\".\nCaratteristiche principali.\nLa concept car, presentata al Salone di Pechino, misurava 4,99 metri di lunghezza; 1,99 metri di larghezza e 1,66 metri di altezza. Successivamente, il SUV \u00e8 stato mostrato anche a Pebble Beach nel 2012.\nBench\u00e9 la Urus sia il primo SUV Lamborghini, non \u00e8 il primo modello fuoristrada della casa del toro: tra il 1986 e il 1993 venne infatti prodotta la Lamborghini LM 002 (nata a sua volta dal prototipo LM 001).\nIl motore della Urus \u00e8 un V8 4.0 litri biturbo di derivazione Audi. Lo stesso motore \u00e8 comune ad altri autoveicoli del gruppo Volkswagen, tra cui Porsche Cayenne e Panamera, nonch\u00e9 alcune Audi S e RS, la A8, la Bentley Continental V8 e la Flying Spur V8. Tuttavia, rispetto alla versione montata sulla Cayenne Turbo, ha una potenza aumentata di 100 CV ed una coppia massima incrementata di 80 Nm grazie alle modifiche specifiche, tra cui delle nuove teste dei cilindri. Il motore \u00e8 prodotto nello stabilimento ungherese di Gy\u0151r. Per contenere il peso della vettura, gli ingegneri della casa automobilistica hanno dovuto lavorare sui materiali: sia nella carrozzeria che nell'abitacolo della vettura, nel quale possono trovare spazio fino a cinque passeggeri, si fa largo uso delle fibre di carbonio.\nProduzione.\nNel settembre 2013 l'Amministratore delegato di Lamborghini, Stephan Winkelmann ha confermato che la produzione in serie della Urus. A maggio 2015, grazie a un accordo tra Audi e il Governo italiano, \u00e8 stata annunciata l'inizio della produzione dal 2018 nello stabilimento di Sant'Agata Bolognese e non a Bratislava come inizialmente previsto, pur condividendo la stessa base con altre vetture di grandi dimensioni del gruppo Volkswagen. \nIl 4 dicembre 2017 la versione definitiva della Urus \u00e8 stata presentata presso la sede di Sant'Agata Bolognese della Lamborghini, con la produzione iniziata nel febbraio 2018."}
{"id": "4699998", "revid": "101768", "url": "https://it.wikipedia.org/wiki?curid=4699998", "title": "Storia degli ebrei a Vicenza", "text": "La presenza di famiglie ebraiche nel territorio vicentino \u00e8 attestata durante tutto il XV secolo e, in forma molto ridotta, in et\u00e0 contemporanea.\nStoria.\nIl Quattrocento.\nSi hanno notizie di ebrei nel territorio vicentino a Lonigo nel 1369 e a Vicenza agli inizi del XV secolo; tra essi il banchiere Beniamino di Manuele Finzi, che almeno dal 1413 risiedeva in citt\u00e0 in una casa di sua propriet\u00e0 nella \"sindicaria\" di San Eleuterio e che nel 1417 poteva gi\u00e0 vantare buoni rapporti col Comune. \u00c8 sicuro anche che vicino a Porta Lupia gli ebrei avessero una \"domus\" e un cimitero.\nL'origine della comunit\u00e0 vicentina, come negli altri centri del Veneto, si pu\u00f2 far risalire alla convergenza di rami \"di rito tedesco\", in genere provenienti da Treviso - ebrei askenaziti esuli dalla Germania fin dai secoli XIII-XIV - e \u201cromani\u201d o di \"rito italiano\" provenienti da Padova - dove c'era una fiorente \"universitas\" di ebrei che provenivano dall'Italia centrale attratti dalla possibilit\u00e0 di affari - o da Modena. Il loro arrivo \u00e8 pertanto precedente alla dominazione della Repubblica di Venezia.\nDurante i primi decenni del secolo XV gli ebrei di origine askenazita costituirono il gruppo ebraico pi\u00f9 consistente nel vicentino, con una solida presenza nella podesteria di Marostica. Gli ebrei \u201cromani\u201d, invece, si stabilizzarono nell'altra podesteria vicentina, quella di Lonigo e ad Arzignano, sede di un vicariato che nel Quattrocento stava vivendo una grande espansione economica e demografica. A Vicenza \u00e8 documentata anche la presenza di alcuni ebrei provenienti dalla Spagna - probabilmente fuggiti in seguito ai pogrom del 1391 - e dalla Francia. Dopo questo iniziale insediamento a prevalenza askenazita, rapidamente si pass\u00f2 ad una maggioranza della parte \"romana\".\nLa prima condotta, cio\u00e8 il contratto rinnovabile periodicamente, rogata fra il Comune e i banchieri ebrei fu concessa dal Comune di Vicenza nel 1425 e fu rinnovata dieci anni dopo. Poi inizi\u00f2 la sequenza dei decreti - emanati negli anni 1453, 1458, 1470 e 1479 - che vietavano agli ebrei di esercitare l'attivit\u00e0 di prestito. Imporre questo divieto rendeva loro di fatto impossibile la permanenza sul territorio, sia perch\u00e9 implicitamente veniva loro negato il diritto di residenza previsto dalla condotta, sia perch\u00e9 veniva impedito l'esercizio di una delle poche professioni allora consentite.\nLa presenza ebraica a Vicenza e nel territorio \u00e8 comunque documentata durante tutto il XV secolo fino al 1486, anno dell'espulsione definitiva da Vicenza. Mentre i decreti sopra citati comportarono solo un reale o fittizio cambio di attivit\u00e0 - dal prestito alla \"pezzaria\", cio\u00e8 la rivendita di oggetti usati - il decreto d'espulsione del 1486 comport\u00f2 la definitiva sparizione della comunit\u00e0 ebraica dalla citt\u00e0 e, qualche anno pi\u00f9 tardi, dal territorio vicentino.\nIl prestito di denaro.\nLe due attivit\u00e0 comunemente concesse agli ebrei vicentini erano il prestito di denaro e la rivendita di oggetti usati (la \"pezzaria\" secondo la dicitura locale). Pochissime sono le informazioni - in questi casi non era richiesta una specifica documentazione - sull'esercizio di altre professioni; si sa di un sarto e di un insegnante di lingua ebraica, mentre dai documenti non risultano medici ebrei a Vicenza, nonostante la loro fama e malgrado la professione medica fosse una delle poche permesse a questo popolo.\nDurante la prima met\u00e0 del secolo al centro dell'economia ebraica fu soprattutto la \"fenerazione\" o attivit\u00e0 di prestito, concentrata specialmente nelle mani delle tre maggiori famiglie vicentine: i Finzi, i da Modena e la famiglia di Aberlino. Caratteristica comune ai banchieri ebrei e cristiani del tempo era il carattere familiare dell'impresa, che veniva rafforzata da frequenti alleanze matrimoniali, utili sia per creare reti commerciali ed economiche che relazioni fra le diverse comunit\u00e0 ebraiche.\nIl maggior banchiere vicentino era Beniamino Finzi e la sua attivit\u00e0 di prestito, regolato dalla condotta, era rivolta al Comune, all'artigianato manifatturiero e soprattutto alla nobilt\u00e0. Egli per\u00f2 non si limitava al solo prestito ma, come gli altri banchieri, aveva creato un'ampia rete di investimenti in diversi banchi, sia in citt\u00e0 che nel territorio vicentino: possedeva quote del banco dei da Modena e investimenti nel banco di Arzignano.\nI tassi d'interesse praticati in citt\u00e0 erano del 15% per i primi sei mesi dal momento del pegno e in seguito, fino ai 15 mesi, del 20%, una percentuale relativamente contenuta rispetto a quelle praticate in altri centri del vicentino (a Marostica poteva arrivare anche al 40%). Mentre nelle altre citt\u00e0, alla scadenza, i pegni non riscattati dovevano essere venduti attraverso un'asta pubblica, nel caso di Vicenza una clausola della condotta prevedeva che essi restassero di propriet\u00e0 dei prestatori ebrei. Questi venivano cos\u00ec in possesso di una grande quantit\u00e0 di merce, disponibile per la rivendita attraverso la \"pezzaria\", e ci\u00f2 poteva rappresentare un'ulteriore fonte di guadagno. Nello stesso tempo la presenza di ebrei feneratori garantiva alla popolazione la possibilit\u00e0 di ottenere crediti e al Comune vantaggi diretti, visto che poteva richiedere o addirittura imporre prestiti a proprio vantaggio.\nUna parte consistente del credito ebraico era rivolto alla nobilt\u00e0 vicentina, che investiva nella produzione di panni di lana e di seta e si dotava di palazzi sempre pi\u00f9 sontuosi in citt\u00e0. Quando poi la nobilt\u00e0 affidava il proprio denaro al banco ebraico, il vantaggio era reciproco: la prima traeva guadagni dagli interessi ricevuti dal deposito e i banchieri ebrei avevano a disposizione una maggiore liquidit\u00e0 da investire.\nL'attivit\u00e0 di prestito tuttavia entr\u00f2 in crisi intorno agli anni quaranta, probabilmente in seguito all'accesa predicazione contro l'usura, nel 1443 da parte di fra Bernardino da Siena e nel 1451 di fra Giovanni da Capestrano, che predic\u00f2 nel capoluogo e a Lonigo.\nL'usura - vietata e fortemente combattuta dalla Chiesa - era un male endemico a Vicenza, citt\u00e0 nella quale da un paio di secoli rappresentava l'attivit\u00e0 principale della classe media, insieme a quella dei notai. Contro di essa si erano scagliati vescovi - in particolare il beato Bartolomeo da Breganze - e predicatori degli Ordini mendicanti, senza ottenere grandi risultati, eccezion fatta per il notevole numero di lasciti testamentari in favore delle chiese, elargiti come riparazione per i peccati commessi. Ora per\u00f2 che in tutta l'Italia centro-settentrionale si era affermata la presenza di banchieri ebrei, la predicazione identific\u00f2 l'usura con il giudaismo e si rivolse contro entrambi.\nAlessandro Nievo, giureconsulto vicentino del tempo, nel 1469 scrisse quattro \"Consilia contra iudeos foenerantes\" in cui, ricordando le prediche di Bernardino a Vicenza, esprimeva la convinzione \u2212 condivisa con il minore osservante Michele da Carcano \u2212 che il Papa non potesse dispensare dal divieto di usura o tollerare che le citt\u00e0 consentissero agli ebrei di esercitare attivit\u00e0 di prestito usurario, fatto che offendeva lo \"jus naturale, divinum et canonicum\"; la fortuna di questi \"Consilia\", pubblicati in pi\u00f9 edizioni, ne fecero il principale strumentario dal quale i frati minori italiani trassero i loro argomenti antigiudaici di ordine teorico.\n\u00c8 probabile che, dopo queste predicazioni, il clima in citt\u00e0 fosse diventato molto teso ed i contrasti con la popolazione fossero aumentati, tanto che il Comune non rinnov\u00f2 la condotta in scadenza nel 1445 e alcuni ebrei presero la decisione di trasferirsi altrove. Proprio richiamandosi alla predicazione di Bernardino, nel 1453 il doge Francesco Foscari accolse le istanze del Comune di Vicenza e stabil\u00ec il divieto di fenerazione per i banchieri ebrei. Non \u00e8 da escludere, peraltro, che questo clima derivasse anche dalla forte concorrenza che gli ebrei ormai esercitavano nei confronti della nobilt\u00e0 cittadina, da tempo implicata nell'attivit\u00e0 di usura.\nProbabilmente l'attivit\u00e0 di fenerazione non spar\u00ec da Vicenza e, soltanto, si ridusse e divenne meno visibile mediante l'utilizzo di prestanome: forse gli stessi ebrei pezzaroli esercitarono, pi\u00f9 o meno di nascosto, l'attivit\u00e0 creditizia.\nLa \"pezzaria\".\nL'altra professione svolta dagli ebrei vicentini era quella di \"pezzaroli\".\nA differenza dei feneratori, i pezzaroli ebrei vicentini videro la loro attivit\u00e0 sin dall'inizio fortemente contrastata dalle locali fraglie, in particolare da quella degli orafi. Attraverso i documenti del tempo, si ha notizia di continui contrasti durante tutta la prima met\u00e0 del XV secolo fra gli ebrei e le fraglie vicentine dei pezzaroli e degli orafi, con la parte cristiana costantemente impegnata nel tentativo di ridurre le possibilit\u00e0 di esercizio per gli ebrei e di eliminare la concorrenza.\nNel 1408, ad esempio, i pezzaroli cristiani, appellandosi al doge Michele Steno, ottennero che gli ebrei rispettassero le festivit\u00e0 cristiane chiudendo le loro botteghe. Varie volte gli ebrei si videro accusati dalle fraglie cristiane: di ricettazione, e conseguentemente il Comune impose loro di acquistare oggetti d'oro e d'argento solo sulla pubblica piazza; oppure di esercitare abusivamente l'attivit\u00e0 senza essere iscritti alla matricola dell'arte, ma in questo caso i cristiani ottennero risposta negativa e gli ebrei furono autorizzati ad esercitare la pezzaria, purch\u00e9 rispettassero lo statuto dell'arte; o ancora, di vendere in citt\u00e0 oggetti non conformi alla lega d'argento vicentina e venne deciso che gli ebrei avrebbero potuto vendere solo oggetti provenienti da pegni non riscossi e solo se contrassegnati con una particolare bulla dai gastaldi della fraglia cristiana, a loro unico ed insindacabile giudizio.\nCiononostante e pur avendo subito pesanti restrizioni, nella seconda met\u00e0 del Quattrocento la \"pezzaria\" ebraica sembr\u00f2 rafforzarsi, sviluppando ulteriormente la propria attivit\u00e0. Gli ebrei vicentini furono abbastanza abili nello stringere accordi con le fraglie stesse che, dietro pagamento di piccole somme, rinunciarono in parte ai loro privilegi.\nCome gi\u00e0 detto, l'attivit\u00e0 ebraica di pezzaria era facilitata e resa particolarmente conveniente dalla possibilit\u00e0 di vendere i pegni non riscattati, che venivano conferiti ai feneratori titolari di condotta. Oltre alla rivendita di oggetti usati di modesto valore agli strati meno abbienti della popolazione, una parte importante della \"pezzaria\" riguardava oggetti di lusso che la stessa nobilt\u00e0 vendeva loro - probabilmente anche per ricavarne velocemente somme importanti - oppure beni comprati alle aste pubbliche della camera dei pegni; questo permetteva buoni guadagni e dava loro la possibilit\u00e0 di avere merce di valore da vendere anche al di fuori dal tessuto cittadino. A dispetto di un'attivit\u00e0 apparentemente modesta, i pezzaroli erano in grado di muovere somme assai elevate, segno della loro forza economica.\nL'espulsione del 1486.\nIl clima, gi\u00e0 teso, si surriscald\u00f2 nel 1475 quando a Trento venne ucciso un bambino di nome Simonino e, ancor pi\u00f9, nel 1485 quando un evento analogo - in questo caso il bambino si chiamava Lorenzino Sossio da Valrovina - accadde a Marostica; di entrambi i fatti vennero incolpati gli ebrei, accusati di aver perpetrato un omicidio rituale. A rafforzare l'ostilit\u00e0 nei loro confronti contribuirono in maniera determinante uno scritto di Pietro Bruto, l\"'Epistula contra Judaeos\", che sosteneva la colpevolezza e la perfidia di questo popolo. A nulla valse il fatto che le accuse si dimostrassero infondate: la credenza sopravvisse tenacemente nella tradizione popolare - se ne trovano testimonianze ancora nel Settecento - alimentata anche da elementi del clero veneto.\nCos\u00ec, quando una ducale del doge Marco Barbarigo - che in realt\u00e0 ratificava la delibera presa dal Comune di Vicenza, patrocinata dal podest\u00e0 Antonio Bernardo - espulse da Vicenza gli ebrei, con l'accusa di praticare l'usura, vi fu in citt\u00e0 un'esplosione di gioia. Sulle indubbie pressioni esercitate dalla controparte cristiana, che si vedeva penalizzata dalla concorrenza ebraica, si inserirono quindi i pregiudizi, le motivazioni religiose e l'iniziativa del francescano Marco da Montegallo, che aveva gi\u00e0 fondato con successo dei Monti di Piet\u00e0 nelle Marche. Dopo questa decisione - agli ebrei fu concesso meno di un mese di tempo per lasciare la citt\u00e0 - entrambe le attivit\u00e0, sia di fenerazione che di \"pezzaria\", cessarono definitivamente a Vicenza. Qualche famiglia ebrea rest\u00f2, anche se non per molto tempo, nelle citt\u00e0 vicine: Bassano, Cittadella, Lonigo, Ros\u00e0.\nIl Comune - governato dalla nobilt\u00e0 e dalle fraglie - riprese il controllo di un importante settore dell'economia cittadina e istitu\u00ec anch'esso un Monte di Piet\u00e0, il primo nel territorio della Repubblica di Venezia. Seguendo il modello proposto dal frate, il Monte inizialmente prest\u00f2 il denaro senza richiedere interesse, ma nel 1492, entrato in crisi, venne rifondato da Bernardino da Feltre, questa volta con l'applicazione di un tasso del 5%, comunque di molto inferiore a quello praticato in precedenza dagli ebrei.\nPochi anni dopo, nel 1517, il Consiglio dei Pregadi dispose che tutti gli ebrei di Venezia dovessero obbligatoriamente risiedere nel Ghetto. Rispettivamente nel 1600 e nel 1603 un ghetto fu istituito anche nelle citt\u00e0 di Verona e di Padova.\nPer i successivi due secoli non si ha notizia di ebrei a Vicenza, se non come mercanti ambulanti di lana e seta. Dopo il 1720 si ha traccia di qualche permesso temporaneo di residenza in citt\u00e0 come pure, per\u00f2, di ripetuti bandi di espulsione.\nAncora per secoli, invece, restarono comunemente in uso nella toponomastica cittadina i nomi di contr\u00e0 e di stradella dei Giudei, rimase cio\u00e8 la memoria dei luoghi da essi abitati o dove svolgevano la loro attivit\u00e0. I nomi furono modificati - rispettivamente nel 1867 e nel 1941 - in quelli di contr\u00e0 Cavour e stradella dei Nodari, con la motivazione, nel caso di quest'ultima, che la denominazione \"non \u00e8 pi\u00f9 consona con le attuali direttive politiche sulla razza e che si rende opportuno introdurre nuove strade aventi un loro passato\".\nL'et\u00e0 contemporanea.\nCon l'arrivo di Napoleone e la caduta della Serenissima i ghetti della Repubblica furono aboliti, agli ebrei furono riconosciuti tutti i diritti e molti poterono trasferirsi e comprare immobili altrove, svolgere una qualsiasi professione, frequentare liberamente scuole pubbliche e istituzioni. Anche l'Impero austriaco, al quale furono annesse le terre della Serenissima nel 1797, nonostante escludesse gli ebrei dalla partecipazione attiva alla vita pubblica e nonostante vi fossero manifestazioni popolari contro di essi, non ricostitu\u00ec pi\u00f9 i ghetti.\nUn settore del Cimitero acattolico di Vicenza testimonia che - seppure poche - alcune famiglie ebree vissero in citt\u00e0 in questi ultimi due secoli, senza che vi fosse per\u00f2 una vera comunit\u00e0. Nel Cimitero sono presenti tombe della famiglia Orefice, dalla quale usc\u00ec anche un musicista, Giacomo Orefice. La storia delle due vie cittadine a suo tempo denominate dei Giudei rappresenta il clima di una citt\u00e0 che, ancora nel 1932, vedeva positivamente il mantenimento della tradizione toponomastica e la presenza storica degli ebrei a Vicenza.\nQuesto clima mut\u00f2 nel 1938, quando furono promulgate le leggi razziali fasciste.\nNegli anni tra il 1941 e il 1943 nel territorio vicentino furono presenti circa 500 profughi ebrei, per la maggior parte provenienti dalla Jugoslavia, ma anche qualche polacco, tedesco, ceco, rumeno, ungherese e russo, che furono dislocati in 26 Comuni della provincia \u2013 ad esempio Enego, Lonigo, Malo, Roana, Sossano, Arsiero \u2013 con lo \"status\" di internati liberi (di fatto erano controllati a vista dalle forze dell'ordine, podest\u00e0 e dalla popolazione stessa), cos\u00ec come stava succedendo in molti altri Comuni d'Italia. Vicenza fungeva da centro di raccolta e smistamento, in attesa che la prefettura stabilisse i luoghi precisi di confino. Nel frattempo gli ebrei soggiornavano forzatamente, a loro spese, in locande, alberghi o abitazioni private.\nCon l'8 settembre 1943 e la creazione della Repubblica sociale italiana si spensero per gli ebrei le ultime speranze di vivere in Italia con serenit\u00e0. Molti fuggirono prima che entrassero in vigore ad inizio dicembre i provvedimenti pi\u00f9 restrittivi, a partire dal sequestro dei beni fino all'arresto, altri dovettero fronteggiarli quando la situazione si era fatta quasi senza via d'uscita. La prefettura istitu\u00ec per gli ebrei in attesa di deportazione dei campi di concentramento nella provincia, tra i quali il campo di concentramento di Tonezza del Cimone, attivo dal 20 dicembre 1943 al 2 febbraio 1944. Parecchi vicentini si distinsero nell'aiutare gli ebrei nella fuga verso la Svizzera, il Sud Italia o le loro terre d'origine: esemplare in questo senso la figura del cappellano di Valli del Pasubio, don Michele Carlotto, Giusto tra le Nazioni. Molti ebrei, invece, furono arrestati e deportati nei campi di sterminio nazisti; delle 67 persone deportate sopravvissero solo in quattro.\nAlla fine degli anni ottanta a Vicenza e in Provincia risiedevano una dozzina di ebrei, che appartengono per diritto alla Comunit\u00e0 israelitica di Verona."}
{"id": "4700000", "revid": "1442080", "url": "https://it.wikipedia.org/wiki?curid=4700000", "title": "Sirio Bellucci", "text": "Biografia.\nAll'et\u00e0 di 14 anni si trasfer\u00ec a Fabriano, dove fece il cameriere presso la famiglia di un medico chirurgo. Poi il trasferimento a Roma, dove fece il garzone in una drogheria. Dopo poco per\u00f2 torn\u00f2 a casa per poi trasferirsi presso Cerveteri.\nNel 1943 venne chiamato in guerra, in Sicilia, ma torn\u00f2 a casa prima del previsto, riuscendo ad evitare l'accusa di diserzione. Dopo il conflitto entr\u00f2 in Polizia e lavor\u00f2 prima a Savona, poi a Genova. Proprio nel capoluogo ligure Bellucci inizi\u00f2 a frequentare negozi di corniciai che esponevano e vendevano lavori di alcuni pittori dilettanti.\nSi \u00e8 dedicato all'arte concettuale e successivamente alla pittura simbolista ed espressionista.\nHa esposto a Macerata, Roma, Bari, Ancona, Gubbio, Tolentino, Fabriano e Matelica. Nel 1975 la rivista \"Flash Arte\" gli dedic\u00f2 la copertina a colori.\nTre suoi dipinti sono stati acquisiti dalla Pinacoteca comunale di Macerata.\nNel 1954 si spos\u00f2 ed ebbe due figlie. Pochi anni dopo ottenne il trasferimento da Genova a Macerata. All'et\u00e0 di 49 anni abbandon\u00f2 la Polizia.\n\u00c8 morto all'et\u00e0 di 89 anni, il 29 settembre 2013 a Macerata."}
{"id": "4700001", "revid": "177744", "url": "https://it.wikipedia.org/wiki?curid=4700001", "title": "Pat-A-Pan", "text": ""}
{"id": "4700007", "revid": "599013", "url": "https://it.wikipedia.org/wiki?curid=4700007", "title": "C\u00e9sar Marcano", "text": "Carriera.\nNazionale.\nNel 1991 ha collezionato 3 presenze con la propria Nazionale."}
{"id": "4700009", "revid": "1543377", "url": "https://it.wikipedia.org/wiki?curid=4700009", "title": "Hectoris lytra", "text": "Il riscatto di Ettore (in originale \"Hectoris lytra\", per alcuni \"Hectoris lustra\") \u00e8 una tragedia latina (cothurnata) scritta da Quinto Ennio, la cui trama \u00e8 tratta dall'Iliade.\nTrama.\nCi sono giunte poche decine di versi. Le interpretazioni di essi ne collocano l'azione nel campo mirmidone, dove re Priamo si reca per chiedere ad Achille la restituzione delle spoglie di Ettore, principe di Troia e figlio pi\u00f9 amato.\n\u00c8 stata avanzata l'ipotesi che Ennio vi abbia riassunto un'intera trilogia di Eschilo, preso a modello, coprendo il periodo che va dall'ira di Achille alla sepoltura di Ettore. Altri lo ritengono improbabile, perch\u00e9 dei sedici brani pervenuti solo uno appartiene a una scena che precede l'arrivo di Priamo al campo e perch\u00e9 gli autori repubblicani non erano soliti prendersi libert\u00e0 simili."}
{"id": "4700011", "revid": "318922", "url": "https://it.wikipedia.org/wiki?curid=4700011", "title": "C\u00e9sar Jos\u00e9 Marcano", "text": ""}
{"id": "4700021", "revid": "729019", "url": "https://it.wikipedia.org/wiki?curid=4700021", "title": "Ritmo circatidale", "text": "Il Ritmo circatidale \u00e8 un ritmo biologico basato sulle maree con un periodo di 12,4 ore, indipendente dal ritmo circadiano.\n\u00c8 stato scoperto nel 2013 da ricercatori dell'Universit\u00e0 di Leicester nel crostaceo Eurydice pulchra."}
{"id": "4700023", "revid": "974994", "url": "https://it.wikipedia.org/wiki?curid=4700023", "title": "Monumento a Giuseppe Mazzini (Firenze)", "text": "Il monumento a Giuseppe Mazzini si trova a Firenze, nello spiazzo tra il viale Antonio Gramsci e il viale Giuseppe Mazzini.\nStoria e descrizione.\nFu fuso in bronzo dalla Fonderia Artistica Ferdinando Marinelli dall'opera dello scultore Antonio Berti e collocato nel 1987, nell'ambito delle iniziative di Firenze citt\u00e0 europea della cultura. Si tratta di una delle ultime opere dell'artista che, come al solito, la cre\u00f2 dopo numerosi bozzetti, tesi a un attento studio della verosimiglianza del soggetto.\nLe due targhe sul piedistallo in pietraforte recitano:\n&lt;br&gt;"}
{"id": "4700026", "revid": "648716", "url": "https://it.wikipedia.org/wiki?curid=4700026", "title": "Ritmo circalunare", "text": "Il Ritmo circatidale \u00e8 un ritmo biologico basato sulla Luna, indipendente dal ritmo circadiano. Regola il passaggio dalla forma prematura a quella matura permettendo il fenomeno dell'accoppiamento sincronizzato.\n\u00c8 stato scoperto nel 2013 da ricercatori dell'Universit\u00e0 di Vienna nel verme marino Platynereis dumerilii."}
{"id": "4700027", "revid": "163662", "url": "https://it.wikipedia.org/wiki?curid=4700027", "title": "Ecuba (Ennio)", "text": "Ecuba () \u00e8 una \"cothurnata\" perduta dello scrittore romano Quinto Ennio.\nTrama.\nCome si nota dai frammenti rimasti , l'opera era una trasposizione latina dell'omonima tragedia di Euripide . "}
{"id": "4700032", "revid": "287204", "url": "https://it.wikipedia.org/wiki?curid=4700032", "title": "Locomotiva CSD ES 499.1", "text": ""}
{"id": "4700037", "revid": "729019", "url": "https://it.wikipedia.org/wiki?curid=4700037", "title": "Wanderer W15", "text": "La Wanderer W15 (per esteso \"Wanderer 6/30 PS Typ W15\") \u00e8 stata un'autovettura di fascia medio-alta prodotta dalla Casa tedesca Wanderer nel solo anno 1932.\nCaratteristiche.\nIntrodotta nel marzo del 1932, la \"W15\" rappresentava un modello di passaggio tra la W10/IV e la successiva W17 con motore progettato da Ferdinand Porsche. Dalla prima venne ripreso il motore a 4 cilindri da 1563\u00a0cm\u00b3 da 30\u00a0CV a 3400 giri/min, con distribuzione a valvole in testa ed asse a camme laterale. Della \"W17\", invece, la \"W15\" anticipava il nuovo telaio a longheroni e traverse con passo di 3 metri, anzich\u00e9 di 2,8 metri come nella \"W10/IV\". La meccanica telaistica era piuttosto convenzionale e comprendeva sospensioni ad assale rigido con molle a balestra semiellittiche. L'impianto frenante era a 4 tamburi da 300 mm di diametro con comando meccanico a cavo. \nCompletava il quadro tecnico un cambio manuale a 3 marce con frizione monodisco a secco.\nLa \"W15\" fu proposta in due varianti di carrozzeria, berlina e cabriolet e raggiungeva una velocit\u00e0 massima di 85\u00a0km/h: fu prodotta fino alla fine di quello stesso 1932, dopodich\u00e9 usc\u00ec di listino per far spazio alla gi\u00e0 menzionata \"W17\", entrata in listino nel mese di ottobre."}
{"id": "4700038", "revid": "287204", "url": "https://it.wikipedia.org/wiki?curid=4700038", "title": "504 (numero)", "text": "Cinquecentoquattro (504) \u00e8 il numero naturale dopo il 503 e prima del 505."}
{"id": "4700041", "revid": "716642", "url": "https://it.wikipedia.org/wiki?curid=4700041", "title": "Jacques Maghoma", "text": "Carriera.\nClub.\nHa giocato nella seconda divisione inglese con e e nella prima divisione indiana con l'.\nNazionale.\nHa partecipato alla Coppa d'Africa del 2017 ed a quella del 2019. Tra il 2010 ed il 2019 ha giocato complessivamente 25 partite in nazionale."}
{"id": "4700047", "revid": "1543377", "url": "https://it.wikipedia.org/wiki?curid=4700047", "title": "Disneyland (serie televisiva)", "text": "Disneyland \u00e8 il titolo con cui \u00e8 maggiormente conosciuta la serie televisiva antologica prodotta dalla Walt Disney Productions (in seguito The Walt Disney Company) e trasmessa a partire dal 1954. Attraverso gli anni la serie ha cambiato spesso titolo:\nLa versione originale della serie debutt\u00f2 sulla ABC mercoled\u00ec 27 ottobre 1954, apparendo da allora su diverse reti. Si tratta del secondo programma di prima serata pi\u00f9 longevo della televisione americana dopo la serie rivale \"Hallmark Hall of Fame\". Tuttavia, \"Hallmark Hall of Fame\" and\u00f2 in onda come un programma settimanale durante le sue prime cinque stagioni prima di diventare un programma bimestrale, mentre \"Disneyland\" \u00e8 rimasto un programma settimanale per pi\u00f9 di quarant'anni.\nIn Italia la trasmissione della serie cominci\u00f2 il 31 agosto 1958 alle 21.00 su Rai 1 (allora l'unica rete esistente). Tuttavia non venne rispettato l'ordine originale di trasmissione, e il primo episodio trasmesso fu \"Pennelli magici \u2013 Storia del cartone animato\" (\"The Story of the Animated Drawing\"), undicesimo episodio della seconda stagione.\nPanoramica.\nOriginariamente presentata da Walt Disney stesso, la serie Disney presentava cartoni animati e altro materiale (in parte originale e in parte preesistente) dalla biblioteca dello studio. Per molti anni, il programma presentava anche versioni di un'ora di allora recenti film Disney come \"Alice nel Paese delle Meraviglie\" e, in altri casi, trasmissioni televisive di film Disney completi divisi in due o pi\u00f9 episodi di un'ora. Di tanto in tanto veniva trasmesso un segmento pi\u00f9 educativo, come ad esempio \"The Story of the Animated Drawing\".\nAnni '50.\nIl programma gener\u00f2 la mania di Davy Crockett del 1955 con la serie di tre episodi (non mostrati in settimane consecutive) sullo storico pioniere americano, con Fess Parker nel ruolo del protagonista. Vennero venduti milioni di dollari di merchandise relativo al personaggio, e la sigla, \"The Ballad of Davy Crockett\", fu un disco di successo di quell'anno. Cinque episodi di un'ora basati sugli eventi storici andarono in onda dal 15 dicembre 1954 e il 14 dicembre 1955. Gli episodi TV vennero in seguito editi in due film cinematografici: \"Le avventure di Davy Crockett\" e \"Davy Crockett e i pirati del fiume\".\nIl 17 luglio 1955, la sigla di \"Disneyland\" venne utilizzata su uno speciale in diretta televisiva, \"Dateline: Disneyland\", che non \u00e8 tecnicamente considerato parte della serie. Venne presentato da Walt insieme a Robert Cummings, Art Linkletter e Ronald Reagan, e caratterizzato da vari altri ospiti.\nNell'autunno del 1958 la serie venne re-intitolata \"Walt Disney Presents\", e si trasfer\u00ec al venerd\u00ec sera, ma nel 1960 pass\u00f2 alla domenica sera, dove sarebbe rimasta per 21 anni.\nAnni '60.\nAnche se il formato di base rimase lo stesso, la serie si trasfer\u00ec alla NBC il 24 settembre 1961 per approfittare della capacit\u00e0 di quella rete di trasmettere a colori. Inoltre, il rapporto di Walt Disney con la ABC si era inacidito poich\u00e9 la rete resistito alla vendita della propria quota nel parco a tema prima di farlo nel 1960. In una dimostrazione di lungimiranza, Disney aveva girato molti degli episodi precedenti a colori, cos\u00ec potevano essere replicati sulla NBC, e dal momento che anche quasi tutti i lungometraggi della Disney erano stati prodotti a colori, anch'essi avrebbero potuto ora essere trasmessi in TV in quel formato.\nPer sottolineare la nuova funzionalit\u00e0, la serie venne ri-nominata \"Walt Disney's Wonderful World of Color\", e debutt\u00f2 nel settembre del 1961, mantenendo il titolo fino al 1969. Il primo episodio della NBC affront\u00f2 anche i principi del colore, come spiegato da un nuovo personaggio di nome Pico De Paperis (doppiato da Paul Frees), un professore imbranato con un forte accento tedesco, e zio di Paperino. De Paperis fu il primo personaggio Disney creato appositamente per la televisione.\nWalt Disney mor\u00ec il 15 dicembre 1966, dodici anni dopo l'inizio della serie. Mentre la trasmissione tre giorni dopo la sua morte ebbe un tributo commemorativo dal giornalista della NBC Chet Huntley con la stella di cinema e TV Dick Van Dyke, le intro che Walt aveva gi\u00e0 girato prima della sua morte continuarono ad andare in onda per il resto della stagione. Dopo di che, lo studio decise che il personaggio di Walt come conduttore era una parte talmente fondamentale del fascino del programma per gli spettatori che il segmento del presentatore venne tolto. La serie, rintitolata \"The Wonderful World of Disney\" nel settembre 1969, continu\u00f2 a ottenere ascolti solidi, spesso nella Top 20, fino alla met\u00e0 degli anni settanta.\nNel 1976 la Disney trasmise in prima TV il suo film di successo del 1961 \"Il cowboy con il velo da sposa\" come uno speciale di due ore e mezza. Questo fu un passo importante nella trasmissione per lo studio, che non aveva mai mostrato uno dei suoi film pi\u00f9 famosi in televisione in un intervallo di tempo pi\u00f9 lungo di un'ora (anche se avevano trasmesso i loro film \"Spruzza, sparisci e spara\" e \"Due ragazzi e un leone\" ognuno in un formato di due ore nel 1975). Iniziarono anche a trasmettere alcuni dei loro programmi televisivi multi-episodio, come ad esempio \"Sammy va in citt\u00e0\", come lungometraggi televisivi sulla serie antologica. Una versione leggermente modificata del classico film Disney \"Ventimila leghe sotto i mari\" fece il suo debutto televisivo come speciale di due ore sulla NBC nell'ottobre 1976. Diversi altri film Disney, alcuni dei quali non particolarmente di successo (come \"Dai pap\u00e0... sei una forza!\", un completo flop), vennero trasmessi in formati di due ore nel programma quell'anno. Ma il formato multi-episodio per il cinema non venne interrotto; non pi\u00f9 tardi del 1981, film come \"Il segreto di Pollyanna\" erano ancora mostrati sul programma Disney in pi\u00f9 parti in settimane separate.\nDurante i primi anni settanta, lo spettacolo ha cominciato a concentrarsi meno su cartoni animati e film drammatici o commedie e ha cominci\u00f2 a mettere l'accento su programmi naturalistici come \"La natura e le sue meraviglie\".\nIl continuo successo di ascolti dello show nell'epoca post-Walt si concluse nella stagione 1975/76. In questo momento, la Walt Disney Productions stava affrontando un declino del patrimonio dovuto alla caduta degli incassi al botteghino, mentre anche la NBC nel suo complesso stava scivolando nella classifica. Il programma divent\u00f2 ancora pi\u00f9 dipendente dalla trasmissione di film live-action, \"La natura e le sue meraviglie\", repliche di vecchi episodi e compilation di cartoni animati. Nessun Classico Disney venne trasmesso, eccetto \"Alice nel Paese delle Meraviglie\" e \"Dumbo\". Tuttavia, in un'epoca in cui la TV via cavo era nella sua infanzia e i videoregistratori non esistevano, questo era l'unico modo per vedere materiale Disney che non era stato riedito nei cinema. Inoltre nel 1975, quando la CBS ha riacquistato i diritti di trasmissione del film della MGM \"Il mago di Oz\", esso venne trasmesso in opposto a \"The Wonderful World of Disney\", come lo era stato tra il 1960 e il 1968. A quel tempo, le trasmissioni televisive di quel film erano eventi annuali con ascolti elevati, che in gran parte attraevano lo stesso pubblico familiare della serie Disney. Dal 1968 al 1975, quando la NBC possedeva i diritti del film (che aveva acquistato dalla CBS nel 1967), di solito sospendeva la serie Disney per mostrarlo. Tuttavia, la pi\u00f9 rigida competizione settimanale dello show veniva dal programma di attualit\u00e0 della CBS \"60 Minutes\".\nNel 1975, un emendamento alla Prime Time Access Rule consent\u00ec alla NBC di spostare la serie Disney indietro di mezz'ora. Esso permise anche alla CBS di programmare \"60 minutes\" alle 19.00 dal 7 dicembre; prima di questo, \"60 minutes\" veniva trasmesso all 18.00 e non cominciava fino al termine della stagione di football della NFL. \"The Wonderful World of Disney\" fin\u00ec fuori dalla Top 30, mentre \"60 minutes\" vide i suoi ascolti aumentare notevolmente. Nel settembre 1979 lo studio accett\u00f2 la richiesta della rete di modifiche. Lo spettacolo accorci\u00f2 il suo nome in \"Disney's Wonderful World\", aggiorn\u00f2 la sigla con un logo generato al computer e una canzone in tema disco music, ma il formato rimase in gran parte lo stesso. Dopo aver confrontato la forza degli ascolti di \"60 minutes\" con i continui problemi di questo show (ascolti bassi, materiali sempre meno originali e sospensioni), la NBC cancell\u00f2 la serie nel 1981.\nAnni '80.\nLa CBS raccolse il programma nell'autunno del 1981 e lo trasfer\u00ec al sabato sera alle 20.00. Nonostante i titoli pi\u00f9 elaborati e ancora un altro titolo, ora semplicemente \"Walt Disney\", il formato rimase invariato. Rimase l\u00ec due anni, terminando con la nascita di Disney Channel sulla TV via cavo. Anche se gli ascolti furono un fattore, la decisione finale di terminare la serie venne dall'allora CEO dell'azienda Card Walker, che riteneva che avendo sia lo show che il nuovo canale attivi, essi si sarebbero cannibalizzati l'un l'altro.\nDopo che lo studio sub\u00ec un cambiamento di gestione, la serie venne riproposta sulla ABC dopo tre anni di assenza, presentandosi come un programma di due ore a cominciare dal 2 febbraio 1986, con il titolo \"The Disney Sunday Movie\" (in estate la serie venne temporaneamente intitolata \"Disney Summer Classics\"), presentata dal nuovo CEO Michael Eisner. Eisner non era la prima scelta. Molti nomi erano stati considerati, tra cui Julie Andrews, Dick Van Dyke, Cary Grant (che rifiut\u00f2), Tom Hanks (che Eisner scart\u00f2 perch\u00e9 \"troppo giovane\"), Walter Cronkite, Roy E. Disney (che assomigliava molto a suo zio), e persino Topolino. Eisner fu convinto a farlo. Non era un attore, ma dopo aver fatto un video di prova con la moglie Jane e un membro del suo gruppo dirigente (che richiese pi\u00f9 ciak), lo studio credeva che lo potesse fare. Assunse Michael Kay, un regista di spot pubblicitari politici per l'allora senatore USA Bill Bradley, per aiutarlo a migliorare la sua performance davanti alla telecamera.\n\"The Disney Sunday Movie\" offr\u00ec pi\u00f9 programmazione originale e una pi\u00f9 grande selezione di film dalla libreria di quella il programma Disney aveva negli ultimi anni della sua trasmissione originale, incluso un altro Classico Disney, \"Robin Hood\". Tuttavia, doveva ancora affrontare una pesante concorrenza dalla CBS; non solo da \"60 minutes\", ma ora dalla campionessa degli ascolti, \"La signora in giallo\", alle 20.00. Nell'autunno del 1987, la ABC tagli\u00f2 il programma a un'ora. Esso torn\u00f2 alla NBC nel 1988, sotto il nuovo titolo \"The Magical World of Disney\", in cui i problemi di concorrenza che aveva dovuto affrontare sulla ABC rimasero invariati. La NBC annull\u00f2 lo show nel 1990, e il titolo venne utilizzato come ombrello la domenica sera per film e speciali su Disney Channel da allora fino al 1997, sempre presentati da Eisner. Il vecchio titolo \"The Wonderful World of Disney\" venne utilizzato per tutta la prima parte del decennio in molti speciali della rete.\nAnni '90 e 2000.\nLa serie venne riproposta nuovamente sulla ABC nel 1997, un anno dopo che la Disney aveva acquistato la rete. Ancora una volta intitolata \"The Wonderful World of Disney\", venne trasmessa la domenica fino al 2003, quando si trasfer\u00ec al sabato sera; continu\u00f2 in quella fascia oraria fino al 2008 (andando in onda nella mezza stagione del 2005/06 e nelle estati del 2007 e 2008). Dal 2005, contenuti Disney vennero divisi tra ABC, NBC, Hallmark Channel, ABC Family e Disney Channel tramite accordi separati dei diritti di trasmissione. Lo show and\u00f2 in onda durante la mezza stagione televisiva e/o l'estate come una serie antologica simile a \"Hallmark Hall of Fame\" con contenuti come il film TV \"C'era una volta una principessa\" o trasmissioni televisive commerciali di vari film. L'ultimo episodio della serie and\u00f2 in onda mercoled\u00ec 24 dicembre 2008 alle 20.00, con una presentazione di \"Le cronache di Narnia - Il leone, la strega e l'armadio\".\nRepliche.\nPi\u00f9 o meno nello stesso tempo in cui andarono in onda le incarnazioni anni ottanta su ABC e NBC, le repliche di vecchi episodi, trasmesse sotto il titolo \"The Wonderful World of Disney\", venivano trasmesse su reti locali negli Stati Uniti, cos\u00ec come i vari mercati internazionali. In Australia lo show venne trasmesso su Seven Network alle 18:30 del sabato, prima di essere terminato nel 1994 per l'arrivo di Disney Channel su Optus Vision (poi Foxtel), e Saturday Disney sostitu\u00ec la serie come programma Disney della rete.\nRepliche della serie furono un punto fermo del Disney Channel per diversi anni con il titolo \"Walt Disney Presents\" (che usava la stessa sigla dell'incarnazione CBS degli anni ottanta), quando trasmetteva cartoni classici Disney, spettacoli televisivi e film, avendo in fondo la stessa funzione che aveva la serie antologica nell'epoca prima della TV via cavo. I titoli di testa originali vennero ripristinati negli episodi alla fine degli anni novanta. Quando la rete elimin\u00f2 tutto il materiale d'epoca il 16 settembre 2002, anche la serie fece la stessa fine. Tuttavia, alcuni episodi selezionati possono essere trovati su VHS o DVD.\nEdizione italiana.\nNell'estate del 1958 viene ufficializzato l'acquisto da parte della RAI degli episodi della serie \"Disneyland\". La trasmissione cominci\u00f2 il 31 agosto alle 21:00 (subito dopo la rubrica pubblicitaria \"Carosello\"), con l'episodio \"Pennelli magici \u2013 Storia del cartone animato\" (\"The Story of the Animated Drawing\"). La serie va in onda sul Programma Nazionale. Gli episodi in prima visione vanno in onda in prima serata nell'autunno/inverno (inizialmente la domenica, poi il sabato). Nel resto dell'anno la serie va in onda saltuariamente all'interno della TV dei ragazzi (in questo caso vanno in onda quasi esclusivamente repliche). L'ordine originale di trasmissione non venne mai rispettato.\nNell'autunno del 1961 le prime TV serali del programma passano al nascente Secondo Programma, ma il primo canale continua a trasmetterlo all'interno della TV dei ragazzi.\nNel 1977, con l'inizio delle trasmissioni a colori da parte della RAI, il programma cambia nome in \"Il fantastico mondo a colori di Walt Disney\", l'equivalente italiano di \"Walt Disney's Wonderful World of Color\" (titolo usato negli Stati Uniti dalla NBC dal 1961 al 1968). \nNel 1980 il titolo della trasmissione viene nuovamente cambiato in \"Il fantastico mondo Disney\" (titolo poi utilizzato anche dal canale satellitare Disney Channel).\nNel 1984, per un breve periodo, il programma va in onda anche su Rete 4 con il titolo \"Il meraviglioso mondo di Disney\". In tale caso viene utilizzata la sigla di \"Disney's Wonderful World\" gi\u00e0 usata negli Stati Uniti dal 1979 al 1981 dalla NBC (la sigla include anche una voce fuori campo che pronuncia il titolo della trasmissione \"Il meraviglioso mondo di Disney\" per adattarsi al mercato italiano). Le reti RAI, invece, continuano ad usare il titolo \"Il fantastico mondo Disney\"."}
{"id": "4700050", "revid": "785863", "url": "https://it.wikipedia.org/wiki?curid=4700050", "title": "Walt Disney Presents", "text": ""}
{"id": "4700051", "revid": "785863", "url": "https://it.wikipedia.org/wiki?curid=4700051", "title": "Walt Disney's Wonderful World of Color", "text": ""}
{"id": "4700052", "revid": "785863", "url": "https://it.wikipedia.org/wiki?curid=4700052", "title": "The Wonderful World of Disney", "text": ""}
{"id": "4700056", "revid": "785863", "url": "https://it.wikipedia.org/wiki?curid=4700056", "title": "Disney's Wonderful World", "text": ""}
{"id": "4700057", "revid": "785863", "url": "https://it.wikipedia.org/wiki?curid=4700057", "title": "Walt Disney (serie televisiva)", "text": ""}
{"id": "4700058", "revid": "785863", "url": "https://it.wikipedia.org/wiki?curid=4700058", "title": "The Disney Sunday Movie", "text": ""}
{"id": "4700060", "revid": "785863", "url": "https://it.wikipedia.org/wiki?curid=4700060", "title": "The Magical World of Disney", "text": ""}
{"id": "4700062", "revid": "785863", "url": "https://it.wikipedia.org/wiki?curid=4700062", "title": "The Magical World of Disney on Disney Channel", "text": ""}
{"id": "4700064", "revid": "785863", "url": "https://it.wikipedia.org/wiki?curid=4700064", "title": "The Magical World of Disney Junior", "text": ""}
{"id": "4700067", "revid": "767487", "url": "https://it.wikipedia.org/wiki?curid=4700067", "title": "Ames (Texas)", "text": "Ames \u00e8 un comune degli Stati Uniti d'America, nella contea di Liberty, nello Stato del Texas.\nSecondo il censimento del 2000 vi abitano 1079 persone: il 7,04% della popolazione \u00e8 bianca, l'89,34% afroamericana, lo 0,28% nativa americana, lo 0,28% asiatica, l'1,58% di altre etnie e l'1,48% di due o pi\u00f9 etnie."}
{"id": "4700072", "revid": "729019", "url": "https://it.wikipedia.org/wiki?curid=4700072", "title": "Linea U4 (metropolitana di Vienna)", "text": "La linea U4 \u00e8 una linea della metropolitana di Vienna, che serve l'omonima citt\u00e0, capitale dell'Austria. La linea venne aperta al pubblico l'8 maggio 1976. Si estende per 16,4\u00a0km tra le stazioni di H\u00fctteldorf e Heiligenstadt. Il tempo di percorrenza della linea \u00e8 di 29 minuti. \u00c8 composta da 20 stazioni, di cui 19 sotterranee. Il colore che la identifica \u00e8 il verde.\nStoria.\nLa linea U4 in origine correva sul tracciato della Stadtbahn linea WD, la linea venne aperta tra il 1898 e il 1901, in seguito ad una serie di progetti che si susseguirono. Quando all'inizio del XX secolo si inizi\u00f2 a parlare sempre pi\u00f9 di linee di trasporto sotterranee, i progetti di possibili linee si susseguirono , ma a causa di vari problemi tra cui lo scoppio della prima guerra mondiale, la crisi economica che ne segu\u00ec e successivamente lo scoppi\u00f2 della seconda guerra mondiale. Nonostante ci\u00f2 con la fine della guerra il tema delle metropolitane divenne il centro del dibattito politico dei due principale partiti in vista delle elezioni: il Partito Popolare Austriaco, il quale sosteneva la costruzione delle linee metropolitane e il Partito Socialdemocratico d'Austria, che era contrario. Le cose non cambiarono fino alle fine degli anni sessanta, quando iniziarono i lavori per la costruzione delle metropolitane.\nPer la U4 questo comport\u00f2 una fase di ammodernamento della linea; fase che dur\u00f2 dall'8 maggio 1976 al 20 dicembre 1981. Il primo tratto tra Heiligenstadt e Friedensbr\u00fccke fu aperto l'8 maggio 1976. Successivamente venne aperto il tratto da Friedensbr\u00fccke e Schottenring nel 3 aprile 1978 e l'ultima tratta venne inaugurata il 20 dicembre 1981.\nStazioni.\nNell'elenco che segue, a fianco ad ogni stazione, sono indicati i servizi presenti e gli eventuali interscambi ferroviari:"}
{"id": "4700075", "revid": "729019", "url": "https://it.wikipedia.org/wiki?curid=4700075", "title": "Linea U6 (metropolitana di Vienna)", "text": "La linea U6 della metropolitana di Vienna \u00e8 una linea di metropolitana che serve la citt\u00e0 di Vienna, in Austria.\nVenne aperta al pubblico il 7 ottobre 1989 e si estende per 17,3\u00a0km km tra le stazioni di Siebenhirten e Floridsdorf: il tempo di percorrenza della linea \u00e8 di 34 minuti. \u00c8 composta di 24 stazioni, di cui 7 sotterranee. Il colore che la identifica \u00e8 il marrone.\nStoria.\nLa linea U6 \u00e8 la pi\u00f9 lunga del sistema delle U-Bahn viennese. Tra L\u00e4ngenfeldgasse e Spittelau corre sull'originale viadotto della Stadtbahn, che \u00e8 stata chiusa nel 1989, che \u00e8 stata sostituita poi dalla U6 che venne aperta al pubblico il 7 ottobre 1989. A differenza di quanto accaduto nella U4, la maggior parte delle stazioni sono rimaste come erano in origine; per questo motivo la U6 utilizza treni e dispositivi di segnalazione ottica diversi da quelli delle altre linee. La sezione meridionale, da Siebenhirten a Philadelphiabr\u00fccke, aperta il 15 aprile 1995, usa in parte un tratto in superficie costruito per un tram alla fine degli anni settanta. Il tratto successivo, da Philadelphiabr\u00fccke a L\u00e4ngenfeldgasse, \u00e8 invece sotterraneo ed \u00e8 stato aperto il 7 ottobre 1989; il tratto settentrionale tra Spittelau e Floridsdorf corre alternativamente sopra e sotto terra ed \u00e8 stato aperto il 4 maggio 1996.\nStazioni.\nNell'elenco che segue, a fianco ad ogni stazione, sono indicati i servizi presenti e gli eventuali interscambi ferroviari:"}
{"id": "4700079", "revid": "36426", "url": "https://it.wikipedia.org/wiki?curid=4700079", "title": "Viale Giuseppe Mazzini (Firenze)", "text": ""}
{"id": "4700082", "revid": "1543377", "url": "https://it.wikipedia.org/wiki?curid=4700082", "title": "James Johnston Pettigrew", "text": "Scrittore, giurista, linguista, e diplomatico americano, inizi\u00f2 la sua carriera militare allo scoppio della guerra civile entrando nell'esercito confederato come colonnello. Date le sue doti di eccellenza, su insistenza del presidente Jefferson Davis, ottenne rapidamente il grado di generale di brigata. Si distinse nella battaglia di Gettysburg dove partecip\u00f2 alla disperato attacco sulla Cemetery Hill. Rimase ucciso pochi giorni dopo la battaglia durante le convulse fasi del ritiro dell'Armata confederata verso la Virginia.\nBiografia.\nJames Johnston Pettigrew nasce il 4 luglio 1828 a \"Bonarva\" prospera piantagione di famiglia sulla riva del Lago Phelps, situata nella contea di Tyrrell, Carolina del Nord, figlio di Ebenezer e Ann Sheppard Pettigrew. Suo padre discendeva da una famiglia di ugonotti francesi emigrata in seguito alle persecuzioni cattoliche, mentre la madre era cugina di quella del futuro generale unionista John Gibbon. Appena nato divenne per tutta la famiglia e per gli amici semplicemente \"Johnston\". Fin dall'infanzia diede prova di eccezionali capacit\u00e0 di apprendimento, tanto che vennero considerate dai suoi insegnanti \"un dono di dio\". Nel maggio 1843, all'et\u00e0 di quindici anni venne ammesso a frequentare l'Universit\u00e0 del North Carolina, situata a Chapel Hill. Negli studi eccelse subito in matematica e lingue classiche, divenendo membro della locale societ\u00e0 filantropica. Durante il corso degli studi, come attivit\u00e0 fisiche, pratic\u00f2 anche la scherma ed il pugilato. Si laure\u00f2 nel 1847, accettando subito dopo l'offerta di lavoro offertagli dal commodoro Matthew Fontaine Maury, caldeggiata dal presidente degli Stati Uniti James K. Polk, per diventare astronomo presso l'United States Naval Observatory di Washington. Inizio successivamente a studiare legge a Baltimora, collaborando con lo studio legale del primo cugino di suo padre, James Louis Petigru, di Charleston, Carolina del Sud, cui segu\u00ec da un viaggio in Germania per studiare diritto civile. Viaggi\u00f2 in Europa per due anni, visitando la Germania, l'Ungheria, l'Italia, la Svizzera, la Gran Bretagna, l'Irlanda e Spagna, imparando a parlare e scrivere in francese, tedesco, italiano e spagnolo, e a leggere il greco, l'ebraico e l'arabo. In Spagna prest\u00f2, per un breve periodo, la sua collaborazione presso l'ambasciata statunitense di Madrid. Ritornanto in patria nel 1852 continu\u00f2 ad esercitare la professione di avvocato, divenendo un convinto antischiavista. Tale posizione politica lo mise in contrasto con il Congresso del suo Stato, tanto che dovette emigrare nella Carolina del Sud dove nel 1856 fu eletto al Congresso di quello stato nelle file dei liberali.\nNel corso del 1857 si rec\u00f2 nuovamente in Europa, dapprima in Spagna, poi in Francia ed infine in Italia. Durante il suo soggiorno a Torino, nel 1859, scoppi\u00f2 la seconda guerra d'indipendenza, che vide contrapposti Francia e Regno di Sardegna all'Impero austro-ungarico. Dopo l'armistizio di Villafranca ritorn\u00f2 negli Stati Uniti, dove diede alle stampe un libro intitolato \"Notes on Spain and the Spaniards. In the Summer of 1859, With a Glance at Sardinia\". Eletto capitano della compagnia fucilieri della Carolina del Sud, cerc\u00f2 di organizzarla sul modello degli zuavi francesi visti in azione in Italia.\nLa guerra civile.\nNonostante le sue conoscenze di diritto civile e lingue straniere, quando nel 1860 la Carolina del Sud stava spingendosi verso la secessione dall'Unione si inchin\u00f2 alle esigenze militari dello stato adottivo, trovando un modo per servire il paese. Ottenne quasi subito il brevetto di colonnello e il comando del 1\u00ba Reggimento Fucilieri della Carolina del Sud, a prescindere dal fatto che non avesse alcuna esperienza militare diretta. \nQuando la Carolina del Sud si stacc\u00f2 formalmente dall'Unione il 22 dicembre dello stesso anno divenne assistente militare del governatore Francis W. Pickens. Nell'aprile seguente partecip\u00f2 ai negoziati tra l'ufficio del governatore, le autorit\u00e0 militari della Carolina del Sud, e il comando militare unionista di Fort Sumter, situato nel porto di Charleston. Conduce i negoziati con il maggiore Robert Anderson dopo che l'ufficiale unionista aveva trasferito le sue forze dall'indifendibile posizione di Fort Moultrie, a quella migliore di Fort Sumter. Pettigrew al comando di 200 soldati si impossess\u00f2 di Castle Pinckney, una fortificazione federale che dominava la rada di Charleston. Questi sarebbero diventati i suoi primi servizi resi alla neonata a Confederazione. Alla testa del 1\u00ba Reggimento prese posizione su Morris Island, situata vicino a Fort Sumter. Utilizzando balle di cotone, rotaie da ferrovia e qualunque altro materiale che riusc\u00ec a raccogliere, supervision\u00f2 l'installazione delle batterie di cannoni, fortificandole con particolare zelo ed efficienza. Pur sconsigliando vivamente il governatore di attaccare Fort Sumter, per timore di innescare una guerra irreparabile, quando ricevette l'ordine non esit\u00f2 a coordinare un intenso bombardamento di artiglieria che costrinse rapidamente il maggiore Anderson a capitolare. Poco dopo posizion\u00f2 artiglieria e truppe su Sullivan Island per timore di un attacco unionista contro Charleston, che non ebbe mai luogo. \nIn disaccordo con il generale Pierre Gustave Toutant de Beauregard rifiut\u00f2 la nomina ad aiutante generale della Carolina del Sud, per arruolarsi come soldato semplice (\"private\") nella \"Hampton Legion\", costituita dal colonnello Wade Hampton.\nIl suo desiderio di servire il nativo stato della Carolina del Nord si realizz\u00f2 l'11 luglio 1861 quando ricevette la notizia che il governatore gli aveva concesso il brevetto di colonnello del 12\u00ba Reggimento di Fanteria del North Carolina. Sia il presidente degli Stati Confederati Jefferson Davis, che il generale Joseph E. Johnston, spingevano perch\u00e9 egli accettasse un comando superiore, ma lui declin\u00f2 l'offerta a causa della scarsa esperienza militare. Tuttavia quando la necessit\u00e0 di ufficiali qualificati nel Confederate States Army divenne acuta, il nuovo colonnello fu trasferito in Virginia per accettare una promozione a generale di brigata, avvenuta il 26 febbraio 1862. Quando un giovane parente gli chiese un \"posto sicuro\" all'interno del suo Stato Maggiore, egli rispose:\"Vi assicuro che il posto pi\u00f9 sicuro nella Brigata \u00e8 vicino a me. Lo lasci\u00f2 quindi convincersi che fosse al sicuro, ma egli lo rimpianger\u00e0 poco tempo dopo. Il posto pericoloso \u00e8 certamente il posto dell'onore\". Ed egli rimase sempre fedele alla parola data.\nNell'estate del 1862, durante la Campagna Peninsulare, rimase gravemente ferito durante la battaglia di Seven Pines, Virginia, il 31 maggio 1862. Una pallottola Mini\u00e9 sparata da un fucile lo fer\u00ec alla gola, danneggiando la trachea, e fuoriuscendo dalla spalla. Mentre giaceva a terra ferito e quasi dissanguato ricevette un altro proiettile nel braccio e un colpo di baionetta nella gamba destra. Credendo che le sue ferite fossero mortali non permise a nessuno dei suoi uomini di lasciare le file per portarlo verso le retrovie. \nAlla fine, ormai svenuto per la perdita di sangue, venne considerato morto da un colonnello georgiano, che port\u00f2 la notizia alle linee confederate. Mentre le truppe si ritiravano egli lo vide immobile e rifer\u00ec che era stato ucciso, tanto che sul suo stato di servizio venne ufficialmente apposta la dicitura \"ucciso in azione\". In realt\u00e0 egli era caduto in mani federali, risvegliandosi prigioniero il giorno dopo, e rimanendovi fino a quando non entr\u00f2 a far parte in uno scambio di prigionieri nell'agosto dello stesso anno. Dopo aver recuperato le forze assunse il comando di una Brigata della Divisione del maggior generale Daniel Harvey Hill stazionante intorno a Richmond. Nell'inverno dello stesso anno ebbe il comando di una Brigata operante dapprima in Carolina del Nord, e poi nelle Virginia meridionale. Rientr\u00f2 al comando della sua vecchia Brigata giusto in tempo per l'inizio della campagna di Gettysburg, nel giugno 1863.\nNell'Armata della Virginia Settentrionale.\nIl Dipartimento della Guerra confederato aveva assegnato la Brigata di Pettigrew alle dipendenze dell'Armata della Virginia Settentrionale, comandata del generale Robert Edward Lee. Alla fine del mese di maggio l'unit\u00e0 lasci\u00f2 Fredericksburg, in Virginia, per ricongiungersi al resto dell'Armata, assegnata alla Divisione del maggior generale Henry Heth appartenente al 3\u00ba Corpo d'Armata del tenente generale Ambrose P. Hill. Perfettamente equipaggiata con nuove uniformi e fucili, provenienti dai depositi militari dello Stato, i suoi reggimenti presentavano un perfetto aspetto militare durante la marcia attraverso il Maryland e la Pennsylvania. Alcuni dei suoi ufficiali di reggimento erano anche membri dell'aristocrazia dei coltivatori di cotone della Carolina del Nord. Tra di essi si distingueva il colonnello Collett Leventhorpe comandante l'11\u00ba Reggimento di Fanteria a ventuno anni, e Harry King Burgwyn comandante del 26 \u00b0 Reggimento. Non avendo preso parte a seri combattimenti per quasi un anno, la Brigata Pettigrew contava su una forza di pi\u00f9 di 2.500 tra ufficiali e soldati.\nIl 1\u00ba luglio 1863 la Brigata Pettigrew si scontr\u00f2 duramente, presso le fattorie McPherson e Herbst, con una Brigata unionista denominata Iron Brigade, in cui tutti i suoi quattro i suoi reggimenti subito devastanti perdite, oltre il 40 per cento degli effettivi, ma riuscirono a far abbandonare McPherson Ridge alle forze unioniste. Dopo il ferimento del generale Heth il comando della divisione venne assunto da Pettigrew nel corso del pomeriggio, ed egli tent\u00f2 di riorganizzare la malconcia divisione preparandola alla battaglia prevista per il giorno successivo, mentre era appostata dietro il Seminary Ridge.\nIl 3 luglio il generale Lee ordin\u00f2 alla Divisione Pettigrew di marciare a sinistra di quella del maggior generale George Edward Pickett nell'assalto alle linee unioniste, noto come carica di Pickett. Questo fatto si rivel\u00f2 un errore da parte di Lee, il quale prima di dare il via all'assalto finale non si era consultato con il generale per scoprire in quali terribili condizioni versava la sua unit\u00e0. \nMentre la Divisione di Pettigrew avanzava sottoposta ad un fuoco micidiale, il suo cavallo venne colpito stramazzando a terra sotto di lui, ed egli dovette continuare a piedi. Nel raggiungere un raggio di 100 yarde del muro di pietra sul Cemetery Ridge, parzialmente tenuto da suo cugino John Gibbon, fu gravemente ferito alla mano sinistra da un proiettile di mitraglia. Nonostante il grande dolore sofferto il generale rimase con i suoi soldati fino a quando fu evidente che l'attacco era fallito. Tenendosi la mano insanguinata lo scoraggiato ufficiale si diresse verso il Seminary Ridge dove incontr\u00f2 il generale Lee. Pettigrew tent\u00f2 di parlare, ma Lee, vedendo l'orribile ferita, parl\u00f2 per primo: \"Generale, mi dispiace di vedere che \u00e8 ferito, andate verso le retrovie\". Con un doloroso saluto militare Pettigrew non disse nulla, proseguendo verso le retrovie.\nIl combattimento di Falling Waters e la morte.\nIl generale Pettigrew continu\u00f2 a comandare la divisione durante le fasi del ritiro sul fiume Potomac, mantenendo il comando fino a che Heth non recuper\u00f2. La ritirata sudista venne arrestata da un allagamento del Potomac a Falling Waters, Virginia Occidentale, e la sua Brigata venne schierata in una fitta linea di combattimento sul lato del Maryland per proteggere la strada che permetteva l'attraversamento del fiume. La cavalleria unionista sond\u00f2 le difese sudiste per tutto il corso della notte, mentre l'esercito di Lee attraversava i ponti di barche sul Potomac in West Virginia. La mattina del 14 luglio la brigata di Pettigrew era una delle ultime unit\u00e0 confederate ancora a nord del fiume Potomac, quando arrivarono i soldati unionisti in formazione di combattimento. A piedi e in prima linea Pettigrew, insieme ad un gruppo di ufficiali che comprendeva il generale Heth, stava dirigendo le operazioni dei suoi soldati sotto un albero posto nel cortile di una casa colonica quando fu colpito a distanza ravvicinata da un cavalleggero unionista appartenente alla Brigata Michigan. Il proiettile penetr\u00f2 nell'addome ferendolo gravemente, tanto che il chirurgo confederato appena sopraggiunto disse cha la ferita sembrava mortale e la sua unica possibilit\u00e0 di sopravvivenza era quella di essere lasciato l\u00ec, cos\u00ec che gli unionisti potessero prendersi cura di lui al pi\u00f9 presto. Non volendo essere nuovamente preso prigioniero si fece trasportare, nonostante le proteste del chirurgo e degli ufficiali presenti, nelle retrovie e poi al di l\u00e0 del Potomac, un viaggio di 18 miglia. Mor\u00ec tre giorni dopo, nelle prime ore del mattino, presso la piantagione di Edgewood Manor, vicino a Bunker Hill, West Virginia. Durante i combattimenti di Gettysburg e seguenti la Brigata al suo comando aveva perso circa il 56% degli effettivi.\nLa perdita di Pettigrew devast\u00f2 emotivamente la sua famiglia e per lui non vi fu alcuna giornata ufficiale di lutto tenutasi nella Carolina del Nord. La sua morte colp\u00ec molto anche il generale Lee che disse: \"L'esercito ha perso un soldato coraggioso e la Confederazione un ufficiale competente\". In seguito il suo corpo fu restituito alla Carolina del Nord, venendo sepolto presso un cimitero della capitale, Raleigh. Dopo la lettura del testamento, e viste le sue ultime volont\u00e0, nel novembre 1865 il corpo fu traslato presso il piccolo cimitero della tenuta di famiglia, a \"Bonarva\", ora parte integrante del Pettigrew State Park tra le contee di Washington e Tyrrell.\nIn suo onore il Camp 1401 dei Figli dei Veterani confederati di Lenoir, Carolina del Nord, \u00e8 stato denominato \"General James Johnston Pettigrew Camp\". Durante la seconda guerra mondiale anche l'US Navy ha voluto onorare il valoroso generale denominando \"SS James J. Pettigrew\" una delle unit\u00e0 da trasporto della classe Liberty. Nel 1993 la figura del generale Pettigrew venne portata sullo schermo dall'attore George Lazenby nel film \"Gettysburg\"."}
{"id": "4700087", "revid": "1543377", "url": "https://it.wikipedia.org/wiki?curid=4700087", "title": "Golfo della Jana", "text": "Il golfo della Jana () \u00e8 il pi\u00f9 importante golfo del mare di Laptev. Si trova nella repubblica russa della Sacha-Jacuzia, a est del golfo di Buor-Chaja, tra capo Buor-Chaja (\u043c\u044b\u0441 \u0411\u0443\u043e\u0440-\u0425\u0430\u044f), a ovest, e il golfo dell'\u0116beljach (\u042d\u0431\u0435\u043b\u044f\u0445\u0441\u043a\u0430\u044f \u0433\u0443\u0431\u0430), a est. Prende il suo nome dal fiume Jana che sbocca al centro del golfo con il suo grande delta (10.200\u00a0km\u00b2).\nNel golfo si trovano diverse isole, la pi\u00f9 grande delle quali \u00e8 l'isola Jarok poi ci sono le \u0160elonskie e Makar. A est di queste isole si trova una vasta insenatura che si estende verso sud, la baia Selljachskaja (\u0421\u0435\u043b\u043b\u044f\u0445\u0441\u043a\u0430\u044f \u0433\u0443\u0431\u0430) e a nord di quest'ultima la baia Van'kina (\u0433\u0443\u0431\u0430 \u0412\u0430\u043d\u044c\u043a\u0438\u043d\u0430).\nIl mare nel golfo della Jana \u00e8 ghiacciato per nove mesi all'anno, e le isole costiere per la maggior parte del tempo sono un tutt'uno con la terraferma.\nStoria.\nLa regione del delta della Jana \u00e8 uno dei primi luoghi in cui vi \u00e8 evidenza di insediamenti umani nella regione artica, che risalgono a 30.000 anni fa (12.000 anni prima dell'ultimo periodo di glaciazione).\nNel 1712, gli esploratori Jakov Permjakov e Merkurij Vagin hanno attraversato il golfo sul ghiaccio, con i cani da slitta, dalla foce del fiume Jana fino all'isola Bol'\u0161oj Ljachovskij per esplorare quest'ultima. Vagin e Permjakov sono stati uccisi sulla via del ritorno dai membri della spedizione che si erano ammutinati.\nNegli anni 1892-1894 il barone Eduard von Toll, accompagnato da Aleksandr Aleksandrovi\u010d Bunge, ha condotto un'esplorazione nel golfo per conto dell'Imperiale Accademia russa delle scienze, al fine di effettuare studi geologici nella zona, come parte di una vasta campagna che comprendeva anche i bacini dell'Indigirka e del Kolyma."}
{"id": "4700091", "revid": "584834", "url": "https://it.wikipedia.org/wiki?curid=4700091", "title": "SS 449", "text": ""}
{"id": "4700093", "revid": "1566286", "url": "https://it.wikipedia.org/wiki?curid=4700093", "title": "La crociata degli innocenti", "text": "La crociata degli innocenti \u00e8 un film perduto del 1917 diretto da Alessandro Blasetti e altri due aiuto-registi, che si basarono su un'omonima opera del poeta Gabriele d'Annunzio, che in tale pellicola firm\u00f2 anche la sceneggiatura.\nTrama.\nCirca nell'anno 1000, in pieno Medioevo, un pastore italiano di nome Odimondo decide di lasciare la sua donna Novella per mettersi con una bella ragazza. Tuttavia non appena i due pastorelli si uniscono, la ragazza (che inoltre \u00e8 una prostituta) viene colpita da un terribile male mandato dal Cielo: la lebbra. Odimondo pensa che ci\u00f2 sia una punizione di Dio per il loro peccato carnale, cos\u00ec si rivolge ad un prete (una persona non del tutto ortodossa ed osservante le regole della Chiesa cattolica), il quale gli suggerisce di uccidere un innocente per salvare la sua ragazza dal male di Dio. Odimondo, non volendo far altro che cercare il bene per la sua donna, trova la sua sorellina Gaietta a giocare ed immediatamente la uccide, sperando cos\u00ec di ottenere ci\u00f2 che voleva. La lebbra sparisce per un po' di tempo dalla pelle della prostituta, ma ben presto ritorna perch\u00e9 un sant'uomo che si fa chiamare il Pellegrino, fa rinsavire la defunta Gaietta. Incontratosi con il peccatore Odimondo, il Pellegrino gli dichiara che per purificario totalmente dalla pena di Dio, egli deve andare con i cavalieri crociati a combattere la Guerra Santa tra Cristiani e Musulmani a Gerusalemme in Palestina, la Terra Santa.&lt;br&gt;Tutti partono e il Pellegrino, incominciando a manifestare strani segni, dichiara che la guerra verr\u00e0 combattuta per il caso di Odimondo da bambini, ossia da innocenti, perch\u00e9 cos\u00ec il messaggio di Dio e di Cristo potr\u00e0 essere trasmesso agli \"infedeli\" nella maniera pi\u00f9 pura. La profezia si rivela una carneficina, perch\u00e9 una nave di mercanti e di schiavisti arabi incrocia il naviglio di Odimondo, con il Pellegrino, la prostituta, Novella e Gaietta, che la fa affondare. Solo Odimondo rimane sano e salvo, guardando sconsolato il mare che ha inghiottito tutte le sue persone a lui pi\u00f9 care."}
{"id": "4700095", "revid": "125830971", "url": "https://it.wikipedia.org/wiki?curid=4700095", "title": "Fotbal Club Boto\u0219ani", "text": "Il Fotbal Club Boto\u0219ani \u00e8 una squadra di calcio rumena di Boto\u0219ani fondata nel 2001. Nella stagione 2018-2019 milita in liga I, massima serie del campionato rumeno di calcio.\nStoria.\nIl club venne fondato nel 2001 dall'avvocato Ioan S\u0103l\u0103v\u0103stru e fu ammesso alla Divizia C nell'annata 2001-2002. Dopo tre campionati fu promosso in Divizia B avendo vinto il girone con un punto di vantaggio dal FCM II Bac\u0103u.\nCon la promozione al secondo livello il fondatore cedette la squadra al consiglio comunale non riuscendo pi\u00f9 a sostenerla economicamente. Divenne presidente Valeriu Iftime che istitu\u00ec anche una seconda squadra in Liga V e rinforz\u00f2 il settore giovanile. Il club termin\u00f2 le stagioni a met\u00e0 classifica e nel 2009 per problemi finanziari pass\u00f2 da societ\u00e0 per azioni ad associazione sportiva in modo da avere sussidi dalle istituzioni pubbliche. Nelle stagioni successive il club miglior\u00f2 i propri risultati e venne promosso in Liga I al termine della Liga II 2012-2013 dopo aver battuto 4-0 lo Sporting Studentesc Bucarest.\nAl debutto nel massimo campionato il club ha battuto il record stabilito dal nel 1957: sette partite consecutive senza sconfitte per una neopromossa.\nOrganico.\nRosa 2021-2022.\n\"Aggiornata al 20 febbraio 2022.\"\nStadio.\nIl club disputa le proprie partite casalinghe nello stadio comunale situato nel centro cittadino con una capienza di 12.000 posti. Per l'esordio in Liga I venne completata l'installazione di poltroncine."}
{"id": "4700097", "revid": "205197", "url": "https://it.wikipedia.org/wiki?curid=4700097", "title": "FC Boto\u0219ani", "text": ""}
{"id": "4700098", "revid": "205197", "url": "https://it.wikipedia.org/wiki?curid=4700098", "title": "FC Botosani", "text": ""}
{"id": "4700100", "revid": "205197", "url": "https://it.wikipedia.org/wiki?curid=4700100", "title": "FC Boto\u015fani", "text": ""}
{"id": "4700101", "revid": "785863", "url": "https://it.wikipedia.org/wiki?curid=4700101", "title": "Il fantastico mondo Disney", "text": ""}
{"id": "4700102", "revid": "785863", "url": "https://it.wikipedia.org/wiki?curid=4700102", "title": "Il magico mondo Disney", "text": ""}
{"id": "4700103", "revid": "767487", "url": "https://it.wikipedia.org/wiki?curid=4700103", "title": "Francesco Valma", "text": "\u00c8 il continuatore, dopo Gaetano Zompini, della tradizione settecentesca nella storia del disegno popolare a Venezia.\nBiografia.\nNascita e infanzia a Venezia.\nNasce a Venezia il 23 ottobre 1938 ma non \u00e8 di origine veneziana (il padre di Samatzai in Sardegna e la madre di Grotte di Castro nel Lazio). Vive da sempre a Venezia in parrocchia di San Francesco della Vigna. Sin da fanciullo \u00e8 portato al disegno, dilettandosi a riprendere come pu\u00f2 dal vero o seguendo la fantasia.\nIncontro con l'Umbria.\nNel 1951, e cos\u00ec nei due anni successivi, trascorre le vacanze scolastiche su un colle a ovest di Todi, ospite del duecentesco Convento di Montesanto, nel collegio di cui \u00e8 rettore un cugino materno dell'Ordine dei frati minori. Ha cos\u00ec modo di cominciare a conoscere i luoghi e l'arte dell'Umbria con particolare riguardo all'ambito francescano e agli incisori operanti in questa regione e nelle vicine Marche; soprattutto Diego Donati, compaesano della madre, e Bruno da Osimo. \u00c8 istintivamente attratto dalla Xilografia. In Umbria conosce anche Marino Bigaroni, che sempre lo seguir\u00e0 negli anni futuri.\nVolont\u00e0 di autodidatta.\nNel 1952 la famiglia, di assai modesta condizione, lo avvia al conseguimento di un diploma in un Istituto Tecnico, ma egli continua contemporaneamente a coltivare la grafica con rigoroso metodo autodidattico.\nIncisioni.\nLa tecnica che adotta per l'incisione \u00e8 la Linoleografia in bianco e nero.\nTematica.\nDal 1968, dopo una breve fase iniziale in cui Paolo Rizzi rileva \u00abuna vena simbolista che trova curiosi effetti decorativi\u00bb, sviluppa attraverso la Linoleografia la tematica che lo caratterizza: l'aspetto vedutistico e umano di \"Venezia\", patrimonio della cultura mondiale.\nFra gli incisori d'Italia.\nSempre nel 1968, Luigi Servolini lo accoglie nell'Associazione \"Incisori d'Italia\" I.D.IT. mettendone in evidenza l'impegno di autodidatta che \u00absi \u00e8 abituato a vedere con coscienza e con soddisfazione le cose belle ed a ritrarle con i mezzi legittimi aventi a loro numero uno la padronanza del disegno\u00bb.\nPrima mostra.\nNel 1969 espone le incisioni a Venezia con la sua prima mostra personale nel Centro per lo Sviluppo Sociale e Culturale di Castello (sestiere di Venezia).\nRassegne e mostre collettive.\nPartecipa in varie citt\u00e0 d'Italia a rassegne e mostre collettive di incisioni, tra cui nel 1968 la \"Prima Mostra Premio Internazionale incisione contemporanea \u00abBulino d'Oro\u00bb\" sotto il patronato di Marc Chagall a Livorno nella Galleria La Lobronica. Nel 1969, sempre sotto il patronato di Marc Chagall, la \"Sesta Mostra Premio Nazionale giovani incisori d'Italia\" a Genova nella Galleria del Centro Artistico Giovent\u00f9 Italiana. Ancora nel 1969 la \"Quarta Mostra Internazionale d'arte contemporanea \u00abCitt\u00e0 del Sole\u00bb a Roma nel Palazzo delle Esposizioni; la\"Mostra Internazionale di grafica\" a Osimo nella Galleria Corsoquarantanove e la \"Quarta Mostra Mercato Internazionale della piccola opera d'arte\" a Iglesias (Italia) nella Galleria del Gruppo Artistico Sardes.\nServolini nota come sia \u00abandato gradatamente affinandosi al gusto della vita popolare veneziana, trovando in essa tutti quegli spunti poetici che continuamente ricorrono nelle sue opere\u00bb e in che maniera \u00abcon animo e con sensibilit\u00e0 specialissime egli riesce a cogliere gli atteggiamenti delle figure umane che in essa si muovono come in un palcoscenico [...] e sono anche quelle che da tutto il mondo vanno a Venezia\u00bb.\nPaolo Rizzi osserva che queste figure \u00abportano in s\u00e9 una filosofia della vita che appare nelle battute, negli atteggiamenti, nell'ammiccare degli occhi, in quell'aria rassegnata ed ironica assieme. Un ritratto intimo della citt\u00e0\u00bb. Una rappresentazione che nasce dall'entrare \u00aball'interno dell\"'animus\" popolare come faceva Goldoni, come ha fatto lo stesso Giacinto Gallina\u00bb. E nei volti, sottolineer\u00e0 Ulderico Bernardi, la \u00abcaratteristica costante \u00e8 un sorriso sfumato\u00bb, un invito alla speranza.\nNel 1973 espone alla \"Quinta Biennale dell'incisione contemporanea in Italia\" a Taranto nella Galleria A.R.Cassano dell'E.P.T.\nDal 1971 al 2016, invitato dalla Galleria San Vidal di Venezia, partecipa a quarantacinque rassegne della \"Fiera del quadro\" che, ai lavori che le vengono annualmente presentati, unisce anche opere di Felice Carena, Filippo de Pisis, Virgilio Guidi, Riccardo Licata, Bruno Saetti e altri.\nAltre personali.\nNel 1971 realizza a Venezia, nella Galleria San Vidal, la seconda Personale con linoleografie in bianco e nero.\nNel 1972 e 1974 a Venezia, nella Galleria San Vidal, la terza e la quarta Personale esponendo linoleografie stampate non pi\u00f9 in bianco e nero, ma con inchiostro tipografico marrone, totalmente dedicate all'aspetto umano della sua citt\u00e0, quello da cui mai si distaccher\u00e0 e in un orizzonte sempre pi\u00f9 ampio.\nDisegni.\nIl desiderio di ovviare alla laboriosit\u00e0 della tecnica incisoria per poter cos\u00ec dedicare maggior tempo all'elaborazione di idee, immagini e ricerche, fermo restando l'amore per la linoleografia, lo conduce a proseguire il suo progetto artistico attraverso il disegno. Paolo Rizzi osserva che\u00abil disegno di Valma \u00e8 qualcosa di tutto suo: non subisce influssi, non ha addentellati culturali\u00bb.\nPassaggio a nuova tecnica.\nDal 1975, con sensibilit\u00e0 e singolarit\u00e0 stilistica, porta la sua tematica a piena manifestazione e compimento mediante il disegno a penna con inchiostro di china nero e ombreggiature a pennello con inchiostro di china seppia diluito; tecnica che rimarr\u00e0 costante.\nContinuano le mostre personali.\nDal 1976 al 2002 altre quattordici mostre personali alla Galleria San Vidal con scadenza biennale.\nDal 2005 al 2016 la Galleria San Vidal allestice altre quattro esposizioni a completamento della raccolta ordinata dei disegni, costituenti attualmente un corpo di 783 opere. Rappresentano un recupero culturale della vita veneziana nella sua autenticit\u00e0, fissandone nella memoria tradizioni, mestieri, fatiche e momenti di quotidianit\u00e0 che vanno scomparendo o sono gi\u00e0 passati. Sono concepiti sempre \u00abnell'angolazione dei \"pauperi\", della gente comune. In ci\u00f2 sta soprattutto l'affinit\u00e0 con il grande (e misconosciuto) repertorio delle stampe popolari antiche\u00bb. Giuseppe Goisis sottolinea \u00abl'attualit\u00e0, davvero bruciante, della riconsiderazione, e anche pratica riproposizione di questi antichi mestieri; nella discussione contemporanea essi vengono spesso annoverati come beni comuni immateriali non meno preziosi di beni materiali giudicati, un tempo, pi\u00f9 concreti e afferrabili\u00bb.\nIl sacro e il surreale.\nC'\u00e8 in molti fogli la dimensione del sacro, \u00abla nostalgia d'un tempo perduto ma recuperabile con la fede\u00bb. Ma una nostalgia non infeconda, \u00abbens\u00ec un sobrio rimpianto, venato da quell'umilt\u00e0, pervasa dallo spirito francescano, che sembra fatta apposta per confondere la presunzione e l'arroganza, che circolano in maniera tanto abbondante nel nostro tempo, un tempo in cui non solo le preziose fontanelle di Venezia sembrano inaridite\u00bb. Per Giuseppe Goisis \u00abemerge quasi un \"libro-mondo\" che racchiude, nella sua rete visuale e interpretativa, pressoch\u00e9 l'intero orizzonte di Venezia\u00bb. Poich\u00e9 in esso il reale \u00abpossiede un assetto cos\u00ec solido, proprio per questo il \"surreale\", lo stesso \"soprannaturale\" possono irrompere in modo cos\u00ec plausibile e persuasivo\u00bb.\nRaffronto di epoche.\nNel 1994 Leopoldo Pietragnoli afferma che \u00abci sono due libri che documentano mestieri e modi di vivere in epoche diverse: le \"Arti che vanno per via\" di Gaetano Zompini della seconda met\u00e0 del Settecento (i tempi del Goldoni) e la \"Venezia com'era\" di Francesco Valma\u00bb.\nAltre mostre collettive.\nNel 1981 partecipa a Venezia alla 66\u00aa Mostra collettiva della Fondazione Bevilacqua La Masa.\nNel 2005 una sua opera della Collezione Generali (Assicurazioni Generali) \u00e8 presente nell'esposizione \"Venezia e la gondola nell'arte grafica contemporanea\" a cura del Ministro delle Attivit\u00e0 Produttive nel Chaoyang a Pechino (Cina).\nSintesi dei contenuti.\nI disegni s'ispirano ad arti e mestieri di ogni specie (per strada, all'interno, sui tetti e sull'acqua); vita quotidiana; memorie storiche rilevanti (come la peste del 1630 o il crollo del campanile di San Marco; figure di grande rilievo (come Carlo Goldoni e Cesco Baseggio); figure particolari (come ad esempio la Guardia ufficiale della Basilica di San Marco, il direttore di banda Alfredo Ceccherini e il pittore Giuseppe Cherubini; il mondo della gondola e dello squero veneziano; i mezzi di trasporto (dalla barca al vaporetto); i \"capit\u00e8li\" esterni lungo le vie e sulla Laguna; gli arredi urbani (come una vera da pozzo o una fontana); il fenomeno dell'acqua alta; feste e tradizioni; giochi (di bambini e fanciulli o quello cittadino della tombola in Piazza San Marco); l'artista di strada; animali; meditazioni religiose sulla ricerca della Verit\u00e0; immagini sacre; San Francesco d'Assisi; Papa Giovanni Paolo II; Papa Francesco; curiosit\u00e0; scene immaginarie; visioni interiori; tavole allegoriche e simboliche.\nScritti che si affiancano ai disegni.\nCiascuna serie di disegni \u00e8 accompagnata, foglio per foglio, da testi dell'autore \u00abche raccoglie a corredo informazioni preziose, minute, precise, inserendole in schede che potremmo dire scientifiche\u00bb.\nTalora si tratta anche di testi lirici e meditativi, ricerche toponomastiche e storiche. Una parte delle opere reca il titolo in dialetto veneziano con accanto la traduzione in lingua.\nScritti vari.\nArticoli di carattere storico su luoghi veneziani, di argomento francescano e di critica d'arte per giornali e periodici (alcuni in bibliografia).\nContinuatore della tradizione settecentesca.\nPaolo Rizzi, nella sua ultima analisi critica, conclude che \u00ab[...]Valma si colloca come continuatore di quella storia del disegno popolare che a Venezia \u2013 secondo gli studiosi \u2013 pare concludersi proprio con lo Zompini. [...] Eccolo qui il continuatore della tradizione settecentesca: \u00e8 Valma, con la serie dei suoi disegni che da pi\u00f9 di trent'anni raccontano appunto la storia pi\u00f9 \"intima\" della citt\u00e0\u00bb. E puntualizza come infatti dopo Zompini \u00abpare che il genere non abbia eredi. Da due secoli, cio\u00e8, non si disegna o dipinge la Venezia minore, salvo rare e trascurabili eccezioni. Valma cio\u00e8, si presenta in una solitudine tematica che diventa anche solitudine stilistica\u00bb. E Roberto Ballarin: \u00abL'assoluta originalit\u00e0 del disegno intimamente legata all'umana interpretazione del racconto fanno oggi di Valma un artista davvero unico, che \u00e8 entrato ormai \u2013 a pieno titolo \u2013 nella storia della cultura veneziana. Egli infatti si colloca come un fedele continuatore di quella galleria del disegno popolare che a Venezia pare concludersi proprio con Gaetano Zompini\u00bb.\nMusei italiani.\n\u00c8 presente nei seguenti musei:\nOmaggi letterari.\nSono dedicati a Valma e ad alcune sue opere."}
{"id": "4700104", "revid": "73843", "url": "https://it.wikipedia.org/wiki?curid=4700104", "title": "Danimarca ai Giochi della XIX Olimpiade", "text": "La Danimarca partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 64 atleti impegnati in 11 discipline per un totale di 53 competizioni. Portabandiera fu il canottiere Erik Hansen, alla sua terza Olimpiade, gi\u00e0 campione olimpico a . Il bottino della squadra, sempre presente ai Giochi estivi ad eccezione di , fu di una medaglia d'oro, quattro d'argento e tre di bronzo. La squadra danese registr\u00f2 notevoli risultati nel ciclismo, disciplina nella quale raggiunse il secondo posto nel medagliere con una medaglia d'oro e tre d'argento."}
{"id": "4700108", "revid": "1573940", "url": "https://it.wikipedia.org/wiki?curid=4700108", "title": "Luciosoma", "text": "Luciosoma \u00e8 un genere di pesci d'acqua dolce appartenente alla famiglia Cyprinidae.\nDistribuzione.\nProvengono dai fiumi dell'Asia.\nDescrizione.\nPresentano un corpo leggermente appiattito sul dorso, compresso lateralmente e abbastanza allungato, con una colorazione non particolarmente sgargiante. La specie di dimensioni maggiori \u00e8 \"Luciosoma setigerum\", che raggiunge i 26.5\u00a0cm.\nTassonomia.\nIn questo genere sono riconosciute 5 specie:"}
{"id": "4700112", "revid": "46291", "url": "https://it.wikipedia.org/wiki?curid=4700112", "title": "Aegonychon purpurocaeruleum", "text": "L'erba-perla azzurra (Aegonychon purpurocaeruleum ) \u00e8 una pianta appartenente alla famiglia delle Boraginaceae.\nDescrizione.\nPianta perenne, verde, alta dai 20 ai 40\u00a0cm, villosa in ogni parte per peli patenti (che si staccano orizzontalmente ad angolo retto dal supporto); fusto eretto, ramoso, biforcato in alto; foglie lanceolate-acuminate, con brevi o prive di picciolo; cime fogliose con pochi fiori; calice con lunghi denti lineari; corolla campanulata (larga 6\u20138\u00a0mm) con lobi ovali, azzurro violetta al termine del periodo di fioritura. Fiorisce da aprile a giugno.\nI frutti sono di forma ovoidale, di colore biancastro, con involucro ricco di carbonato e silicato di calcio.\nDistribuzione e habitat.\nPianta diffusa in Europa meridionale. In Italia \u00e8 comune in tutta la penisola. Presente nei boschi caducifogli fino a 1400 m. "}
{"id": "4700118", "revid": "73843", "url": "https://it.wikipedia.org/wiki?curid=4700118", "title": "Finlandia ai Giochi della XIX Olimpiade", "text": "La Finlandia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 66 atleti impegnati in 13 discipline per un totale di 61 competizioni. Portabandiera fu il tiratore Pentti Linnosvuo, gi\u00e0 campione olimpico a e , che con questa totalizz\u00f2 la sua quinta partecipazione ai Giochi olimpici. Il bottino della squadra, sempre presente ai Giochi estivi a partire da , fu di una medaglia d'oro, due d'argento e una di bronzo."}
{"id": "4700119", "revid": "61752822", "url": "https://it.wikipedia.org/wiki?curid=4700119", "title": "Rudolf Zilli", "text": ""}
{"id": "4700124", "revid": "287204", "url": "https://it.wikipedia.org/wiki?curid=4700124", "title": "Ralph Moody", "text": ""}
{"id": "4700125", "revid": "253269", "url": "https://it.wikipedia.org/wiki?curid=4700125", "title": "Ralph Moody (attore)", "text": "Ha recitato in oltre 40 film dal 1948 al 1966 ed \u00e8 apparso in oltre cento produzioni televisive dal 1949 al 1971. \u00c8 stato accreditato anche con il nome Ralph R. Moody.\nBiografia.\nRalph Moody nacque a S. Louis, in Missouri, il 5 novembre 1886. Cominci\u00f2 a recitare tardi, a 62 anni, e fece il suo debutto sul grande schermo nel 1948, non accreditato, nel film western \"\", nel ruolo di Wilkins. Nonostante l'esordio in et\u00e0 avanzata, collezion\u00f2 numerose presenze sia sul grande che sul piccolo schermo, in particolare in episodi di serie televisive, e specializzandosi in ruoli di uomini anziani, alternandosi da caratterista in gentleman di mezza et\u00e0, vecchi irascibili o saggi nativi americani.\nTra le sue apparizioni, fu accreditato 15 volte in \"Dragnet\" e sette volte nella serie televisiva antologica \"Four Star Playhouse\". Interpret\u00f2 lo stregone Okatee nell'episodio \"Test of a Warrior\" della serie televisiva \"Adventures of Superman\" andato in onda il 28 maggio 1955, il ruolo di Doc Burrage in 9 episodi della serie televisiva \"The Rifleman\" dal 1961 al 1963 (pi\u00f9 altre tre presenze in ruoli differenti) e fu accreditato in numerose serie televisive come \"Il cavaliere solitario\", \"Bonanza\", \"Perry Mason\", \"Gunsmoke\", \"Daniel Boone\" e \"Le avventure di Rin Tin Tin\". La sua ultima apparizione sullo schermo avvenne nel film \"The Impatient Heart\", del 1971.\nMor\u00ec a Burbank, in California, il 16 settembre 1971, all'et\u00e0 di 84 anni, e fu seppellito al Pierce Brothers Valhalla Memorial Park di North Hollywood."}
{"id": "4700126", "revid": "6923", "url": "https://it.wikipedia.org/wiki?curid=4700126", "title": "Marcello Gazzella", "text": "Biografia.\nNato a Gaeta da antica e nobile famiglia, si distinse in qualit\u00e0 di strenuo oppositore dei Francesi nella loro seconda sortita (1501-1503), dacch\u00e9 \"fu creato\" reggente di cancelleria dal Cattolico.\nRicopr\u00ec numerosi incarichi ai massimi livelli istituzionali, tra cui quello di membro del Consiglio del Cattolico Re, ma fu molto attivo anche sotto il regno di Carlo V, il quale lo elev\u00f2 a 'reggente nella Corte di Spagna'.\nFu convocato da papa Adriano VI per assumere le vesti di consigliere per la riforma dei costumi.\nTenne l'ufficio di mastro di zecca di Napoli e l'Aquila dal 1514 al 1528.\nNoto tra gli odierni numismatici per essere stato poco propenso a battere moneta a L'Aquila."}
{"id": "4700136", "revid": "62098879", "url": "https://it.wikipedia.org/wiki?curid=4700136", "title": "LeChaim", "text": ""}
{"id": "4700149", "revid": "599013", "url": "https://it.wikipedia.org/wiki?curid=4700149", "title": "Ruggles of Red Gap", "text": ""}
{"id": "4700152", "revid": "103416385", "url": "https://it.wikipedia.org/wiki?curid=4700152", "title": "Millant'anni", "text": "Millant'anni \u00e8 un romanzo di Giulio Angioni pubblicato nel 2002 da il Maestrale.\nTrama.\nSedici personaggi, per sedici capitoli, dal piccolo Gonnai nuragico che scopre la sua ombra fino a Gigi emigrato di ritorno che porta gli sposi nel suo taxi londinese il giorno delle nozze: tutti qui dicono qualcosa di momenti pi\u00f9 o meno cruciali degli oltre tremila anni di storia, passata in un luogo di Sardegna detto Fraus, per ricordare raccontando \"le molte et\u00e0 perdute a strati sotto i piedi\"."}
{"id": "4700157", "revid": "1117982", "url": "https://it.wikipedia.org/wiki?curid=4700157", "title": "Ifigenia (Ennio)", "text": "Ifigenia () \u00e8 una \"cothurnata\" dello scrittore romano Quinto Ennio di cui restano solo frammenti. Era basata sull'\"Ifigenia in Aulide\" di Euripide.\nTrama.\nPur seguendo fedelmente il dramma euripideo, come si nota dai frammenti , invece di un coro di fanciulle, Ennio introduceva un coro di guerrieri. Questo elemento, come certe altre divergenze, potrebbe essere indizio che la tragedia fosse una \"contaminatio\" anche con la versione sofoclea ."}
{"id": "4700161", "revid": "61753433", "url": "https://it.wikipedia.org/wiki?curid=4700161", "title": "Ifigenia (Quinto Ennio)", "text": ""}
{"id": "4700163", "revid": "287204", "url": "https://it.wikipedia.org/wiki?curid=4700163", "title": "Fattore X", "text": "Il fattore X, conosciuto anche con l'eponimo fattore di Stuart-Prower o come protrombinasi, \u00e8 un enzima della cascata della coagulazione. Si tratta di una endopeptidasi, ovvero di una serin proteasi (proteasi di gruppo S1). Il fattore \u00e8 presente nel plasma \nad una concentrazione di norma compresa tra 0,8 e 1,2\u00a0mg/dl e rappresenta il proenzima essenziale per la protrombinasi nella via comune.\nIl fattore X viene attivato, per idrolisi, nel fattore Xa mediante il fattore IX (con il suo cofattore, il fattore VIII in un complesso noto come X-asi intrinseco) e il fattore VII con il suo cofattore, fattore tissutale (un complesso noto come X-asi estrinseco). \u00c8 quindi il primo membro del percorso comune finale o della via della trombina.\nAgisce tagliando la protrombina in due punti (un legame arginina-treonina e quindi un arginina-isoleucina), che produce la trombina attiva. Questo processo \u00e8 ottimizzato quando il fattore Xa \u00e8 complessato con il co-fattore V attivato nel complesso protrombinasi.\nIl fattore Xa \u00e8 inattivato dall'inibitore della proteasi Z-dipendente dalla proteina (ZPI), un inibitore della serina proteasi (serpin). L'affinit\u00e0 di questa proteina per il fattore Xa \u00e8 aumentata di 1000 volte dalla presenza della proteina Z, mentre non richiede la proteina Z per l'inattivazione del fattore XI. I difetti nella proteina Z portano ad un aumento dell'attivit\u00e0 del fattore Xa e ad una propensione alla trombosi.\nL'emivita del fattore X \u00e8 di 40-45 ore.\nFisiologia.\nIl fattore X \u00e8 un fattore della coagulazione sintetizzato da parte della ghiandola epatica. Per la sua sintesi \u00e8 necessaria la presenza, come cofattore, di vitamina K.\nIl fattore X pu\u00f2 essere convertito nella forma attiva (Xa, dove \"a\" sta per \"attivato\") sia dal fattore IX, in un complesso con il fattore VIII, fosfolipidi di membrana e calcio (ovvero tramite la via intrinseca), sia dal fattore VII in presenza di fattore tissutale (attraverso la via estrinseca). \u00c8 quindi il primo membro della via comune o via della trombina.\nIl fattore agisce con l'adesione della protrombina in due siti (un legame Arg-Thr e poi un legame Arg-Ile), che produce la trombina attiva. Questo processo \u00e8 ottimizzato quando il fattore X attivato (Xa) \u00e8 complessato con il co-fattore V attivato nel complesso protrombinasi.\nIl fattore Xa \u00e8 inattivato dalla proteina inibitrice della proteasi Z-dipendente (ZPI), un inibitore della serina proteasi (serpina).\nL'affinit\u00e0 di questa proteina per il fattore Xa viene aumentata di 1000 volte dalla presenza della proteina Z, mentre la proteina Z non \u00e8 necessaria per l'inattivazione del fattore XI.\nDifetti nella proteina Z comportano una maggiore attivit\u00e0 del fattore Xa ed una tendenza alla trombosi. Un rapporto tra deficit di proteina Z e arteriopatie ischemiche come l'ictus, la sindrome coronarica acuta o l'arteriopatia periferica \u00e8 stata descritta, ma non confermata da tutti gli studi. Sembra inoltre che una carenza di proteina Z potrebbe essere anche un fattore di rischio per gli aborti precoci ed essere associata ad un aumentato rischio di sindrome da anticorpi antifosfolipidi.\nL'emivita del fattore X si aggira sulle 40-45 ore.\nStruttura del fattore Xa.\nLa prima struttura cristallina del fattore Xa umano \u00e8 stata depositata nel maggio 1993. Fino ad oggi un totale di 191 strutture cristalline del fattore Xa con vari inibitori sono state depositate nella banca dati delle proteine.\nIl sito attivo del fattore Xa \u00e8 suddiviso in quattro \"subtasche\" note come S1, S2, S3 e S4. La subtasca S1 pu\u00f2 essere considerata la componente principale del sito attivo e ne determina la selettivit\u00e0 e la capacit\u00e0 di legame. La subtasca S2 \u00e8 piccola, superficiale e non ben definita. Si fonde con la subtasca S4.\nLa subtasca S3 \u00e8 posizionata sul bordo della subtasca S1 ed \u00e8 abbastanza esposta al solvente. La subtasca S4 presenta 3 domini di legame al ligando, vale a dire la \"scatola idrofoba\", il \"buco cationico\" e il sito per l'acqua.\nGli inibitori del fattore Xa generalmente si legano in una conformazione a forma di L, in cui un gruppo del ligando occupa la tasca anionica S1 fiancheggiata dai residui Asp189, Ser195, e Tyr228, e un altro gruppo del ligando occupa la tasca aromatica S4 aromatico fiancheggiata dai residui Tyr99, Phe174, e Trp215. Tipicamente un gruppo legante piuttosto rigido colma questi due siti di interazione.\nGenetica.\nIl gene che codifica per il fattore X umano si trova localizzato sul tredicesimo cromosoma (13q34).\nRuolo nella malattia.\nUn deficit congenito del fattore X \u00e8 molto raro (si stima 1 caso ogni / individui), e clinicamente pu\u00f2 presentarsi con epistassi (sangue dal naso), emartro (raccolta di sangue a livello delle articolazioni) e sanguinamento gastrointestinale.\nOltre al deficit congenito, bassi livelli di fattore X possono verificarsi occasionalmente in un certo numero di stati di malattia.\nPer esempio un deficit di fattore X si verifica nei soggetti affetti da amiloidosi e pu\u00f2 associarsi a disordini di tipo emorragico o trombotico.\nIn questo deficit acquisito il fattore X \u00e8 adsorbito dalle fibrille amiloidi nel sistema vascolare.\nUna carenza di vitamina K o antagonismo da warfarin (o farmaci simili) porta alla produzione di un fattore X inattivo. Nei soggetti in terapia con warfarin, questo fatto \u00e8 desiderabile in quanto previene la trombosi.\nA partire dalla fine del 2007, quattro anticoagulanti su cinque in fase di studio avevano come target questo enzima.\nL'inibizione del fattore Xa offre, infatti, un approccio alternativo per la terapia anticoagulante.\nUso terapeutico.\nIl fattore X \u00e8 parte del plasma fresco congelato e del complesso protrombinasi. In commercio esiste un unico concentrato di fattore X, prodotto dalla societ\u00e0 CSL Behring con il nome di \"Fattore XP Behring\".\nUtilizzo in biochimica.\nIl fattore Xa proteasi pu\u00f2 essere usato in biochimica per la scissione delle etichette proteiche (proteine fuse in un breve peptide) e migliorare cos\u00ec l'espressione o purificazione della proteina di interesse. Il suo sito di scissione preferito (dopo l'arginina in ile-glu/asp-gly-arg) pu\u00f2 essere facilmente costruito tra la sequenza dell'etichetta e la proteina di interesse. Dopo l'espressione e la purificazione, l'etichetta viene quindi rimosso per via proteolitica dal Fattore Xa.\nFattore Xa.\nLe vie della coagulazione del sangue in vivo dimostrano il ruolo centrale svolto dalla trombina.\nIl fattore Xa \u00e8 la forma attivata del fattore della coagulazione trombochinasi, noto anche con l'eponimo di fattore Stuart-Prower.\nIl fattore X \u00e8 un enzima, una endopeptidasi della serina, che svolge un ruolo chiave in diverse fasi del sistema di coagulazione. \nIl fattore X \u00e8 sintetizzato nel fegato. Gli anticoagulanti pi\u00f9 comunemente utilizzati nella pratica clinica (il warfarin, l'eparina e le eparine a basso peso molecolare) agiscono inibendo in vari gradi l'azione del fattore Xa.\nI modelli tradizionali di coagulazione sviluppati nel 1960 prevedono due cascate distinte, la via estrinseca (fattore tissutale) e la via intrinseca. Queste vie convergono in un punto comune: la formazione del complesso fattore Xa/Va che insieme con il calcio si legano su una superficie fosfolipidica a generare la trombina (Fattore IIa) a partire dalla protrombina (Fattore II).\nUn nuovo modello, il modello di anticoagulazione basato sulle cellule, sembra spiegare meglio la procedura descritta nella coagulazione. Questo modello prevede tre fasi: 1) inizio della coagulazione sulle cellule che presentano il fattore tissutale (TF), 2) amplificazione del segnale procoagulante generato dalla trombina sulla cellula che espone il TF e 3) la propagazione della generazione di trombina sulla superficie delle piastrine.\nIl fattore Xa gioca un ruolo fondamentale in tutte e tre queste fasi.\nNella fase 1, il fattore VII si lega alla proteina transmembrana TF, esposta sulla superficie delle cellule, ed \u00e8 convertito a fattore VIIa.\nIl risultato \u00e8 un complesso VIIa/fattore TF che catalizza l'attivazione del fattore X e del fattore IX.\nIl fattore Xa formatosi sulla superficie della cellula che espone sulla propria superficie il TF interagisce con il fattore Va per formare il complesso protrombinasi che viene a generare piccole quantit\u00e0 di trombina.\nNella fase 2, lo stadio di amplificazione, se \u00e8 stata generata abbastanza trombina, si verifica l'attivazione delle piastrine e dei cofattori associati alle piastrine.\nNella fase 3, la fase di generazione della trombina, il fattore XI attivato (XIa) attiva il fattore IX libero sulla superficie delle piastrine attivate. Il fattore IX attivato(IXa) con il fattore VIII (VIIIa) forma il complesso \"tenasi\". Questo complesso \"tenasi\" attiva una maggiore quantit\u00e0 di fattore X, che a sua volta forma nuovi complessi protrombinasi con il fattore V attivato (Va). Il fattore Xa \u00e8 il componente principale del complesso protrombinasi che converte grandi quantit\u00e0 di protrombina, l'\"esplosione di trombina\". Ogni molecola di fattore Xa pu\u00f2 generare 1000 molecole di trombina. Questa grande \"esplosione di trombina\" \u00e8 responsabile della polimerizzazione della fibrina a formare un trombo.\nL'inibizione della sintesi o dell'attivit\u00e0 del fattore X \u00e8 il meccanismo di azione che accomuna molti anticoagulanti in uso oggi. Il warfarin, un derivato sintetico della cumarina, \u00e8 l'anticoagulante orale pi\u00f9 utilizzato negli Stati Uniti ed in Europa. In alcuni paesi europei, sono utilizzati altri derivati cumarinici (fenprocumone e acenocumarolo). Questi agenti sono antagonisti della vitamina K. La vitamina K \u00e8 essenziale per la sintesi epatica dei fattori II (protrombina), VII, IX e X.\nL'eparina (eparina non frazionata) ed i suoi derivati, le eparine a basso peso molecolare (EBPM), si legano ad un cofattore plasmatico, l'antitrombina (AT) per inattivare alcuni fattori della coagulazione: IIa, Xa, XIa e XIIa.\nL'affinit\u00e0 dell'eparina non frazionata e delle varie EBPM per il fattore Xa varia notevolmente. \nL'efficacia degli anticoagulanti a base di eparina aumenta all'aumentare della selettivit\u00e0 per il fattore Xa.\nLe eparine a basso peso molecolare (EBPM) mostrano un'aumentata capacit\u00e0 di inattivazione del fattore Xa se paragonate all'eparina non frazionata, e fondaparinux, un agente pentasaccaride di sintesi basato sulla sequenza pentasaccaridicica critica di eparina, mostra pi\u00f9 selettivit\u00e0 rispetto alle EBPM. L'inattivazione del fattore Xa determinata dalle eparine \u00e8 definito \"indiretto\", dato che si basa sulla presenza dell'antitrombina (AT) e non una interazione diretta con il fattore Xa.\nRecentemente \u00e8 stata sviluppata una nuova serie di specifici inibitori ad azione diretta sul fattore Xa. \nQuesti includono i farmaci rivaroxaban, apixaban, betrixaban, LY517717, darexaban (YM150), edoxaban. Questi agenti hanno diversi vantaggi teorici rispetto agli anticoagulanti attualmente in uso. Sono somministrabili per via orale e si caratterizzano per una rapida insorgenza d'azione. Inoltre sono teoricamente pi\u00f9 efficaci contro il fattore Xa in quanto inibiscono sia il fattore Xa libero che fattore Xa nel complesso protrombinasi.\nStoria.\nGli scienziati americani e britannici descrissero il deficit di fattore X in modo indipendente nel 1953 e nel 1956, rispettivamente. Come con alcuni altri fattori della coagulazione, il fattore X \u00e8 stato inizialmente chiamato con il nome di questi pazienti, il signor Rufus Stuart (1921) e la signorina Audrey Prower (1934)."}
{"id": "4700165", "revid": "1649409", "url": "https://it.wikipedia.org/wiki?curid=4700165", "title": "Paul Desfarges", "text": "Biografia.\nPaul Jacques Marie Desfarges \u00e8 nato il 7 maggio 1944 a Saint-\u00c9tienne, dipartimento della Loira ed arcidiocesi di Lione (oggi diocesi di Saint-\u00c9tienne), poco prima della fine del Governo di Vichy (oggi nella parte centro-orientale della Repubblica francese).\nFormazione e ministero sacerdotale.\nDopo aver terminato gli studi primari, ha continuato quelli secondari prima al Seminario minore della nativa Saint-\u00c9tienne e poi presso Montbrison. In seguito si \u00e8 iscritto al Seminario diocesano \"Saint-Ir\u00e9n\u00e9e\" a Lione per gli studi filosofici. Alla fine del \"premier cycle\" di studi, nel 1965 si \u00e8 trasferito in Algeria per svolgere il servizio militare, lavorando anche come cooperante (\"Volontarie du Service National Actif\") nella diocesi di Laghouat, in qualit\u00e0 di insegnante a titolo civile nella scuola dei padri bianchi a Gharda\u00efa. Al suo rientro in Francia, ha deciso di entrare nella Compagnia di Ges\u00f9 e si \u00e8 unito al noviziato di Parigi il 14 ottobre 1967. Ha svolto gli studi superiori all'Universit\u00e0 di Nizza, dove ha ottenuto il dottorato in psicologia.\n\u00c8 stato ordinato diacono l'8 maggio 1975, giorno dopo aver compiuto trentuno anni, nella chiesa di Staint-Ignace a Parigi, per imposizione delle mani di Daniel-Joseph-Louis-Marie P\u00e9zeril, vescovo titolare di Reperi ed ausiliare di Parigi; ha poi ricevuto l'ordinazione sacerdotale il 14 giugno seguente, nella stessa chiesa, per imposizione delle mani del cardinale Gabriel Auguste Fran\u00e7ois Marty, arcivescovo metropolita di Parigi.\nPoco dopo l'ordinazione si \u00e8 trasferito a Damasco, in Siria, per migliorare la sua conoscenza della lingua araba. Tornato in Algeria, nel settembre 1976 \u00e8 giunto a Costantina come insegnante di psicologia in lingua araba presso l'universit\u00e0 locale. In quel periodo ha emesso la professione solenne per la Compagnia di Ges\u00f9 il 30 aprile 1981 e l'anno seguente, il 1982, ha ottenuto la cittadinanza algerina. Dal 1983 al 2005 \u00e8 stato vicario generale della diocesi di Costantina ed ha continuato l'insegnamento presso l'Ateneo fino al settembre 2006, per ben trent'anni. \u00c8 stato inoltre superiore della comunit\u00e0 dei gesuiti ad Algeri e direttore della Casa per ritiri spirituali \"Ben Smen\" dei gesuiti nella medesima citt\u00e0, incarichi svolti fino alla promozione all'episcopato.\nMinistero episcopale.\nVescovo di Costantina.\nIl 21 novembre 2008 papa Benedetto XVI lo ha nominato, sessantaquattrenne, vescovo di Costantina; \u00e8 succeduto al settantaseienne Gabriel Jules Joseph Piroird, Ist. del Prado, dimessosi contestualmente per raggiunti limiti d'et\u00e0 dopo oltre venticinque anni di governo pastorale. Ha ricevuto la consacrazione episcopale il 12 febbraio 2009, nella basilica di Notre Dame de l'Afrique ad Algeri, per imposizione delle mani di Ghaleb Moussa Abdalla Bader, arcivescovo metropolita di Algeri, assistito dai co-consacranti Dominique Lebrun, vescovo di Saint-\u00c9tienne, e monsignor Piroird, suo predecessore. Ha preso possesso della diocesi durante una cerimonia svoltasi presso la cattedrale di Nostra Signora dei Sette Dolori a Costantina il 20 febbraio seguente. Come suo motto episcopale ha scelto \"Ta volont\u00e9 soit faite\", che tradotto vuol dire \"Sia fatta la Tua volont\u00e0\".\nIl 2 marzo 2015 si \u00e8 recato in Vaticano, assieme agli altri membri dell'episcopato nordafricano, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale. Lo stesso anno \u00e8 stato eletto presidente della Conferenza episcopale regionale del Nordafrica (\"Conf\u00e9rence Episcopale Regionale du Nord de l'Afrique\", CERNA), che raggruppa gli episcopati di Marocco, Algeria, Tunisia, Libia e Sahara Occidentale; \u00e8 succeduto a Vincent Landel, S.C.I. di B\u00e9th., arcivescovo di Rabat.\nArcivescovo metropolita di Algeri.\nIl 23 maggio 2015 \u00e8 stato nominato amministratore apostolico di Algeri, contestualmente al trasferimento di monsignor Bader alla sede titolare di Matara di Numidia ed all'incarico di nunzio apostolico in Pakistan. Il 24 dicembre 2016 papa Francesco lo ha promosso, settantaduenne, arcivescovo metropolita di Algeri. Ha preso possesso dell'arcidiocesi durante una cerimonia svoltasi presso la cattedrale del Sacro Cuore ad Algeri il 10 febbraio 2017. Il 29 giugno seguente, giorno della solennit\u00e0 dei Santi Pietro e Paolo, si \u00e8 recato presso la basilica di San Pietro in Vaticano, dove il pontefice gli ha consegnato il pallio, simbolo di comunione tra la Santa Sede ed il metropolita, che gli \u00e8 stato poi imposto in una celebrazione successiva.\nIl 1\u00ba settembre 2017 si \u00e8 recato nuovamente in Vaticano per un'udienza privata con il papa.\nIn qualit\u00e0 di presidente della CERNA, ha partecipato all'incontro di riflessione e spiritualit\u00e0 \"Mediterraneo frontiera di pace\", svoltosi a Bari, in Italia, dal 19 al 23 febbraio 2020, rivolgendo l'ultimo giorno un discorso di ringraziamento a papa Francesco. L'8 luglio dello stesso anno il pontefice lo ha nominato membro del Pontificio consiglio per il dialogo interreligioso per un mandato rinnovabile di un quinquennio.\nIl 27 dicembre 2021 papa Francesco ha accolto la sua rinuncia al governo pastorale dell'arcidiocesi di Algeri, presentata per raggiunti limiti d'et\u00e0; gli \u00e8 succeduto Jean-Paul Vesco, fino ad allora vescovo di Orano.\nGenealogia episcopale.\nLa genealogia episcopale \u00e8:"}
{"id": "4700167", "revid": "61753530", "url": "https://it.wikipedia.org/wiki?curid=4700167", "title": "Ottavia (Nerone)", "text": ""}
{"id": "4700173", "revid": "1728", "url": "https://it.wikipedia.org/wiki?curid=4700173", "title": "Vladimir Gustavovi\u010d Tizengausen", "text": ""}
{"id": "4700174", "revid": "61753670", "url": "https://it.wikipedia.org/wiki?curid=4700174", "title": "Chol HaMoed", "text": ""}
{"id": "4700177", "revid": "256896", "url": "https://it.wikipedia.org/wiki?curid=4700177", "title": "Chiesa di Nostra Signora Assunta della Collina del Castello", "text": ""}
{"id": "4700178", "revid": "697220", "url": "https://it.wikipedia.org/wiki?curid=4700178", "title": "Episodi di Supernatural (nona stagione)", "text": "La nona stagione della serie televisiva Supernatural, composta da 23 episodi, \u00e8 stata trasmessa dal canale statunitense The CW dall'8 ottobre 2013 al 20 maggio 2014.\nIn Italia la nona stagione viene trasmessa dal 25 giugno 2015 su Rai 4.\nIn questa stagione Misha Collins rientra nel cast principale della serie.\nIl ventesimo episodio della stagione \u00e8 il backdoor pilot del mancato spin-off della serie, \"Supernatural: Bloodlines\".\nGli antagonisti principali della stagione sono Metatron, Gadreel e il cavaliere dell'inferno Abaddon.\nMi trover\u00f2 bene qui.\nTrama.\nSam e Dean sono nell'Impala a discutere su ci\u00f2 che \u00e8 appena accaduto, ovvero la caduta degli angeli. Ma qualcosa non va: Dean rivela al fratello che in realt\u00e0 egli \u00e8 in coma. In effetti la discussione tra i due fratelli stava avvenendo solo nella mente di Sam, in quanto lui \u00e8 in ospedale con Dean che lo assiste. Il medico rivela a Dean che Sam \u00e8 clinicamente morto, cos\u00ec il cacciatore si reca nella cappella invocando l'aiuto di Castiel. Dato che Castiel non risponde alla chiamata, Dean si rivolge agli altri angeli rimasti sulla Terra, che ascoltano la sua richiesta. Intanto a Longmont, in Colorado, Castiel vaga senza meta, ascoltando le voci strazianti degli angeli caduti. Si ferisce ad una mano e, sentendo il dolore, si rende conto di essere diventato umano. Nel frattempo continuano le discussioni nella testa di Sam: ad intervenire c'\u00e8 anche Bobby, che gli spiega che suo fratello \u00e8 la parte che vuole combattere la morte, invece lui \u00e8 la parte che gli consiglia di cedervi. Castiel si fa dare un passaggio da un uomo molto gentile che gli d\u00e0 dei soldi, e arriva a una stazione di servizio dove incontra Hael, un altro angelo caduto. Hael gli rivela che molti angeli si sono indeboliti durante la caduta e altri stanno ancora cercando dei tramiti umani, ma lei \u00e8 spaventata perch\u00e9 non sa come orientarsi sulla Terra e Castiel si offre di aiutarla. Intanto Dean, disperato, chiede aiuto a Crowley, ma nello stesso momento arriva un angelo dopo aver sentito la preghiera del cacciatore. L'angelo aggredisce Dean dando per scontato che sappia dove sia Castiel, infatti tutti lo vogliono morto perch\u00e9 lo ritengono responsabile della caduta, ma nello stesso momento interviene un altro angelo, Ezechiele, a salvare Dean. Dopo aver ucciso l'angelo che lo aveva aggredito, Ezechiele gli rivela di essere uno degli angeli che ancora crede nella missione di Castiel e gli offre il suo aiuto. Castiel riesce a contattare Dean da un telefono pubblico e gli rivela di aver perso la sua grazia e quindi anche i suoi poteri. Inoltre viene a sapere che Sam \u00e8 sotto le cure dell'angelo Ezechiele che lui ritiene un angelo rispettabile. Dean consiglia a Castiel di recarsi al bunker degli Uomini di Lettere e di stare attento in quanto molti angeli sono sulle sue tracce. Dunque Castiel si trova costretto ad abbandonare Hael, ma lei, sentendosi tradita dato che lui le aveva promesso protezione, colpisce Castiel alla testa facendogli perdere i sensi. L'ospedale dove si trova Sam \u00e8 minacciato dalla presenza di altri angeli che torturano Dean per sapere dove si trovi Castiel. Intanto nella mente di Sam, Bobby gli mostra la via per abbandonarsi definitivamente alla morte, per\u00f2 interviene Dean, la parte di Sam che vuole che lui combatta, che cerca ancora una volta di dissuaderlo. Sam non accetta e lascia andare Dean continuando la strada dove incontra Morte che gli dice che la decisione spetta solo a lui, e Sam si dimostra pronto ad affrontare questo passo. Contemporaneamente Ezechiele rivela a Dean che \u00e8 troppo debole per salvare il fratello e l'unica cosa che potrebbe salvarlo sarebbe una possessione da parte dell'angelo nel corpo di Sam, ma prima serve il consenso di quest'ultimo. Intanto Castiel si risveglia in un'automobile guidata da Hael che lo ha rapito e gli fa capire che vuole prendere possesso del suo tramite perch\u00e9 quello della ragazza \u00e8 troppo debole. Castiel fa uscire l'auto fuori strada e decide di uccidere Hael con la lama angelica, dopo che lei lo aveva minacciato di farlo trovare dagli altri angeli. Ezechiele fa vedere a Dean la conversazione che Sam sta intrattenendo con Morte, al quale chiede di non permettere a Dean di riportarlo in vita. Dean accetta di parlare con Sam nella sua mente grazie a Ezechiele e riesce a convincere il fratello a fidarsi di lui, ricevendo un \"s\u00ec\" come risposta alla domanda se gli avrebbe permesso di salvarlo. In questo modo Sam, senza saperlo, d\u00e0 a Ezechiele il permesso di possederlo. Quando Sam si risveglia \u00e8 Ezechiele ad avere il controllo del corpo e comunica a Dean che lui rimarr\u00e0 in stato dormiente per il tempo necessario a farlo guarire, ma se suo fratello dovesse sapere di essere posseduto potrebbe espellerlo e Sam morirebbe. Cos\u00ec Dean accetta il compromesso di cancellare gli ultimi ricordi di Sam: il suo incontro con Morte e il suo \"s\u00ec\" a Ezechiele. Castiel va in una lavanderia per ripulire i suoi abiti sporchi di sangue, ma comincia ad avvertire tutte le esigenze di un normale umano, come la sete, e cede alla necessit\u00e0 di dover comprare dell'acqua dopo aver rubato degli abiti puliti. In viaggio sull'Impala, Sam si sveglia mentre Dean chiede a suo fratello come si sente. A quanto pare Sam non ricorda proprio niente, come Ezechiele aveva promesso.\nFollia spericolata.\nTrama.\nDean e Sam tornano al bunker dove imprigionano Crowley dopo averlo rapito. Nel frattempo un demone riporta in vita il corpo di Josie Sands, che Sam aveva bruciato, e lo spirito demoniaco di Abaddon ne riprende nuovamente il possesso. Abaddon, credendo che Crowley sia morto, decide di prendere il controllo dell'Inferno ma gli altri demoni le fanno capire che probabilmente \u00e8 ancora vivo e che \u00e8 ancora molto temuto, perci\u00f2 se Abaddon vuole diventare la regina dell'Inferno, dovr\u00e0 prima assicurarsi che lui sia morto. Abaddon si avvale dunque dell'aiuto di altri tre demoni che prendono possesso dei corpi di tre militari. Sam e Dean mettono in guardia gli altri cacciatori sulla caduta degli angeli e chiudono Crowley nel bunker al fine di scoprire i nomi dei demoni che lui ha mandato sulla Terra. Dean e Sam lasciano il bunker per indagare sui militari scomparsi, e lasciano Kevin solo con Crowley, affidando al giovane profeta il compito di scoprire come uccidere un Cavaliere dell'Inferno. Intanto Abaddon e i suoi demoni iniziano a catturare altri cacciatori per farsi dire dove si nascondono i Winchester, per poi trovare Crowley, mentre Sam e Dean indagano sul pullman dove i soldati sono stati posseduti, in cui vi sono altre 3 vittime. I due notano che sui loro corpi ci sono ferite mortali molto vecchie, quindi \u00e8 ovvio che erano posseduti dai demoni, che poi hanno lasciato i loro corpi privi di vita prendendo possesso dei militari. Sam e Dean trovano e liberano i cacciatori rapiti, Irv e Tracy, in una vecchia zona residenziale abbandonata per via di un'esplosione in una centrale chimica, ma Tracy si arrabbiata con Sam perch\u00e9 la sua famiglia venne uccisa da un demone dopo che, per colpa sua, Lucifero usc\u00ec dalla sua gabbia. Mentre Crowley \u00e8 nel bunker e riflette su quello che successe quando Sam stava cercando di riaccendere la sua umanit\u00e0, Kevin si presenta davanti a lui e gli chiede come uccidere un Cavaliere dell'Inferno. Per\u00f2 Crowley lo sprona a torturarlo perch\u00e9 lui \u00e8 consapevole che Kevin vuole sfogare la rabbia che prova nei suoi confronti, dicendogli che sua madre \u00e8 ancora viva e che, se lo liberer\u00e0, lui la lascer\u00e0 andare. Gli dice, inoltre, che non pu\u00f2 fidarsi dei Winchester, perch\u00e9 loro lo stanno solo usando in quanto profeta, quindi Kevin, mosso da una cieca rabbia, inizia a torturare il demone. I Winchester sono ancora alle prese con i demoni, i quali sono armati di fucili d'assalto e Irv decide di tenerli occupati permettendo a Sam, Dean e Tracy la fuga. Irv spiega poi di sentirsi in colpa perch\u00e9 \u00e8 stato lui a dire ai demoni dove si trovavano gli altri cacciatori, dato che Abaddon lo stava torturando, ma poi i demoni lo uccidono. Tracy intanto spara ad Abaddon con delle pallottole speciali antidemone, ma lei indossa un giubbotto antiproiettile e costringe la ragazza alla fuga. Dean attira l'attenzione di Abaddon e la affronta, permettendo cos\u00ec a Tracy di scappare, mentre Sam si trova da sola a fronteggiare gli altri demoni. I Winchester purtroppo sono alle strette: Abaddon e i suoi demoni hanno la meglio su di loro. Quest'ultima afferma che vorrebbe prendere possesso del corpo di Dean in quanto gli sembra un tramite perfetto, ma proprio mentre i demoni stanno avendo la meglio su Sam, interviene Ezechiele che prende il controllo del tramite e distrugge i demoni, mentre Abaddon, vedendo che Dean \u00e8 aiutato da un angelo, decide di scappare. Ezechiele nota che Dean \u00e8 turbato, infatti il cacciatore ammette di sentirsi in colpa perch\u00e9 se avesse permesso a Sam di portare a termine la terza prova, chiudendo i cancelli dell'Inferno, ora i demoni non farebbero pi\u00f9 del male a nessuno, ma Ezechiele gli dice che il motivo che lo spinse a fermare suo fratello \u00e8 l'amore che prova per Sam e che per questo non deve sentirsi in colpa. Sam rinviene e non capisce cosa sia successo, dato che come sempre non ricorda nulla quando Ezechiele prende possesso del suo corpo, quindi Dean \u00e8 costretto a mentire dicendogli che ha ucciso tutti i demoni da solo dopo che avevano tramortito Sam. I due cacciatori tornano al bunker e vedono Crowley ridotto male, dopo le torture di Kevin. Cos\u00ec il demone decide di dare ai due fratelli i nomi di alcuni demoni. Intanto Dean cerca di fermare Kevin che sta per andare via perch\u00e9 vuole cercare sua madre dato che Crowley gli ha rivelato che \u00e8 viva, ma Dean cerca di fargli capire che probabilmente il demone ha detto una menzogna e che, anche se le sue parole fossero vere, la realt\u00e0 dei fatti \u00e8 che Kevin non pu\u00f2 sopravvivere da solo fuori dal bunker, perch\u00e9 ora sia gli angeli che i demoni lo considerano una preda ambita. Kevin \u00e8 dell'opinione che Dean voglia solo usarlo per i suoi poteri, ma il cacciatore lo convice a restare e gli dice che il motivo per cui non vuole che Kevin se ne vada \u00e8 perch\u00e9 vuole proteggerlo, dato che Dean vede sia Kevin che Castiel come membri della sua famiglia. Intanto Sam pensa ancora a quello che ha detto Tracy, sentendosi responsabile per la morte della sua famiglia, ma Dean gli dice che non deve sentirsi in colpa perch\u00e9 Sam ha aiutato molte persone e che le cose buone che ha fatto superano di gran lunga il numero di scelte sbagliate che ha preso. Poi Sam rivela a Dean che per la prima volta \u00e8 soddisfatto della sua vita, nonostante tutto, perch\u00e9 attorno a lui ci sono la sua famiglia e i suoi amici, ma nello sguardo di Dean appare molta incertezza.\nNon sono un angelo.\nTrama.\nDegli angeli chiedono a due uomini di chiesa se conoscono Castiel. Quest'ultimo, sotto il nome di Clarence, passa le giornate in vari modi, all'ombra degli angeli: prima come un semplice inserviente per una casa di accoglienza e poi come un senzatetto; inoltre, deve vedersela con le difficolt\u00e0 umane, come la fame o l'incapacit\u00e0 di guarire velocemente. Nel frattempo Ezechiele informa Dean che sta ascoltando alcune comunicazioni angeliche e sembra che non tutti gli angeli vaghino sulla Terra in maniera confusa. Infatti un angelo, Bartolomeo, l'ex protetto di Naomi, sta mettendo in piedi un esercito e sta cercando dei tramiti umani per gli angeli, attraverso un predicatore molto famoso, il reverendo Buddy Boyle. Quest'ultimo \u00e8 entusiasta di aiutare gli angeli, dato che Bartolomeo gli ha promesso che le creature angeliche daranno vita a un Paradiso in Terra, infatti Boyle convince i suoi fedeli a fare da tramiti per gli angeli che dopo la caduta non sono riusciti ancora a trovarne uno. Bartolomeo vuole trovare Castiel a ogni costo, ma gli angeli al suo servizio restano vittime dell'angelo. Come se non bastasse Castiel ora si \u00e8 fatto tatuare un sigillo enochiano che impedisce agli angeli di trovarlo; dunque, Bartolomeo affida la ricerca a un mietitore, Maurice. I fratelli Winchester vanno alla ricerca di Castiel, seguendo le sue tracce, e scoprono che la sua ultima vittima era un uomo posseduto da un angelo che gli dava la caccia. Inoltre guardando tra i suoi effetti personali trovano un video del predicatore Boyle e capiscono subito che lui sta reclutando tramiti in tutto il mondo. Nel frattempo Castiel sta rovistando tra i rifiuti in cerca di cibo, poi incontra una ragazza di nome April, che gentilmente gli offre qualcosa da mangiare e, vedendo che non ha un posto in cui stare, lo invita a passare la notte a casa sua; inoltre lo medica dato che \u00e8 ancora ferito. Sotto consiglio di Bartolomeo, Maurice segue i fratelli Winchester al fine di condurlo da Castiel, ma Sam e Dean si erano gi\u00e0 resi conto che il mietitore li stava seguendo, quindi lo catturano e Dean inizia a torturarlo con la lama angelica per farsi dare delle informazioni; Maurice, prima di essere ucciso, rivela ai due che Naomi \u00e8 morta e che Bartolomeo sta capeggiando una fazione angelica che sta dando la caccia a Castiel. Cos\u00ec Dean chiede a Ezechiele di rintracciare Castiel, ma non gli \u00e8 possibile in quanto l'amico ora ha un tatuaggio enochiano che lo rende irrintracciabile. Dopo aver copulato con April, Castiel riflette sulla sua ingenuit\u00e0 e sulla sua superbia, perch\u00e9 sono state le sue scelte sbagliate a far s\u00ec che lui si fidasse di Metatron. Il mattino dopo Castiel si appresta a lasciare la casa di April, ma lei gli ruba la sua lama angelica e lo lega a una sedia. La ragazza, che si rivela essere una mietitrice, tortura Castiel, infatti anche lei gli stava dando la caccia e lo ha sedotto solo per fargli abbassare la guardia. April lo accusa di essere complice di Metatron, ma l'angelo giura di essere stato ingannato e che ha aiutato Metatron solo perch\u00e9 gli aveva fatto credere che servisse a chiudere le porte del Paradiso, cos\u00ec da poter riportare l\u00ec un po' di ordine; inoltre, le rivela che lui non ha pi\u00f9 la sua grazia, infatti diversamente dagli altri angeli caduti, lui non ha pi\u00f9 poteri, visto che la stessa grazia \u00e8 stata usata da Metatron come atto conclusivo dell'incantesimo. Dean e Sam arrivano in soccorso di Castiel, infatti Dean, conscio che i mietitori stavano dando la caccia a Castiel, aveva chiesto a Ezechiele di individuarne la presenza nelle vicinanze, nel caso avessero trovato l'angelo. April infligge una ferita mortale a Castiel, poi Dean la uccide con la lama angelica. Ezechiele prende possesso del corpo di Sam e guarisce Castiel dalla ferita, salvandolo, poi Castiel, una volta tornato in vita, chiede a Dean come abbia fatto a guarirlo. Il cacciatore, continuando a mentire sia a Sam che all'amico, gli dice che aveva minacciato April, affinch\u00e9 guarisse Castiel e che poi l'ha uccisa ugualmente dopo che lo aveva guarito. Castiel, Dean e Sam vanno al bunker, quest'ultimo comincia ad avere ei dubbi su come suo fratello abbia rintracciato Castiel, quindi Dean inventa un'altra bugia dicendo di aver trovato l'indirizzo della mietitrice nella tasca di Maurice. Castiel parla con i due fratelli dicendo loro che adesso comprende l'umanit\u00e0 molto meglio, perch\u00e9 ha capito che nonostante sia piena di sacrifici e limitazioni, il senso di tutto \u00e8 quello di trovare uno scopo, senza perdersi d'animo. Ezechiele prende ancora possesso del corpo di Sam e dice a Dean che Castiel non pu\u00f2 rimanere con loro perch\u00e9 gli angeli gli danno la caccia e di conseguenza anche lui sarebbe in pericolo. Poich\u00e9 il corpo di Sam non \u00e8 ancora guarito, di conseguenza Dean, con suo grande rammarico, \u00e8 costretto a mandare via Castiel.\nRitorno ad Oz.\nTrama.\n1935: Due Uomini di Lettere, James Haggerty e Peter Jenkins, hanno completato la costruzione del bunker nel quale sei mesi dopo arriva una cacciatrice, Dorothy, che ha appena catturato la Strega Malvagia cercando un modo per ucciderla.\nNel presente Sam e Dean cercano una soluzione per aiutare Castiel a proteggersi dagli angeli che gli danno la caccia. Sam comunica a Dean che mentre Kevin era nel bunker, durante la caduta degli angeli, ha visto il tavolo elettronico indicare dei posti. Dunque propone al fratello di tracciare il cammino di ogni angelo ed evitare che vi si imbatta Castiel. I due fratelli giungono cos\u00ec in una grande stanza in cui \u00e8 contenuto il computer generale, che funziona senza elettricit\u00e0, ma cercando di aprirlo Dean urta uno scaffale e rovescia un recipiente dal quale inizia a fuoriuscire del liquido senza che i due se ne accorgano. Per essere aiutati col computer decidono cos\u00ec di portare al bunker Charlie, che rivela ai due di essersi dedicata ad un paio di cacce nell'ultimo periodo ma di non essere entusiasta perch\u00e9 non erano come le aveva immaginate. La ragazza inizia a scaricare cos\u00ec dal computer tutti i dati degli Uomini di Lettere.\n1935: La Strega Malvagia riesce a liberarsi e a possedere Jenkins il quale, dopo aver espresso il desiderio della Strega di essere in cerca di qualcosa nel bunker, viene ucciso da James. Nel frattempo Dorothy va nel laboratorio e scompare con un grande fascio di luce assieme alla strega lasciando solo un recipiente pieno di liquido nella stanza.\nNel presente Quando Charlie, Sam e Dean tornano nella stanza del computer scoprono che sulla parete dove si era versato il liquido si \u00e8 formata una membrana dalla quale esce la cacciatrice Dorothy, e scoprono che lei \u00e8 la figlia dell'autore della fiaba de \"Il Mago di Oz\" assieme alla Strega Malvagia. Quest'ultima, essendo stata liberata, si reca nella stanza dov'\u00e8 imprigionato Crowley e gli rivela di essere in cerca di una chiave. Quando Sam e Dean lo scoprono, Dorothy spiega loro che si tratta della chiave di Oz che permette a una qualsiasi porta di creare un passaggio per Oz. Inoltre Charlie, dopo aver preparato 4 proiettili fatti con i papaveri, in grado di rallentare la Strega, si reca con Dean nella sua camera dov'\u00e8 nascosta la chiave. Dopo averla trovata per\u00f2 si presenta la Strega che si impossessa della chiave e uccide Charlie, la quale viene poi salvata da Ezechiele. Dean \u00e8 dunque costretto a raccontare altre bugie al fratello Sam che per\u00f2 inizia ad avere dei sospetti. Mentre i due fratelli cercano la Strega, Charlie e Dorothy scoprono che l'unico mezzo per uccidere la Strega sono delle scarpe col tacco nascoste nella moto di Dorothy, ancora custodita nel buker degli Uomini di Lettere. Nel momento in cui le trovano per\u00f2 vengono fermate da Sam e Dean posseduti dalla Strega, che intanto sta portando a termine il suo piano di portare le sue legioni da Oz sulla Terra. Mentre Dorothy combatte contro i due fratelli, Charlie uccide la Strega bloccando l'incantesimo e riprendendosi la chiave. Infine Charlie, soddistatta di questa magica avventura e in cerca di altre, decide di seguire Dorothy ad Oz per bloccare le rivolte e lascia i due fratelli nel loro bunker e ormai casa.\nUn pomeriggio da cani.\nTrama.\nEnid, Oklahoma. Max Alexander, un imbalsamatore viene trovato morto nella sua officina con le ossa rotte e le interiora degli animali che stava imbalsamando sono sparite. Dean e Sam, in veste di agenti federali, cominciano a indagare. All'inizio i loro sospetti si concentrano sui due fondatori della S.N.A.R.T., un'associazione ambientalista e animalista, ma ben presto capiscono che i responsabili non sono loro, in quanto a loro volta attaccati e accecati con un veleno da qualcuno. I fratelli non tardano a capire che dietro le uccisioni ci sia qualche essere sovrannaturale. Intanto un giovane ragazzo, che lavora nel rifugio per gli animali, viene ucciso dopo aver visto la stessa persona che ha ucciso Max mangiare uno dei gatti del rifugio. Sam e Dean, arrivati sulla scena del delitto notano che il cane di Max, Colonnello, che \u00e8 stato portato l\u00ec dopo la morte del padrone, era presente a entrambe le scene del delitto. A Sam viene in mente l'insolita idea di comunicare con il cane, infatti i fratelli Winchester chiedono a Kevin di trovare un incantesimo degli Inuit tra gli archivi degli Uomini di Lettere, che dovrebbe creare una connessione emotiva con Colonnello. Dopo aver preparato la pozione, Dean inizia a sentire i pensieri di Colonnello, il quale afferma che il misterioso assassino aveva su di s\u00e9 un odore di carne rossa e sapone. L'incantesimo per\u00f2 permette a Dean di comunicare anche con tutti gli altri animali, dato che parlano un linguaggio universale, e inoltre gli schemi comportamentali di Dean diventano simili a quelli di un cane. I due cacciatori vanno al rifugio per animali per interrogare gli altri cani: sembra che il misterioso assassino abbia rubato tutti i gatti, a eccezione di quello che ha mangiato. Inoltre un altro cane li avverte che l'assassino lavora in un ristorante, questo spiega perch\u00e9 Colonnello avesse sentito l'odore di carne rossa e sapone, perch\u00e9 l'assassino lavora come cuoco. I due cacciatori vanno nel ristorante, dove trovano gli organi interni di molti animali, poi Sam trova un libro sciamano dove sono indicate le funzioni dei diversi organi. Sembra infatti che l'assassino mangi gli organi degli animali per entrare in possesso delle loro capacit\u00e0. Dopo un po' trovano il misterioso assassino: lo chef del ristorante, Leo, che usa i suoi poteri animaleschi per infliggere una ferita mortale al collo di Sam, ma per un breve momento l'angelo Ezechiele prende possesso del corpo di Sam e guarisce la ferita. Appena Sam riprende la padronanza di s\u00e9, non riesce a spiegarsi come sia guarito, dato che come sempre non ricorda nulla dei momenti in cui Ezechiele prende padronanza del suo corpo. Anche Leo \u00e8 stupito di vedere che \u00e8 guarito, quindi lo tramortisce per mangiare il cuore di Sam ed entrare in possesso dei suoi poteri miracolosi. Poi arriva Dean, che con i suoi istinti canini avverte che Leo \u00e8 malato di cancro, all'ultimo stadio. Lui mangia gli organi degli animali per aumentare la sua forza e impedire al cancro di indebolirlo: \u00e8 per questo che ha ucciso Max dal quale voleva gli organi interni degli animali che lui aveva imbalsamato. Poi Leo affronta Dean mangiando il cuore di un lupo, ma i cani che Dean aveva liberato dal rifugio arrivano in soccorso dell'amico e uccidono Leo sbranandolo. Finita l'avventura, Dean affida Colonnello alle cure dei fondatori dello S.N.A.R.T. e inoltre svanisce l'effetto dell'incantesimo che permette a Dean di comunicare con gli animali. Sam non capisce ancora come fosse possibile che la ferita che Leo gli aveva inflitto non l'avesse ucciso, inoltre lo stesso Leo non riusciva a spiegarsi cosa fosse Sam in realt\u00e0. Dean gli dice che Leo stava delirando e che Sam non deve dare peso alle sue parole, purtroppo per\u00f2 \u00e8 diventato evidente che per Dean sta diventando sempre pi\u00f9 difficile tenere suo fratello minore all'oscuro del suo segreto.\nIl paradiso non pu\u00f2 attendere.\nTrama.\nRexford, Idaho. Castiel chiama Dean in quanto in citt\u00e0 stanno avvenendo delle strane sparizioni. Per tenere lontano Sam (e quindi Ezechiele) da Castiel, decide di partire da solo, lasciando Sam e Kevin a decifrare la tavola degli Angeli, che il profeta ha tradotto in un linguaggio cuneiforme, per cercare di rendere reversibile l'incantesimo di Metatron e far tornare gli angeli in Paradiso. Arrivato a Rexford, Dean scopre che Castiel lavora in una stazione di servizio, si fa chiamare Steve, e la sua datrice di lavoro, Nora, gli ha chiesto un appuntamento. Dean indaga sulle strane sparizioni: le persone scomparse esplodono in una nube rosa, lasciando una grande chiazza colorata nel posto in cui sono state uccise. Lo sceriffo afferma che le vittime avevano una cosa in comune: erano tutte persone tristi o depresse. Dean \u00e8 sorpreso nel vedere Castiel impegnato in un lavoro cos\u00ec umile, ma l'amico afferma di essere solo un perdente perch\u00e9 ha fallito in ogni cosa che ha provato a fare. Dean \u00e8 dell'opinione che lui meriti di meglio, quindi lo coinvolge nella caccia. Portando Castiel su una delle scene di sparizione, dove una liceale molto triste, appena reduce da una brutta rottura, \u00e8 morta nello stesso modo delle altre vittime, egli riconosce il responsabile in un angelo, facente parte di una coalizione che in Paradiso, durante le battaglie, si occupava di mettere fine in modo indolore alle vite degli angeli feriti gravemente, i Rit Zien. Perci\u00f2, caduti sulla Terra, questi angeli non riescono a distinguere la natura del dolore umano e uccidono tutti coloro che pensano stiano soffrendo cos\u00ec tanto da invocare la morte. Dean accompagna Castiel a casa di Nora, ma lui scopre che in realt\u00e0 la donna non gli aveva chiesto un vero appuntamento, ma di badare alla sua bambina, avendo a sua volta un appuntamento con un altro uomo. Lo sceriffo informa Dean che c'\u00e8 qualcosa di strano riguardo alle prime due vittime, una coppia sposata; infatti nella nube rosa \u00e8 stato rinvenuto solo il DNA della moglie, mentre il marito era un fedele del reverendo Buddy Boyle, il predicatore che l'angelo Bartolomeo usa per reclutare tramiti umani per gli angeli caduti, quindi Dean capisce che il marito della prima vittima \u00e8 il tramite del Rit Zien. Inoltre vedendo una foto dell'uomo scattata vicino al proprio furgone, Dean riconosce il veicolo: infatti lo ha visto vicino alla casa di Nora, dunque capisce che il Rit Zien vuole uccidere Castiel. Rimasto solo con la bambina ammalata, Castiel riceve la visita del Rit Zien, Ephraim, che tenta di ucciderlo in quanto aveva percepito il dolore emotivo di Castiel. Ephraim era sempre stato un angelo di poco conto, invece quando conobbe Castiel lui era gi\u00e0 considerato una leggenda. Lui ammirava Castiel, ma ora vuole ucciderlo accusandolo di essere un vigliacco che ha abbandonato gli angeli proprio ora che hanno bisogno di aiuto. Inoltre il fatto che adesso lui viva un'esistenza umana afferma la dimostrazione che la vita di Castiel ora ha perso ogni significato. Dean arriva appena in tempo per salvare Castiel, poi gli passa la lama angelica, con la quale Castiel uccide Ephraim. Nora torna a casa, dopo un appuntamento non particolarmente divertente, e ringrazia Castiel per essersi preso cura di sua figlia, affermando che ci\u00f2 che rende speciale Castiel \u00e8 il fatto che lui metta sempre il massimo impegno in tutto ci\u00f2 che fa. Riaccompagnato a casa, Dean si scusa con Castiel per non avergli concesso un posto nel bunker con loro, ma gli dice pure che \u00e8 fiero di lui. Intanto Sam e Kevin si rivolgono a Crowley per farsi aiutare nella traduzione, ma il demone acconsente solo se i due gli avessero concesso di fare una chiamata ad Abaddon. Crowley viene accontentato e, per chiamare il Cavaliere, Sam usa il sangue di Kevin. Abaddon gli dice che stava riscuotendo tutti i patti di Crowley e che all'Inferno oramai nessuno lo considerava pi\u00f9 il re. Nonostante la rabbia, Crowley aiuta comunque Sam e traduce la tavoletta, rivelando che l'incantesimo di Metatron \u00e8 irreversibile. Lasciato solo, Sam spia Crowley e vede che \u00e8 in procinto di iniettarsi nelle vene il sangue di Kevin. Castiel torna al lavoro, ma nella sua espressione si nota malinconia, probabilmente si chiede se sta facendo la scelta giusta preferendo vivere un'esistenza umana, piuttosto che aiutare gli angeli che hanno bisogno di lui.\nCattivi ragazzi.\nTrama.\nHurleyville, New York. In una tenuta per ragazzi con precedenti penali, Jack, un bracciante agricolo, viene infilzato da uno spuntone di metallo di un vecchio trattore che all'apparenza si \u00e8 messo in moto da solo. Intanto nel bunker, Dean riceve una chiamata da Sonny, il gestore della tenuta: i due erano vecchi amici. Dean racconta a Sam che quando aveva 16 anni era stato scoperto a rubare del cibo per Sam, in quanto aveva finito tutti i soldi lasciati dal padre, giocando. Cos\u00ec anzich\u00e9 essere arrestato, era stato portato nella tenuta di Sonny per due mesi. Sam invece credeva che quel periodo Dean lo avesse passato a cacciare, ma il fratello gli rivela che il padre ha preferito non dirgli la verit\u00e0. Sonny ha sempre saputo che Dean era un cacciatore e, pur non avendo mai creduto a queste cose, decide di chiedere il suo aiuto dato che non sa spiegarsi come Jack sia morto. Arrivati alla tenuta i due fratelli cominciano a indagare. La direttrice della tenuta, Ruth, racconta a Sam che i vecchi proprietari della tenuta erano i coniugi Wasserlaufs, ma a causa della dipendenza dall'alcool del marito, Howard egli aveva cominciato a sospettare del tradimento della moglie, Doreen, con il bracciante agricolo, Jack, e aveva finito per uccidere la moglie, poi si tolse la vita. I due fratelli sospettano che il fantasma di Howard fosse tornato a concludere ci\u00f2 che non era riuscito a finire anni prima, cos\u00ec decidono di bruciare le ossa dell'uomo. Dean intanto fa la conoscenza di uno degli ospiti della tenuta, Timmy, un bambino molto chiuso e solo. Gli incidenti non finiscono: prima muore Ruth annegando nella vasca e poi uno dei bambini della tenuta si ferisce con il tagliaerba. Dean e Sam cominciano a sospettare che dietro gli incidenti ci fosse un fantasma che possiede Timmy. Dean ha modo di rivedere Robin, la ragazza che gestisce la tavola calda del padre che lui la conobbe nel periodo passato alla fattoria. La madre di Robin insegnava a suonare la chitarra ai ragazzi della tenuta, quindi lei e Dean stavano insieme. Lui ammise che fare il cacciatore non gli interessava, proprio come Robin non voleva ereditare la tavola calda del padre, poi i due decisero di andare insieme al ballo di fine anno. Sam ha modo di conoscere meglio alcuni aspetti di suo fratello maggiore che ignorava, infatti nel periodo che ha passato l\u00ec, lui ebbe una vita normale, degli amici ed era campione della contea di lotta libera. Tornando agli eventi presenti, Sam e Dean parlano con Timmy per avere dei chiarimenti. Il bambino racconta che sua madre mor\u00ec in un incidente stradale, in cui anche Timmy era nell'auto e sua madre lo spinse via salvandogli la vita. Il dolore di Timmy era tale che lo spirito della madre gli rimase vicino per proteggerlo, in maniera troppo ossessiva, tanto da non riconoscere i veri pericoli da quelli non reali. Dean all'inizio pensa che lo spirito della donna sia legato al giocattolo che lei aveva regalato a Timmy, quindi lo brucia, ma il fantasma \u00e8 ancora l\u00ec. Sam capisce che il fantasma della donna \u00e8 legato proprio a Timmy, cos\u00ec Dean, attaccato dal fantasma, convince Timmy a liberarsi dello spirito di sua madre. Timmy si libera dello spirito dicendo a sua madre che adesso lui se la caver\u00e0 da solo, quindi la madre di Timmy lascia il mondo dei vivi sorridendo. Dean, prima di andarsene, saluta Robin, la quale ammette che aver ereditato la tavola calda del padre in fondo non \u00e8 stata una pessima cosa, perch\u00e9 lei ama stare l\u00ec. Con un ultimo flashback si vede Dean mentre si preparava a portare Robin al ballo di fine anno, ma alla fine non ci and\u00f2 perch\u00e9 suo padre torn\u00f2 a riprenderselo. Sonny si era persino offerto di ospitare Dean fino a tempo indeterminato, ma Dean, pur apprezzando il gesto, decise di tornare a fare il cacciatore per prendersi cura di suo fratello minore. Sam dice al fratello che lui aveva sempre pensato che quello fosse stato il periodo pi\u00f9 brutto della vita di Dean, quando in realt\u00e0 era stato il pi\u00f9 bello. Dean e Sonny si salutano, il cacciatore torna a viaggiare con suo fratello, Sam ringrazia Dean avendo capito quanti sacrifici suo fratello maggiore abbia fatto per prendersi cura di lui.\nTra l'incudine e il martello.\nTrama.\nHartford, Dakota del Sud. Una ragazza, Honor, scompare misteriosamente nel nulla avvolta da una luce blu. Lo sceriffo Jody Mills, chiamata ad indagare, chiama inevitabilmente i due fratelli Winchester, capendo che nella faccenda c'\u00e8 qualcosa di sovrannaturale. Sam e Dean, indagando, scoprono che altre tre persone erano state rapite nello stesso modo, ovvero il pastore Fred e una giovane coppia, e che tutte e quattro le vittime appartenevano alla stessa chiesa. Inizialmente i fratelli Winchester pensavano che i responsabili fossero gli angeli, ma dalla testimonianza del senzatetto che ha visto Honor sparire, capiscono che si tratta di qualcos'altro. Cos\u00ec i due cacciatori parlano con Bonnie, che \u00e8 a capo di un gruppo di donne e uomini della chiesa che si riuniscono per ottenere la loro castit\u00e0, e decidono di unirsi a loro. Quindi Bonnie li fa entrare ufficialmente nel gruppo facendo firmare loro dei moduli, inoltre iniziano a ipotizzare potrebbero essere i draghi a rapire le vergini. Durante le indagini, Sam scopre che tutte le vittime rapite avevano infranto il voto di castit\u00e0, infatti i giovani fidanzati avevano avuto un rapporto sessuale, mentre Honor andava a letto con il pastore, ma non fa in tempo ad avvisare Dean, che intanto ha fatto la conoscenza di Suzy, un'altra ragazza alla riconquista della verginit\u00e0, di cui si invaghisce scoprendo che in passato era la pornoattrice di uno dei suoi film erotici preferiti. Cos\u00ec dopo aver consumato un rapporto, i due vengono rapiti. Sam capisce che il rapitore prende solo le persone che infrangono la promessa di castit\u00e0, quindi non possono essere i draghi, Sam e lo sceriffo scoprono che dietro i rapimenti c'\u00e8 Vesta, la dea romana che per alimentare il fuoco sacro aveva bisogno di vergini. La dea ha bisogno che le vergini rimangano tali per 30 anni e se infrangono il voto vengono segregate nel sottosuolo. Per uccidere Vesta \u00e8 necessario un paletto di quercia intriso con il sangue di una vergine, e dopo aver ottenuto il sangue di una delle ragazze del gruppo di castit\u00e0, Sam e Jody scoprono che Dean e le altre persone rapite sono rinchiuse nella cantina di un vecchio fienile. Sam e Jody vanno a salvarli, ma Vesta, che si rivela essere Bonnie, attacca i due. La ragazza rivela che un tempo, quando le divinit\u00e0 romane erano venerate, per lei era pi\u00f9 facile procurarsi delle vergini, ma ora tutti venerano solo la chiesa cristiana, quindi Bonnie decise di unirsi alla chiesa per trovare delle vergini. Bonnie tuttavia non riesce ad uccidere Sam e rimane stupita nel vedere che nonostante le sue condizioni critiche lui sia ancora vivo, ma Jody la uccide con il paletto di quercia, mentre Dean e gli altri riescono a liberarsi. I fratelli Winchester si apprestano a lasciare Hartford, ma Sam non riesce a togliersi dalla testa le parole di Bonnie e inoltre dice di sentirsi ancora un po' debole, ma non crede che sia ancora per merito delle tre prove. Dean \u00e8 stanco di mentire al fratello ma, proprio quando decide di dirgli la verit\u00e0, Ezechiele prende possesso del corpo di Sam e invita Dean a non rivelare nulla perch\u00e9 suo fratello non \u00e8 ancora guarito. Dean si mostra impaziente e gli domanda per quanto tempo ancora rester\u00e0 nel corpo di Sam, ma l'angelo gli chiede pazienza e gli rivela che manca poco alla guarigione totale. Sam poi riprende possesso di s\u00e9 stesso e Dean gli dice di avere fiducia in lui.\nProblemi in paradiso.\nTrama.\nCaribou, Wyoming. Un pullman con delle donne di chiesa si ferma in un bar di motociclisti dove cominciano a combattere e alla fine dello scontro le donne hanno la meglio. I due gruppi erano fazioni angeliche. Nel frattempo, in viaggio sull'Impala, Ezechiele prende possesso del corpo di Sam e dice a Dean che suo fratello guarir\u00e0 a breve. Inoltre gli raccomanda di essere discreto perch\u00e9 teme di essere trovato da altri angeli e dunque sia l'angelo che Sam potrebbero trovarsi in pericolo. Per\u00f2 Sam inizia a rendersi conto di avere molti vuoti di memoria e lo trova strano, ma Dean, come sempre, gli dice che tutto ci\u00f2 \u00e8 dovuto al fatto che si sta riprendendo dalle tre prove. I fratelli Winchester, spacciandosi per dei federali, arrivano sulla scena del delitto, dove c'\u00e8 pure Castiel, che usando il vecchio tesserino falso dell'FBI che Dean gli aveva regalato, si finge un federale. Castiel ha infatti deciso di non rimanere pi\u00f9 in disparte e vuole aiutare gli angeli, specialmente ora che stanno diventando sempre pi\u00f9 violenti. Sam \u00e8 dell'opinione che probabilmente alcuni angeli hanno formato una seconda fazione ben organizzata simile a quella di Bartolomeo. La sua teoria si rivela esatta, infatti un altro angelo di nome Malachia ha messo in piedi un gruppo di angeli che si oppone alla fazione di Bartolomeo, iniziando a uccidere i suoi servi, non sopportando le sue manie di grandezza. Sam, Dean e Castiel vanno a bere in un bar, e mentre Castiel prende altre birre per i suoi amici, Ezechiele prende nuovamente possesso di Sam dicendo ancora una volta a Dean che non vuole Castiel tra i piedi. Dean per\u00f2 non capisce quale sia il problema e comincia a sospettare dell'angelo. Ezechiele, ancora vigile nel corpo di Sam, esce dal bar e ha l'inaspettata visita di Metatron che gli dice che \u00e8 a conoscenza del suo segreto: infatti l'angelo che ha preso possesso del corpo di Sam non \u00e8 Ezechiele, ma Gadreel. Un tempo Gadreel era l'angelo di cui Dio si fidava di pi\u00f9, lo nomin\u00f2 guardiano del Giardino dell'Eden, ma lui per errore fece entrare il Serpente che contamin\u00f2 l'umanit\u00e0, diffondendo il male, quindi Dio, suo malgrado, pun\u00ec Gadreel rinchiudendolo in una cella del Paradiso. Ma quando Metatron cacci\u00f2 via gli angeli dal Paradiso vincolandoli sulla Terra, pure gli angeli che erano rinchiusi nelle celle angeliche, compreso Gadreel, sono caduti riottenendo la libert\u00e0. Metatron offre a Gadreel un'inaspettata offerta: guidare il Paradiso al suo fianco, infatti lo scriba ammette di aver esagerato perch\u00e9 non ha senso essere l'unico angelo in Paradiso, per\u00f2 vuole creare un nuovo Paradiso dove solo gli angeli che lui riterr\u00e0 meritevoli potranno accedervi. Nel frattempo Dean rivela a Castiel che Sam \u00e8 ancora sotto le cure di Ezechiele e gli fa capire che l'angelo gli ha chiesto di prendere le distanze da altre creature celesti, dunque Castiel si separa dai fratelli Winchester ancora una volta. Castiel inizia a pregare, sperando che qualche angelo possa sentirlo, e dopo un bel po' la sua chiamata viene accolta da un angelo di nome Muriel, la quale dice a Castiel che il capo della seconda opposizione angelica \u00e8 Malachia che ha fama di essere un anarchico. Muriel rivela a Castiel che Malachia e Bartolomeo reclutano gli angeli che vogliono rimanere neutrali e se loro non acconsentono vengono uccisi. Inoltre intendono sconfiggere Metatron e prendere il controllo del Paradiso, ma Castiel sostiene che se Bartolomeo o Malachia prendessero il controllo dei cieli sarebbe la fine. Un angelo, servo di Malachia, convince un gruppo di studio della Bibbia a offrirsi come tramiti per altri angeli, ma i servi di Bartolomeo li uccidono. Nel bunker degli Uomini di Lettere, Sam e Dean scoprono che i motociclisti uccisi erano tramiti degli angeli capeggiati da Bartolomeo, dato che i motociclisti erano fedeli del reverendo Boyle. Gadreel, prendendo possesso del corpo di Sam, esce dal bunker e chiama Metatron dicendogli che ha deciso di accettare le sue condizioni. Gadreel sa che Metatron vuole diventare il capo del nuovo Paradiso, lo stesso Metatron non smentisce tale affermazione, promettendo a Gadreel che lo liberer\u00e0 dall'onta che macchia il suo nome, ma prima, per dare prova della sua fedelt\u00e0, dovr\u00e0 uccidere delle persone per suo conto, dandogli un foglietto dove c'\u00e8 scritto il nome della prima vittima. Intanto i servi di Malachia, che stavano dando la caccia a Muriel, trovano sia lei che Castiel, portandoli da Malachia. Muriel viene uccisa, mentre Castiel viene torturato, infatti nonostante lui continui a dichiararsi innocente riguardo alle accuse secondo cui sarebbe segretamente in combutta con Metatron, Malachia continua a torturarlo pensando che lui sappia come rovesciare l'incantesimo di Metatron. Castiel accusa Malachia di essere solo un assassino, ma Malachia fa notare a Castiel che pure lui ha ucciso molti angeli durante la guerra contro Raffaele, per non parlare di tutti gli angeli morti durante la caduta, tra cui anche Ezechiele, causata in parte pure da Castiel. Il braccio destro di Malachia, Theodoro, libera Castiel, infatti l'angelo crede ferventemente che Castiel e Metatron siano segretamente alleati e, pentito di aver stretto un'alleanza con un folle come Malachia, chiede a Castiel di convincere Metatron a riportarlo in Paradiso. Dopo esser stato liberato, Castiel ferisce l'angelo rubandogli la grazia e poi lo uccide; acquisiti nuovamente i poteri angelici, uccide i servi di Malachia e scappa. Castiel telefona a Dean e gli dice che Malachia \u00e8 il capo della seconda fazione angelica, ma lo informa anche che Ezechiele \u00e8 morto durante la caduta. Dean realizza che l'angelo nel corpo di Sam \u00e8 un impostore, quindi chiede a Kevin di trovare un incantesimo che permetta di \"isolare\" un angelo dal tramite umano e poter parlare evitando che l'angelo nel suo corpo possa ascoltare la conversazione. Usando un sigillo, Dean parla con Sam dicendogli che un angelo \u00e8 entrato nel suo corpo ma che deve espellerlo. In realt\u00e0 quello con cui Dean sta parlando \u00e8 Gadreel che, avendo origliato la conversazione tra Dean e Kevin, aveva manomesso il sigillo, rendendo l'incantesimo inefficace. Gadreel colpisce Dean con un pugno, poi uccide Kevin, infatti sul foglietto che Metatron gli aveva dato c'era scritto il nome del giovane profeta. Gadreel, nel corpo di Sam, lascia il bunker, mentre Dean, in lacrime, guarda il corpo senza vita di Kevin.\nLa rivincita di Crowley.\nTrama.\nDean brucia il corpo di Kevin, continuando a sentirsi in colpa per quanto accaduto. Gadreel uccide Taddeo, l'angelo carceriere che lo tortur\u00f2 quando era un prigioniero in Paradiso. Castiel raggiunge Dean nel bunker, il cacciatore lo informa di tutto, e insieme decidono di cercare una soluzione per salvare Sam. Intanto Gadreel, nel corpo di Sam, continua ad uccidere altri angeli per conto di Metatron, per\u00f2 ammette che uccidere non gli piace, specialmente Kevin, ma Metatron gli dice che questo \u00e8 necessario per dimostrarsi degno di essere il suo secondo in comando, poi lo indirizza verso un'altra vittima, Alexander Sarver. Dean decide di chiedere aiuto a Crowley dato che conosce bene le funzioni di un angelo in virt\u00f9 di quando tortur\u00f2 Samandriel. Il demone scopre che Kevin \u00e8 morto e che Sam \u00e8 nei guai, cos\u00ec il demone accetta di aiutarli, ma a patto che a lavoro finito Dean dovr\u00e0 liberarlo. Castiel, Dean e Crowley vanno da un contatto di quest'ultimo che lavora all'NSA, Cecily, la quale, oltre ad aggiornare il demone di tutto ci\u00f2 che \u00e8 accaduto (compreso il fatto che Castiel \u00e8 stato umano), rintraccia l'Impala che Gadreel ha rubato. Nel frattempo Gadreel trova Alexander e scopre che \u00e8 il tramite di Abner, il migliore amico di Gadreel, anche lui un prigioniero del Paradiso che dopo la caduta ha preso il possesso del corpo di Alexander, un uomo violento, diventando un buon padre e marito, ma Gadreel lo uccide. Dean e Castiel raggiungono la casa di Alexander, trovandolo morto, poi Castiel colpisce Gadreel con un pugno facendogli perdere i sensi. Abaddon raggiunge Cecily e, dopo aver saputo dove si trova Crowley, la uccide. Intanto Crowley applica degli spilli di metallo nel cranio di Sam, sperando di trovare informazioni sull'angelo che rivela la sua vera identit\u00e0. Castiel dice a Dean che Gadreel \u00e8 colui la cui distrazione permise a Lucifero di contaminare il Giardino dell'Eden, con il conseguente abbandono di Dio, la creazione dei demoni, l'Inferno e l'Apocalisse. Per liberare Sam \u00e8 necessario che sia lui a cacciare via Gadreel dal suo corpo, ma non pu\u00f2 dato che non \u00e8 cosciente al momento, cos\u00ec Crowley si offre volontario per entrare nel corpo di Sam per aiutarlo a prendere coscienza della possessione angelica a patto di essere liberato. Dopo che Castiel, con i suoi poteri, rimuove a Sam il tatuaggio che lo rende immune alle possessioni demoniache, lo spirito demoniaco di Crowley entra nel corpo di Sam e raggiunge la sua coscienza dicendogli che un angelo ha preso possesso di lui. Dopo una breve colluttazione in cui Gadreel cerca di fermarlo, Sam caccia via l'angelo dal suo corpo che prende nuovamente possesso del suo precedente tramite. Intanto arriva Abaddon, decisa ad uccidere Crowley, ma Castiel si accorge del suo arrivo e Crowley permette all'angelo e ai due cacciatori di scappare, mentre lui affronta da solo il cavaliere dell'Inferno. Crowley dice ad Abaddon che la loro non \u00e8 una guerra, bens\u00ec una sorta di campagna elettorale, spronando gli altri demoni a scegliere lui. Dopodich\u00e9 scompare lasciando Abaddon da sola, mentre Sam, Dean e Castiel si mettono in salvo. Castiel dice a Sam che Gadreel ha guarito quasi completamente il suo corpo che si era indebolito per via delle tre prove, mentre per il resto ci penser\u00e0 lui a rimetterlo in forze gradualmente. Sam e Dean discutono sul fatto che quest'ultimo ancora una volta abbia mentito e manipolato le decisioni di Sam, che era pronto a morire. Dean ammette che non aveva la forza sufficiente per accettare la morte del fratello, inoltre \u00e8 consapevole che Kevin \u00e8 morto per colpa sua. Cos\u00ec Dean decide di partire da solo alla ricerca di vendetta nei confronti di Gadreel, senza essere fermato da Sam.\nPrimogenito.\nTrama.\nJasper Spring, Mississippi, 1863. Un'orda di demoni si nasconde, in attesa di essere attaccata, e un uomo con una particolare lama fa irruzione e li uccide tutti.\nNel presente Dean \u00e8 in un bar in attesa di scoprire dove sia Gadreel per vendicarsi, ma subito viene raggiunto da Crowley che gli propone una nuova missione, ovvero distruggere Abaddon. Dean all'inizio \u00e8 riluttante a voler aiutare il Re degli Inferi, ma Crowley lo convince dicendogli che suo padre anni prima aveva cacciato un demone che era a conoscenza dell'ubicazione della \"Prima Lama\", l'unica arma utilizzata dagli arcangeli in grado di uccidere i Cavalieri dell'Inferno. Andando a ritroso nell'agenda lasciatagli da suo padre, Dean trova un appunto riguardo all'accaduto: suo padre aveva cacciato quel demone insieme a una sua partner, Tara. Dean la rintraccia e le chiede di pi\u00f9 su quest'arma: la donna gli confessa che per anni ha cercato l'ubicazione della lama attraverso un incantesimo che tuttavia non era riuscita a completare a causa della mancanza di un ingrediente, cos\u00ec Crowley decide di procurarle l'essenza di Kraken, utile per ultimare l'incantesimo. Dean e Crowley vengono a conoscenza dell'ubicazione della lama e arrivati in Missouri si trovano di fronte al suo proprietario che, con costerno di Crowley, si scopre essere Caino, l'uomo mandato all'inferno da Dio dopo aver assassinato suo fratello Abele. Crowley, intimidito, invita Dean ad abbandonare la missione, rivelandogli che Caino era il re degli Omicidi, colui di cui ogni essere avrebbe dovuto avere paura. Ma Dean non si arrende e chiede a Caino di consegnargli l'arma. Tuttavia Caino non sembra incline ad ottemperare la sua richiesta, dicendogli di essersi ritirato dall'attivit\u00e0 di assassino da molto tempo; inoltre dopo aver confessato di aver addestrato e poi ucciso i cavalieri infernali, invita Dean e Crowley ad andarsene. Intanto un demone al servizio di Abaddon segue Dean e Crowley, organizzando un agguato con una schiera di demoni. Mentre Crowley si nasconde, Dean riesce a sconfiggerli sotto gli occhi di Caino che poi racconta a Dean la vera storia dell'omicidio di suo fratello. Abele era diventato un burattino nelle mani di Lucifero, cos\u00ec lui aveva deciso di fare un patto con Lucifero: mandare suo fratello in Paradiso e lui sarebbe rimasto all'Inferno, ma per far ci\u00f2 il fratello sarebbe dovuto morire per mano sua. Cos\u00ec aveva ucciso Abele ed era diventato uno spietato assassino. Era stato lui stesso a dare vita ai Cavalieri dell'Inferno e per secoli aveva seminato panico e discordia. Fino a quando un giorno non aveva deciso di abbandonare tutto per amore di una donna, Colette, che nonostante fosse a conoscenza della sua natura, lo aveva amato incondizionatamente. Ma i cavalieri gli si erano rivoltati contro, cos\u00ec nel 1863 a Jasper Spring li aveva uccisi tutti, fino ad arrivare a Colette che era stata posseduta da Abaddon e, nel tentativo di ucciderla, aveva ucciso sua moglie. Cos\u00ec prima di morire, sua moglie gli aveva fatto promettere di non cercare mai vendetta nei confronti di Abaddon. Caino confessa di aver buttato la Lama in fondo agli abissi dell'oceano, inoltre rivela che l'arma \u00e8 inutile senza possedere il marchio di Caino, per\u00f2, rendendosi conto dell'audacia e della tenacia di Dean, decide di aiutarlo e ha intenzione di trasferirgli il marchio. Dean accetta subito, ignorando quali condizioni potrebbe comportare. Tuttavia, prima di andare via, Caino fa promettere a Dean di usare la Lama per uccidere lo stesso Caino, il giorno in cui lui glielo chieder\u00e0. Nel frattempo tantissimi demoni stanno attaccando la casa Caino per uccidere Dean e Crowley, ma Caino li uccide tutti con i suoi straordinari poteri, permettendo a Dean e Crowley di scappare. I due se ne vanno, ma prima di mandare Crowley in esplorazione per cercare la lama, Dean gli rivela di essersi accorto di essere stato manipolato da Crowley stesso, perch\u00e9 il demone era a conoscenza del fatto che erano seguiti e aveva imbastito tutta quella scena affinch\u00e9 realmente Caino vedesse quanto Dean fosse il suo degno successore. Cos\u00ec Dean colpisce Crowley con un pugno e gli promette che, uccisa Abaddon, il prossimo della lista sarebbe stato lui. Intanto Castiel nel bunker \u00e8 in procinto di ultimare la guarigione di Sam, quando ad un tratto si accorge che il cacciatore possiede dentro di s\u00e9 ancora una parte della grazia di Gadreel. Cos\u00ec decidono di utilizzare la cosa a proprio vantaggio: estraendo la grazia avrebbero potuto fare un incantesimo per rintracciare Gadreel. Tuttavia l'estrazione si rivela dolorosa per Sam, inoltre Castiel si rende conto del fatto che dentro di s\u00e9 gli \u00e8 rimasto ancora un tratto di umanit\u00e0 che lo spinge a fermarsi rinunciando ad estrarre completamente la grazia, piuttosto che continuare ad arrecare dolore a Sam pur di raggiungere il suo scopo. Con la poca grazia estratta provano a fare l'incantesimo che per\u00f2 non funziona, ma Sam ringrazia comunque Castiel abbracciandolo, per essersi rivelato pi\u00f9 umano di quanto avrebbe voluto.\nDenti affilati.\nTrama.\nGarth si ritrova in ospedale dopo essere stato investito da un tizio a Grantsburg nel Wisconsin, mentre cercava di uccidere una mucca. Sam e Dean vanno a trovarlo e, nonostante le loro tensioni personali, riescono a svegliarlo. Inizialmente disorientato, va subito in bagno a vomitare. Nel frattempo, Dean d\u00e0 una breve spiegazione sul marchio ricevuto da Caino, Sam \u00e8 visibilmente sorpreso venuto a sapere che suo fratello \u00e8 andato a caccia con Crowley. Sam gli spiega che Castiel ha estratto la grazia di Gadreel (anche se omette il motivo).\nPrima che possano andare oltre, si rendono conto che Garth ha lasciato l'ospedale. Dean \u00e8 in grado di rintracciarlo e cerca di allontanare Sam dal caso in modo che possano rimanere in disparte, ma Sam insiste per venire con lui, per poi dividersi una volta che il caso \u00e8 chiuso. Giunti a casa di Garth, puntando le pistole, lui sostiene di essere da solo. Nonostante ci\u00f2, vengono attaccati da una licantropa, Bess, rivelatasi poi la moglie di Garth. Il cacciatore rivela di essere stato morso da un lupo mannaro mesi prima e, vergognandosi del suo errore, non ha pi\u00f9 contattato altri cacciatori. Prima che potesse uccidersi, Bess lo trov\u00f2 e lo aiut\u00f2, insieme a tutta la sua famiglia di lupi mannari. Bess, essendo nata un lupo mannaro, non \u00e8 pericolosa. Dean rimane scettico, e viene invitato a cena in famiglia Bess per convincerlo. Mentre Sam fa ricerca sulle uccisioni di bestiame in citt\u00e0, la famiglia di lupi mannari - composta dal reverendo Jim Meyers, la sua seconda moglie e i suoi cugini - sembra educata, ma Dean rimane sospettoso durante la cena.\nSuccessivamente si confronta con i cugini, che sottilmente lo minacciano. Garth affronta subito Dean sulla sua scarsa fiducia, e Dean a sua volta si confronta con lui sulla sua scomparsa. Dean \u00e8 arrabbiato con Garth perch\u00e9 se n'\u00e8 andato mesi fa senza nemmeno avvisarli, e loro non avevano idea di cosa ne fosse stato di lui. Egli rivela la scomparsa di Kevin, e Garth addolorato, si scusa per non aver parlato con loro. Dopo l'incontro con lo sceriffo, Sam e Dean parlano dell'affidabilit\u00e0 della famiglia di Garth. Dean rimane sospettoso, mentre Sam \u00e8 pi\u00f9 disposto a credere che i lupi mannari sono buoni. Egli riceve una chiamata dallo sceriffo a proposito di un cervo morto, e i fratelli vanno sulla loro strada. A loro insaputa, anche lo sceriffo \u00e8 un lupo mannaro e cerca di ucciderli, ma fanno giusto in tempo per ammazzarlo. Notando che lo sceriffo portava al collo una collana con un proiettile d'argento, Dean nota una scritta: Ragnar\u01ebk. Come fece Garth con il suo pacchetto di proiettili (ricordando la loro vulnerabilit\u00e0) va a ricercare Ragnarok presso la chiesa del reverendo mentre Sam va a recuperare Garth. Dean ricercando sul computer del reverendo, scopre i lupi mannari adorano Fenris, un dio lupo, e crede che quando arriver\u00e0 Ragnarok, essi governeranno l'umanit\u00e0. Nello stesso momento, Sam scopre che Garth e Bess sono stati rapiti, e lui stesso \u00e8 stato catturato dai cugini licantropi. Dean affronta il reverendo, ma scopre che il suo proiettile non ha un'incisione. Si scopre che la matrigna Bess e le sue cugine sono seguaci di Fenris, e credono che i cacciatori e gli esseri umani, in generale, non possono vivere accanto a lupi mannari. Essi credono che sia meglio essere la specie dominante e hanno l'intenzione di uccidere Bess e Garth e i Winchester. In questo modo, il reverendo sarebbe pi\u00f9 disposto a entrare nelle sue idee (come aveva gi\u00e0 perdonato un cacciatore per aver ucciso la sua prima moglie, probabilmente non farebbe lo stesso una seconda volta). Mentre Garth lotta per liberarsi, la matrigna cerca di uccidere Bess, ma viene interrotta quando appare Dean, che riesce a uccidere un cugino, che nonostante abbia fatto cadere la pistola a Dean, viene ucciso da un pugnale. Dopo aver ripreso la pistola, lei e Dean prendono la mira ma lui spara prima, uccidendola. Mentre entrambi i fratelli sono pronti a partire ancora una volta, Dean spiega perch\u00e9 ha deciso di lasciare due settimane prima. Sente che la caccia \u00e8 diventata difficile da gestire, poich\u00e9 le cose sono cambiate. Sam dice che lui e Dean sono cambiati, non vedendo pi\u00f9 le cose nello stesso modo: Sam ha parlato di quando fuori dalla chiusura della Porta dell'Inferno, Dean volevo dissuaderlo e di quando lo ha ingannato, permettendo Gadreel di usarlo, tutte le cose che erano senza dubbio dalla parte del torto. Dean cerca di sottolineare che sono una famiglia, ma Sam lo richiama, dicendo che non pu\u00f2 semplicemente rimediare a tutto, solo perch\u00e9 sono una famiglia. Lui accetta di cacciare con Dean, anche se mette in chiaro che non si fida di lui.\nLa cura miracolosa.\nTrama.\nStillwater, Minnesota. In una gara di mangiatori di hotdog, un uomo sovrappeso, Wayne McNut, risulta il vincitore, ma alla fine della gara viene aggredito e dopo esser stato ucciso il suo peso si \u00e8 ridotto da 143 kg a ben 40 kg. Sam e Dean, decidono di indagare su questa strana morte, fingendosi agenti dell'FBI, e scoprono che McNut aveva un acerrimo nemico nelle sue gare, Jim Morgan. I due fratelli gli fanno visita e scoprono che la moglie \u00e8 una Romanichal, una zingara gitana, che grazie ai suoi incantesimi \u00e8 riuscita a cambiare le sorti della gara del marito. Quando lei scopre che i Winchester hanno preso la sua borsa Putsi (grazie alla quale fa i suoi incantesimi), li raggiunge al motel e racconta loro di come abbia manipolato la gara per far vincere Wayne McNut, di cui era innamorata, e dalla vincita ricavare i soldi necessari per divorziare e scappare con lui. Poco dopo avviene un'altra morte: in una palestra, una ragazza in procinto di sposarsi voleva dimagrire a tutti i costi, ma raggiunge il suo intento morendo, infatti viene prosciugata di circa 100 kg. Sul corpo della ragazza i due fratelli scoprono un angioma, che Sam crede essere un punto di aspirazione. A questo punto prendono una decisione: Sam cerca di scoprire qualcosa di pi\u00f9 all'obitorio, mentre Dean interroga la personal trainer della palestra, Tawny, e scopre che ha lo stesso angioma della vittima. Dopo aver appurato che anche Wayne aveva un punto di aspirazione, vengono a sapere che esiste una societ\u00e0 di fitness, la Canyon Valley, che promette riduzioni di peso eccellenti nel giro di poco tempo. Cos\u00ec, i due fratelli si fingono personal trainer, ma in fase di colloquio a Dean viene affidato il ruolo di inserviente. Sam, alla sua prima giornata di istruttore, scopre che tutti i clienti della Canyon Valley hanno un punto di aspirazione; intanto Dean, lavorando in cucina, nota che ai clienti viene concesso un budino speciale e dopo averne rubato uno scopre che contiene una sorta di sonnifero e chiede aiuto al fratello. Sam va dal cuoco per farsi dire cosa ha messo nel budino, ma lui gli mostra che sono solo integratori. Appena Dean si riprende, realizza che la sostanza \u00e8 una droga che serve a intorpidire le persone. Tramite lo sceriffo di Stillwater, Donna Hanscum, anche lei cliente alla Canyon Valley, Sam e Dean scoprono che i clienti dimagriscono grazie alla coppettazione, un trattamento speciale prima del quale i clienti mangiano budino. Intanto i proprietari della Canyon Valley, Maritza e Larry, vengono a sapere che Sam e Dean sono cacciatori e che stanno indagando sulla morte di Wayne McNut, loro ex cliente. Mentre Maritza elimina le prove, Dean la coglie in flagrante e da lei apprende che loro sono dei parassiti, i Pishtachi, i quali devono mangiare grasso per poter sopravvivere, e secondo lei il responsabile della morte \u00e8 suo fratello, Alonso, che ha ucciso Larry dopo aver ricevuto delle minacce. Maritza, infatti, spiega ai fratelli che Alonso succhiava troppo grasso alle persone e l'ha costretto a lavorare in cucina, riservandogli solo un barattolo di grasso. Sam e Dean vanno nel seminterrato e si dividono per cercare Alonso; Sam viene aggredito, ma Dean interviene in suo soccorso. Infine Sam e Dean decidono di non uccidere Maritza, credendo che una convivenza fra umani e mostri \u00e8 possibile. Alla fine della giornata, Dean rivela a Sam che non si pente delle azioni fatte, ma il fratello gli spiega che il problema sta nel fatto che Dean crede di fare le cose giuste perch\u00e9 si autoconvince che sia cos\u00ec. Il fratello ribatte che, nonostante tutto, Sam \u00e8 ancora vivo. Tuttavia Sam \u00e8 convinto che Dean abbia salvato il fratello non per amore verso di lui, ma per paura di sentirsi solo e confessa che non avrebbe salvato il fratello, se fosse capitato a lui.\nPrigionieri.\nTrama.\nNel bunker degli Uomini di Lettere, Dean e Sam sentono una strana presenza e scoprono che si tratta dello spirito di Kevin. Dean cerca di comunicare con lui mostrandosi dispiaciuto per la sua morte visto che si sente responsabile di tutto, Kevin si manifesta davanti ai due cacciatori dicendo loro che \u00e8 intrappolato nel velo perch\u00e9 l'accesso al Paradiso \u00e8 diventato pi\u00f9 difficile dopo la caduta degli angeli. Lo spirito del profeta rivela che la madre, Linda Tran, \u00e8 ancora viva e che per trovarla devono comunicare con lo spirito di una certa Candy, morta a Wichita in Kansas. Nel frattempo Castiel trova un angelo, Elia, al funerale di una donna, che era il tramite di un altro angelo, Rebecca, una vecchia amica di Metatron. Castiel chiede all'angelo se Rebecca sapesse come raggiungere Metatron ma lui risponde che i due non si tenevano in contatto gi\u00e0 da molto, inoltre rivela che Rebecca \u00e8 morta per mano di Bartolomeo perch\u00e9 aveva messo in piedi un ordine angelico noto come i \"Penitenti\", cio\u00e8 angeli che vivevano umilmente sulla Terra. I Winchester arrivano a Wichita e comunicano con lo spirito di Candy che dice loro che la madre di Kevin era, come lei, segregata da Crowley, e racconta ai due che a ucciderla \u00e8 stato il demone carceriere che lavorava per Crowley. Da alcuni indizi i due fratelli capiscono che Crowley aveva segregato la ragazza, insieme alla signora Tran, in un magazzino e dopo averlo trovato incontrano il custode che decide di aiutarli. Dean e Sam si separano: Dean viene aggredito dal custode che si rivela essere il demone carceriere di Crowley, colui che ha ucciso Candy. Sam trova Linda e la porta in salvo, poi giunge in soccorso di Dean mettendo il demone fuori gioco, infine Linda uccide il demone con il coltello antidemoni dei Winchester dopo aver appreso la morte del figlio. Intanto gli angeli al servizio di Bartolomeo catturano Castiel e obbligano quest'ultimo a seguirlo nel quartier generale di Bartolomeo; arrivati sul posto Bartolomeo accoglie Castiel con tutti i riguardi visto che i due erano amici e lottavano insieme contro l'arcangelo Raffaele. Infatti Bartolomeo vuole convincerlo ad allearsi con lui per sconfiggere Metatron, rivelandogli di aver scoperto che il nemico \u00e8 sceso sulla Terra in alcune occasioni. Castiel chiede a Bartolomeo perch\u00e9 vuole uccidere i Penitenti, come Rebecca, e lui risponde che preferisce distruggere sul nascere quella che potrebbe diventare una fazione molto potente e incontrollabile, inoltre cattura Elia e obbliga l'amico a ucciderlo per dimostrargli di essere degno di lavorare al suo fianco, altrimenti sar\u00e0 lui a morire. Castiel si rifiuta di farlo, cos\u00ec Bartolomeo uccide l'angelo inerme, poi affronta Castiel ma finisce col perire. Tornati al bunker, la madre di Kevin rivela a Dean che lo spirito del figlio potrebbe essere vincolato all'anello del padre; inoltre finch\u00e9 non potr\u00e0 raggiungere il Paradiso lo spirito del ragazzo potr\u00e0 restare al fianco della madre. Castiel di fronte alla tomba di Rebecca viene raggiunto dai seguaci del defunto Bartolomeo, e dicono all'angelo che ammirano il suo coraggio e che vogliono seguirlo.\nL'uomo ombra.\nTrama.\nSpringdale, Washington. Una ragazza, Casey, \u00e8 nella sua camera e, mentre si fa degli autoscatti con il cellulare, nota che nelle sue foto c'\u00e8 una presenza sospetta. La ragazza si nasconde, ma appena chiama i soccorsi viene uccisa. Appresa la notizia, Dean propone a Sam di indagare insieme al caso. Arrivati a Washington, parlano con la mamma della vittima, Betty, la quale dice loro di aver parlato con una vecchia conoscenza dei Winchester, i Ghostfacers, che le avevano consigliato di \"disinfestare\" la casa prima di metterla in vendita. I due fratelli vanno a parlare con Ed e Harry e chiedono loro di allontanarsi dalla citt\u00e0 e lasciare a loro il caso, ma i ragazzi rifiutano. I due fratelli scoprono che i Ghostfacers stanno dando la caccia all'Uomo Ombra: una leggenda nata su internet dopo i vari avvistamenti, con tanto di fotografie. I Winchester si recano allora alla stazione di polizia di Washington per avere delle informazioni in pi\u00f9 sull'omicidio di Casey e scoprono che la foto scattata dalla ragazza prima di morire \u00e8 stata postata su internet 2 ore dopo la sua morte. Sam nota che tutte le foto dell'uomo ombra sono palesemente false, fatta eccezione per quella scattata da Casey; inoltre il vice sceriffo Norwood gli dice che tempo prima sono passati due tizi facendo un sacco di domande sull'omicidio dicendo che potevano essere d'aiuto e che i due hanno lasciato un libro che parla dell'Uomo Ombra. Nella notte avviene un altro omicidio in un locale appena chiuso e le telecamere riprendono l'Uomo Ombra. Il giorno seguente Sam e Dean si recano sul luogo dell'omicidio ma vengono preceduti dai Ghostfacers, e i due fratelli ancora una volta li invitano ad andarsene. Usciti dal luogo dell'omicidio, Harry si vuole fermare in un bosco per filmare la presenza dell'Uomo Ombra ma Ed non \u00e8 d'accordo e preferisce lasciare il lavoro ai Winchester. Ed lascia Harry nel bosco, corre dai fratelli per avvertirli e rivela loro che \u00e8 stato lui a inventare l'Uomo Ombra, ritoccando la prima foto postata su Internet e rendendola virale. Sam e Dean fanno capire a Ed che Harry \u00e8 in pericolo e insieme lo vanno a cercare, lo trovano ferito ma vivo. Infatti l'Uomo Ombra, che adesso \u00e8 tutto tranne che una finzione, ha aggredito Harry, il quale per\u00f2 si \u00e8 messo in salvo. Una volta tornati al motel, Ed spiega come sono andate le cose: i Ghostfacers si stavano lentamente sciogliendo, infatti Harry stava valutando l'idea di dedicarsi alla sua vita di coppia, quindi Ed, per riaccendere in Harry la passione per l'occulto, cre\u00f2 il fittizio Uomo Ombra, per continuare la loro caccia. Harry si arrabbia molto perch\u00e9 per dare la caccia a qualcosa che nemmeno esiste lui ha lasciato la sua fidanzata, nonostante avessero in programma di sposarsi, e ora lei frequenta un altro uomo. Nel frattempo Dean dice a Sam che hanno rintracciato la macchina parcheggiata nel bosco, e riconduce a un uomo che lavora come vigilante notturno in un mulino a nord della citt\u00e0 e si recano l\u00ec, ma la loro conversazione viene ascoltata da Ed che decide di seguirli. Una volta arrivati vengono accolti dal vice sceriffo Norwood della centrale di polizia di Washington, il quale, appena i due fratelli entrano nel mulino, li stordisce con dei taser elettrici. Al loro risveglio Sam e Dean si trovano legati e Norwood sta allestendo una specie di set con tanto di luci e videocamere, i due fratelli capiscono che l'agente \u00e8 coinvolto in tutta la faccenda insieme al cameriere del locale dove \u00e8 stato ucciso il proprietario, Roger. I due criminali, stufi di essere considerati due perdenti, avevano deciso di uccidere le persone dalle quali si sentivano umiliate assumendo l'identit\u00e0 dell'Uomo Ombra, il quale era diventato famoso grazie all'aiuto di Ed; ma il vero assassino \u00e8 Roger: ha ucciso Casey perch\u00e9 non voleva uscire con lui, inoltre ha ucciso il suo capo perch\u00e9 lo trattava male e anche lo sceriffo, che Norwood non sopportava. Nel frattempo Ed e Harry arrivano sul posto per aiutare i Winchester ma vengono catturati, mentre Sam e Dean riescono a liberarsi. Dean uccide Roger, mentre Harry uccide Norwood. Alla fine Dean sistema i due corpi, in questo modo tutti penseranno che Norwood e Roger si sono uccisi a vicenda. Purtroppo Harry non riesce a perdonare Ed per tutte le sue menzogne e manipolazioni, perch\u00e9 per soddisfare il suo egoistico desiderio di non sciogliere i Ghostfacers ha impedito a Harry di costruirsi una vita. Inoltre \u00e8 stato Ed a ispirare quei due assassini a compiere quegli omicidi creando la leggenda dell'Uomo Ombra, per non parlare del fatto che ora Harry, sempre per colpa di Ed, \u00e8 diventato un assassino. Le strade di Ed e Harry si dividono, quest'ultimo si fa dare un passaggio dai fratelli Winchester, i quali riflettono sul loro complicato rapporto.\nCacciatori di tesori.\nTrama.\nDean sta tentando di mettersi in contatto con Crowley, sparito da settimane dopo avergli promesso che avrebbe recuperato la Prima Lama gettata nel pi\u00f9 profondo degli oceani da Caino. Intanto Crowley sta passando il suo tempo con Lola, la sua demone da compagnia, che gli procura anche il sangue umano dal quale lui ha sviluppato una dipendenza. In realt\u00e0 Lola \u00e8 una serva di Abaddon e, all'insaputa di Crowley, le fa rapporto dei comportamenti del demone e le riferisce che quest'ultimo riceve continue chiamate dai Winchester che sono alla ricerca della Prima Lama.\nSam e Dean evocano un demone degli incroci per avere qualche informazione su Crowley, ma neanche la demone sa che fine abbia fatto il Re degli Inferi e quindi alla fine dell'incontro la esorcizzano.\nNel frattempo Crowley capisce il doppio gioco di Lola e la uccide, poi chiama i Winchester ai quali chiede aiuto e i due fratelli capiscono che il Re dell'Inferno non \u00e8 in ottima forma. Sam e Dean capiscono che Crowley ha sviluppato una dipendenza dal sangue umano, che risveglia il lato emotivo del demone, e che nei momenti di stato confusionario probabilmente ha rivelato a Lola di essere alla ricerca della Prima Lama, cos\u00ec decidono di segregarlo di nuovo nel bunker. Crowley rivela ai ragazzi che dopo aver visitato la Fossa delle Marianne, nel punto indicato da Caino, la Prima Lama non c'era perch\u00e9 \u00e8 stata prelevata da qualcun altro fino ad arrivare nelle mani dei pirati. Crowley allora li conduce ad un incontro con un rivenditore, Andr\u00e9 Develin, che si pensa sia in possesso della Lama, ma lui dice di lavorare solo come mediatore. Quindi lo spirito demoniaco di Crowley prende possesso del suo corpo e scopre che l'oggetto si trova al dipartimento nazionale delle antichit\u00e0.\nNel frattempo, due guardie giudiziarie che lavorano al dipartimento vengono posseduti da due demoni, e cercano la Prima Lama nell'edificio, senza trovarla. Poi si sparano a vicenda e abbandonano i corpi, le due guardie poi muoiono a causa delle ferite d'armi da fuoco. Quando Dean e Sam arrivano sul luogo ipotizzano che dietro tutto questo ci sia Abaddon. Una dipendente del dipartimento di antichit\u00e0, la dottoressa McElroy, ammette di aver venduto illegalmente la Prima Lama, questo spiega perch\u00e9 i demoni non l'abbiano trovata, infatti lei, pensando che ci sarebbe voluto troppo tempo per autenticarla, ha preferito venderla a un privato, di nome Magnus. Sam dice al fratello che Magnus \u00e8 un nome che veniva spesso dato agli Uomini di Lettere. Quindi tornano nel bunker per chiedere aiuto a Crowley, il quale vuole un po' di libert\u00e0 in cambio del suo aiuto ai ragazzi, per capire chi \u00e8 sfuggito al massacro degli Uomini di Lettere del 1958 che potrebbe avere notizie sulla lama. Crowley dice ai due che si tratta di un membro degli Uomini di Lettere a cui lui in passato diede la caccia, i due fratelli lo cercano negli archivi dei membri che vennero cacciati e scoprono che si tratta di Cuthbert Sinclair, un esperto di stregoneria, espulso nel 1956 perch\u00e9 considerato da tutti un eccentrico megalomane.\nCrowley accompagna i ragazzi nel luogo dove lo cerc\u00f2 l'ultima volta senza trovarlo, infatti Dean e Sam sono sicuri che \u00e8 l\u00ec, ma che sia ben nascosto. Quando Dean e Sam si annunciano come discendenti degli Uomini di Lettere, davanti a loro appare un portale e i Winchester vengono catapultati a casa di Sinclair, che si rivela essere un collezionista di creature e oggetti soprannaturali. L'uomo confessa ai due che Henry Winchester era un suo discepolo e poi mostra la Lama. Ma appena Sinclair scopre che Dean ha il marchio di Caino, fa un incantesimo per cacciare Sam dalla sua casa e intrappola Dean. Sinclair propone a Dean di trasferirgli il marchio di Caino in cambio dell'incantesimo di eterna giovinezza, ma il cacciatore rifiuta. Sinclair non si arrende e fa un incantesimo per indebolire la volont\u00e0 di Dean affinch\u00e9 gli ceda il marchio\nNel frattempo Sam, con l'aiuto di Crowley, fa un incantesimo per rientrare nella casa di Sinclair ma stavolta portan con s\u00e9 anche il demone. Mentre Sam distrae Sinclair, Crowley libera Dean il quale, impugnando la Prima Lama, decapita Sinclair; Sam nota che suo fratello per un momento aveva perso il controllo di s\u00e9, come se la Lama e il marchio influenzassero la sua mente. Dean, Sam e Crowley tornano sul luogo dell'evocazione e trovano l'Impala saccheggiata dai demoni, inoltre hanno graffiato la carrozzeria dell'auto con dei simboli in enochiano che significano \"Abbi paura. La tua regina\", riferito a Crowley.\nOra che i cacciatori hanno la Lama, Sam vorrebbe uccidere Crowley perch\u00e9 non \u00e8 pi\u00f9 utile ma il demone immobilizza i due, ruba la lama e dice loro che la restituir\u00e0 solo quando loro avranno catturato Abaddon.\nAnime perdute.\nTrama.\nA Milton, Illinois, una maestra elementare, Karen, dopo essere tornata a casa, uccide violentemente il marito, dopo un banale litigio. Sam, dopo aver chiesto a Dean se vuole andare a caccia con lui, alla risposta negativa di quest'ultimo che vuole a tutti i costi trovare Abaddon, raggiunge il luogo dell'assassinio. Arrivato al Dipartimento di Polizia di Milton e, dopo aver chiesto di parlare con la moglie della vittima, Sam scopre che questa si \u00e8 suicidata in cella dopo aver scritto con il suo sangue dei messaggi di odio sulle pareti.\nIntanto Dean ripensa a quando Caino gli aveva passato il marchio, ignorando \"il grande fardello\" dal quale era stato messo in guardia. Quella stessa notte a Milton, un ragazzo, Billy, dopo aver chiesto un passaggio a un conoscente, il signor Richie, viene attaccato da quest'ultimo. Billy arriva in una tavola calda, in cui siede lo stesso Sam, assumendo un comportamento particolarmente aggressivo. Dopo aver aggredito la cameriera, Billy viene portato in cella, dove Sam scopre che diverse persone della citt\u00e0 sono state attaccate da una sorta di malattia che li trasforma da buoni e rispettabili cittadini che erano in persone aggressive e pericolose. Accertatosi che non si tratta di demoni, Sam parla con Billy che gli rivela di essere libero e di agire senza un perch\u00e9. Sam chiama Dean per informarlo degli ultimi avvenimenti e capisce che il comportamento quasi primordiale di quelle persone poteva essere causato dalla mancanza della loro anima. Sam chiede l'aiuto di Dean in questa faccenda ma Dean afferma che Abaddon \u00e8 molto vicina, dunque preferisce cercare il Cavaliere dell'Inferno. In realt\u00e0 Dean mente perch\u00e9 con lui c'\u00e8 Crowley. Assieme, i due parlano in un bar, riguardo ad Abaddon e anche riguardo all'effetto che la Prima Lama ha su Dean, dando una sensazione di potere. Dean nota la presenza di un cacciatore, Jake, che \u00e8 al bar con l'obiettivo di uccidere Crowley, ma Dean lo sprona a rinunciare perch\u00e9 non avrebbe nessuna possibilit\u00e0 di sconfiggerlo. In realt\u00e0 quello era un demone di Crowley, quest'ultimo voleva infatti mettere Dean alla prova, affermando che ormai lui e il cacciatore sono amici, e che Dean adesso \u00e8 pronto per adempiere al suo compito. Sam, ancora al Dipartimento di Polizia, ascolta una donna anziana, Julia Wilkinson, avvertire un poliziotto che quello con cui hanno a che fare sono demoni. Allora, la raggiunge e si fa raccontare come sappia dei demoni. La donna racconta che gli Uomini di Lettere erano venuti a Milton nel 1958 (prima del noto massacro del medesimo anno); rispettivamente Henry Winchester e Josie Sands, la donna ora impossessata da Abaddon, arrivati nel convento di San Bonaventura (in cui in passato Julia era suora) per indagare sulla morte di due donne uccise dalla suora Mary-Catherine, poi suicidatasi. Dopo essere stata catturata da un demone, assieme ad altre persone, Julia assiste all'intervento di Henry e Josie che, per\u00f2, hanno la peggio. Si scopre che uno di quei demoni l\u00ec presenti era Abaddon che, bisognosa di un altro corpo, decide di scegliere quello di Henry. Ma Josie, dato che era segretamente innamorata (non corrisposta) di Henry, decide di sacrificarsi donandosi ad Abaddon che prende il pieno controllo della ragazza. Al suo risveglio, Henry non sa che Abaddon si \u00e8 impossessata della sua amica, quindi, assieme lasciano il convento, sapendo che i demoni che vi si trovavano erano stati sconfitti. Julia, conoscendo il segreto di Abaddon, viene costretta a non rivelarlo e, cos\u00ec facendo, Henry non avrebbe saputo del demone che era entrato in Josie, dopodich\u00e9 Julia smise di fare la suora per via della vergogna conseguente a tale silenzio. Nel presente, Julia afferma che quello che era accaduto nel 1958 stava riaccadendo nel presente e che, qualsiasi cosa stavano facendo nel convento di San Bonaventura quei demoni, non era idilliaco. Sam raggiunge il convento trovando, chiusi in barattoli, le anime delle persone che sembravano impazzite nella cittadina. Sam capisce che il demone che le aveva rubate, il quale lavorava per conto di Abaddon assieme a molti altri demoni sparsi in diverse parti del mondo, sta reclutando anime per portarle all'Inferno e riconvertirle in demoni. Sam affronta il demone del tramite di suora Agnese, il quale inizialmente ha la meglio, per\u00f2 poi Sam gli fa ascoltare dalla registrazione del cellulare la formula per l'esorcismo, indebolendolo, infine lo elimina con il coltello antidemone di Ruby. Dopo la sconfitta del demone, le anime tornano nei corpi delle persone che riprendono la padronanza di s\u00e9. Sam torna a casa e, assieme a Dean, continua a fare ricerche su Abaddon che ora davvero rappresenta l'elemento pi\u00f9 importante da sconfiggere dato che il Cavaliere vuole creare un esercito.\nIl nuovo leader.\nTrama.\nMetatron, riferendosi ai telespettatori, spiega cosa rende una storia tale e annuncia che sta per raccontarne una. Castiel giunge in un edificio industriale abbandonato, dove si \u00e8 appena concluso uno scontro tra angeli. Su una parete nota uno strano simbolo angelico e, dopo aver scattato una foto con il cellulare, osserva decine di angeli morti dinanzi al simbolo. Solo uno di essi \u00e8 ancora in vita: si tratta di Hannah che spiega a Castiel che \u00e8 stato Gadreel ad attirare gli angeli con quel simbolo che emanava un suono celestiale, per poi uccidere i loro fratelli contrari a unirsi a Metatron. Castiel informa i Winchester delle ultime novit\u00e0, cio\u00e8 che Gadreel lavora per Metatron e che quindi \u00e8 stato lui a incaricarlo di uccidere Kevin. Inoltre invia dal cellulare la foto del simbolo che ha trovato, fatto con piume di grifone e ossa di fata; Sam fa una ricerca e scopre che quel simbolo di recente \u00e8 stato rinvenuto in diverse scene del crimine, con tanti cadaveri, dunque i tre decidono di darsi appuntamento su uno dei luoghi dove potrebbe avvenire il prossimo attacco. Mentre Castiel si appresta a lasciare la camera del motel, riceve la visita di Gabriele, coi poteri dimezzati a causa della caduta degli angeli, il quale gli chiede aiuto per sconfiggere Metatron. L'arcangelo aveva simulato la sua morte solo per potersi nascondere, ma appena ha scoperto che Metatron sta usando il richiamo del Corno di Gabriele per poter attirare gli angeli, vuole mettere in piedi un esercito per sconfiggere lo scriba e ha intenzione di diventare il nuovo leader del Paradiso. Sam e Dean, sulle tracce di Gadreel si imbattono in una delle sue ultime vittime, un commerciante di articoli mistici con il quale Gadreel aveva ricreato il Corno di Gabriele. Seguendo le sue tracce, i due cacciatori riescono a catturare l'angelo. Intanto Castiel e Gabriele, in viaggio per raggiungere i Winchester, discutono sul fatto che loro due sono diversi dagli altri angeli perch\u00e9 non sono intimoriti dalla libert\u00e0 e dal libero arbitrio, poi si fermano in una stazione di servizio ma vengono raggiunti dai servitori di Metatron. L'arcangelo decide di tenerli occupati permettendo a Castiel di scappare dicendogli che deve diventare lui il nuovo leader del Paradiso, poi i due si abbracciano, ma Castiel capisce che quello che sta vivendo non \u00e8 reale, come non lo \u00e8 Gabriele, nonostante quest'ultimo lascia credere che non sia davvero morto. Castiel si sveglia dinanzi a Metatron, il quale cerca di spiegargli il suo piano attraverso dei riferimenti che per\u00f2 l'angelo non comprende poich\u00e9 non ha mai letto un romanzo o visto un film. Dopo avergli trasmesso con un tocco tutta la cultura letteraria e cinematografica esistente, gli dice che, nella storia che stanno vivendo, Castiel \u00e8 l'antagonista mentre lui \u00e8 l'eroe della vicenda. Metatron vuole che Castiel guidi Hannah, lasciata di proposito in vita, e tutti gli angeli che vogliono rivoltarsi contro di lui, per poi uccidere tutti, tranne Castiel, con la promessa che gli dar\u00e0 un posto di rilievo nel nuovo Paradiso. Nonostante Metatron affermi che, se avesse accettato, Castiel sarebbe potuto andare in Paradiso senza problemi, quest'ultimo rifiuta. Dean, intanto \u00e8 alle prese con Gaadrel il quale stuzzica il maggiore dei Winchester affinch\u00e9 questo possa ucciderlo. Infatti l'angelo, essendo stato nella mente di Sam conosce le debolezze di entrambi, ma Dean capisce il suo gioco e lo lascia incatenato. Sam \u00e8 alla ricerca di Castiel ma, non riuscendo a trovarlo, riceve la visita di Metatron che gli propone uno scambio: Gadreel per Castiel. Dopo che Dean riduce in fin di vita Gadreel, Sam informa il fratello del suo incontro con Metatron, preparando una trappola per catturarlo. All'incontro per lo scambio, per\u00f2, tutte le trappole anti-angelo non hanno alcun effetto contro lo scriba di Dio che, infine, conclude la trattativa. I Winchester capiscono che la Tavola degli Angeli sta dando a Metatron un potere enorme, Dean \u00e8 dell'opinione che l'unico modo per sconfiggerlo sarebbe quello di trovare una scappatoia per raggiungere il Paradiso e sconfiggere Metatron proprio l\u00ec. Castiel nota che Dean ha qualcosa di strano e, dopo aver scoperto che ha il Marchio di Caino, si lascia assicurare da Sam che quest'ultimo lo tenga sempre d'occhio. Metatron afferma che il coinvolgimento di Gadreel non era stato previsto ma che alla fine non era stato un problema grave. Castiel, tornato alla sua camera di motel in cui stava svolgendo le sue indagini, elimina tutti gli indizi che aveva e riproduce il Corno di Gabriele, richiamando decine di angeli, tra cui Hannah, pronti a seguirlo per la battaglia contro Metatron.\nRicordi dolorosi.\nTrama.\nUna ragazza viene portata in una centrale di polizia e chiusa in una cella temporanea. La stessa sera, ella riceve la visita di un vampiro di nome Cody, ma viene prontamente salvata dallo sceriffo Jody Mills che lo decapita. La mattina dopo, Jody informa i fratelli Winchester dell'accaduto e i due accorrono in suo aiuto. Grazie all'analisi del DNA si scopre che la ragazza si chiama Annie Jones, nonostante lei dica di chiamarsi Alex, ed \u00e8 stata rapita quando era una bambina. Durante l'interrogatorio, i due cacciatori capiscono che la giovane non \u00e8 altro che una sacca di sangue ambulante per un gruppo di vampiri che lei crede essere la sua famiglia: essi infatti dopo il rapimento l'hanno accolta, le hanno offerto una casa e l'hanno nutrita per nove anni, senza trasformarla. Alex per\u00f2 \u00e8 scappata e ora tutti i vampiri le stanno dando la caccia per riportarla a casa. Cos\u00ec Jody porta Alex in un rifugio nel bosco, mentre Dean e Sam cercano i vampiri. Quando i Winchester raggiungono il covo dei vampiri trovano uno di essi, Dale, il quale rivela loro che Alex veniva usata come esca per attirare al covo gli uomini che la ragazza adescava al bar, i quali volendo approfittare di lei la seguivano fino a casa. I vampiri scoprono che Alex \u00e8 a Sioux Falls e, torturando un collega dello sceriffo, riescono a ritracciare la baita, quindi Jody \u00e8 in pericolo. Dopo aver chiamato la loro amica, i Winchester si apprestano a raggiungerla, ma arrivano troppo tardi e trovano solo Jody, in quanto la ragazza \u00e8 stata riportata a casa dai vampiri e dalla loro Madre. Alex discute con la Madre e dice di essere scappata perch\u00e9 si sentiva in colpa per tutte le persone che sono state uccise dalla sua \"famiglia\", il cui sangue ricade anche sulle sue mani. La Madre allora, si assume la colpa di tutto, dicendo alla ragazza che i sensi di colpa che prova sono causati della sua natura umana e che avrebbe dovuto trasformarla in vampiro anni prima. Nel frattempo Jody e i Winchester discutono poich\u00e9 mentre lo sceriffo vuole andare a salvare la ragazza, i ragazzi non credono che meriti di essere salvata in quanto complice dei vampiri. Si recano cos\u00ec al rifugio dei vampiri per ucciderli e per salvare Alex, anche se Dean ribadisce a Jody che la priorit\u00e0 \u00e8 ripulire il covo e che la ragazza viene dopo. Nel rifugio, Jody trova Alex, la quale per\u00f2 ha bevuto il sangue della Madre e ha quindi iniziato la trasformazione in vampiro, e mentre cerca di portarla via viene attaccata dalla Madre e sviene. Sam e Dean vengono attaccati dagli altri vampiri: Dean perde conoscenza, mentre Sam viene legato e dissanguato. Jody si risveglia legata, mentre la Madre invita Alex a nutrirsi dello sceriffo per completare la sua trasformazione, ma la ragazza si rifiuta. Jody capisce che l'istinto materno che il vampiro nutre nei confronti della ragazza, compreso il fatto che le abbia cambiato nome, \u00e8 dovuto al fatto che la Madre aveva perso la sua vera figlia (che si chiamava Alex) e che ha scelto Annie come sostituta. Il vampiro attacca lo sceriffo ma, prima di darle il colpo di grazia, viene fermata da Alex che le inietta una siringa contenente del sangue di umano morto, indebolendola, infine Jody la decapita. I vampiri, intanto, cercano di scoprire chi dei due fratelli abbia ucciso Dale e, quando capiscono che si tratta di Dean, decidono di ucciderlo. Ma Dean li sorprende, riuscendo ad ucciderli tutti e mostrando anche del piacere nel farlo, lasciando Sam turbato. Jody decide di tenere Alex sotto la sua custodia alla baita, mentre conclude la trasformazione che le consente di ritornare completamente umana. Sam e Dean, prima di ripartire, discutono su come il maggiore dei Winchester abbia ucciso i vampiri nel rifugio con molto piacere, quasi con divertimento, ma Dean si giustifica dicendo che il loro lavoro \u00e8 difficile e che dunque non c'\u00e8 nulla di male se qualche volta si diverte. Sam capisce che il marchio di Caino sta influenzando negativamente suo fratello.\nLinee di sangue.\nTrama.\nA Chicago, il giovane Ennis invita la sua ragazza Tamara a cena in un lussuoso ristorante per chiederle di sposarlo. Nel locale arriva Sal Lassiter, che interrompe la conversazione tra Ennis e l'addetto alle prenotazioni e viene accompagnato da quest'ultimo in una stanza segreta del locale, ma non prima che Ennis possa vedere Sal riflesso nello specchio, mostrando che si tratta di una creatura mostruosa. La stanza si rivela essere una sorta di priv\u00e8 per creature sovrannaturali, dove Sal Lassiter, che si scopre essere un mutaforma, incontra e litiga con Julian Duval, un licantropo. Duval lascia il locale e poco dopo arriva una creatura misteriosa che comincia ad uccidere tutti i presenti. Nel frattempo Ennis lascia il locale con Tamara a causa del trattamento ricevuto, ma mentre mostra alla ragazza l'anello di fidanzamento, va loro incontro Sal Lassiter, che gravemente ferito \u00e8 riuscito a scappare dal locale. Viene per\u00f2 raggiunto dalla creatura che lo uccide, ma sfortunatamente Tamara si trovava in mezzo e resta uccisa anch'essa, davanti agli occhi di Ennis. Poco prima di morire, per\u00f2, Sal riesce a dire solo poche parole: \"D\u00ec a David che mi dispiace, non avevo altra scelta\". Il giorno dopo, Sam e Dean arrivano alla centrale di polizia e ascoltano il resoconto della serata precedente di Ennis, che racconta di avere visto la strana creatura, dotata di artigli, uccidere l'uomo. Nel frattempo David Lassiter, fratello di Sal e anch'egli mutaforma, fa ritorno a Chicago, dopo aver ricevuto dalla sorella Margo la notizia della morte di Sal: Margo \u00e8 convinta che dietro la morte del fratello ci sia Duval ed \u00e8 pronta a scatenare una guerra contro la famiglia di licantropi, ma David vuole prima indagare per esserne sicuro. Ennis, poich\u00e9 non viene creduto dalla polizia, inizia ad indagare per farsi giustizia da solo, essendo sicuro di ci\u00f2 che ha visto, e raggiunge il locale in cui \u00e8 avvenuto l'assassinio. Qui viene attaccato da un vampiro ma viene prontamente salvato dall'intervento di Sam e Dean che, alla fine, raccontano la verit\u00e0 al ragazzo riguardo al loro lavoro da cacciatori e all'esistenza di creature sovrannaturali. Ennis, tornato a casa, riceve la visita di un poliziotto, Freddie Costa, vecchio amico del padre deceduto del ragazzo, ma grazie ad un trabocchetto intuisce che l'uomo non \u00e8 chi dice di essere e controllando attraverso la fotocamera del cellulare scopre che si tratta di un mutaforma. Cos\u00ec, armato di pistola, Ennis aggredisce il mutaforma, ovvero David Lassiter, che sta indagando sulla morte del fratello; David percepisce la presenza di argento sulla giacca che Ennis indossava la sera in cui \u00e8 stato attaccato dalla creatura, a conferma che non pu\u00f2 essere stato Julian Duval; racconta inoltre al ragazzo che Chicago \u00e8 in realt\u00e0 controllata da 5 famiglie di creature sovrannaturali. David raggiunge la dimora Duval per incontrare Violet, sua ex ragazza e sorella di Julian, per cercare di convincere Julian a trovare un accordo con Margo ed evitare che scoppi la guerra tra creature sovrannaturali. Entrambi per\u00f2 vengono attaccati dalla misteriosa creatura, che riesce a catturare Violet, mentre David viene salvato da Ennis che spara alla creatura con la pistola del padre, carica di proiettili d'argento. Sam e Dean sentono gli spari e raggiungono David ed Ennis; tracciando il cellulare della ragazza riescono ad arrivare al luogo in cui viene tenuta prigioniera. Violet, incatenata ad un palo, scopre che la creatura che l'ha catturata non \u00e8 soprannaturale, ma un semplice uomo, Irv, che vuole vendicare la morte del figlio avvenuta per mano di Sal Lassiter e Julian Duval. Lo scopo di Irv \u00e8 quello di far scoppiare la guerra tra le creature per far s\u00ec che si uccidano tra di loro, ma Violet cerca di fargli cambiare idea, dicendogli che se la guerra scoppiasse, ci sarebbero molte vittime innocenti, tra cui bambini come suo figlio. Ma egli non cambia idea e riesce a catturare anche David. Mentre Irv tortura David, Violet riesce a liberarsi sfruttando i suoi poteri di licantropo e attacca l'uomo. Appena sta per ucciderlo, David si libera e la ferma. Sam, Dean ed Ennis li raggiungono: l'uomo riconosce Ennis e si scusa per la morte della ragazza, chiedendogli di capire che l'ha fatto perch\u00e9 doveva uccidere quei \"mostri\". Ennis per\u00f2 dice di vedere un solo mostro nella stanza, e spara all'uomo. Mentre sta accompagnando Violet alla dimora Duval, David dice alla ragazza le ultime parole a lui rivolte del fratello in punto di morte. David non sa a cosa si riferisse il fratello ma Violet s\u00ec: anni prima, David e Violet, volevano lasciare Chicago e le loro famiglie per poter andare lontano e vivere una vita pi\u00f9 umana possibile. Violet, arrivata alla stazione ferroviaria, viene fermata da Sal, che le spiega che se entrambi avessero lasciato la citt\u00e0, le loro famiglie si sarebbero uccise a vicenda. Cos\u00ec, Violet lasci\u00f2 la stazione prima che David arrivasse, lasciando credere al ragazzo che non volesse pi\u00f9 fuggire con lui, nonostante invece l'amore provato dalla ragazza. Nonostante tutto, per\u00f2, Violet non svela il segreto a David, e dopo un ultimo bacio la ragazza entra in casa. Sam e Dean accompagnano Ennis a casa e cercano di convincerlo a non intraprendere il mestiere di cacciatore, perch\u00e9 non riuscirebbe pi\u00f9 ad uscirne. Nel frattempo Dean riceve una chiamata da Castiel, che li avvisa di avere una pista su Metatron. I due sono quindi costretti a lasciare Chicago, nonostante tutte le creature che ancora si trovano l\u00ec, e promettono ad Ennis che manderanno altri cacciatori professionisti ad occuparsi della cosa. Nella casa dei Lassiter David parla con suo padre, che \u00e8 in pessime condizioni di salute: l'anziano gli dice che deve fermare sua sorella, che vuole la guerra a tutti i costi. Cos\u00ec David, tornato a casa, annuncia a sua sorella Margo che non ha pi\u00f9 intenzione di andarsene, ma vuole restare e tornare a far parte della famiglia. Tutti sembrano piuttosto contenti, tranne Margo che mostra al fratello un falso sorriso. Ennis, nel rifugio dell'uomo che aveva ucciso la sua ragazza, inizia a fare delle ricerche sulle creature soprannaturali, andando contro il consiglio dei Winchester, perch\u00e9 ora sente che questa \u00e8 la sua battaglia. Poi riceve una telefonata da parte di un uomo che lo avvisa di non intromettersi in queste faccende. Ennis riconosce in quella voce, quella del padre creduto finora deceduto.\nIl re dei dannati.\nTrama.\nAbaddon torna indietro nel tempo, a Leith, nella Scozia del 1723, e rapisce un giovane ragazzo, prima che questo si imbarchi su una nave che lo porterebbe in America. Nel presente un angelo, Ezra, in un bar si vanta con altri angeli di essere stato scelto da Metatron per una missione, ma viene sentito e poi rapito da due angeli al servizio di Castiel che lo portano nel loro quartier generale. Qui Castiel e molti altri angeli preparano la strategia da adottare per sconfiggere Metatron. Castiel invita Sam e Dean al quartier generale per interrogare Ezra; durante l'interrogatorio l'angelo, restio a parlare, rivela molte informazioni utili cadendo in un tranello dei due fratelli, tra cui il fatto che esiste un modo per raggiungere il Paradiso, anche se le porte sono chiuse, ovvero usando un \"passaggio mobile privato\", cio\u00e8 una porta che solo Metatron sa dove si trovi e che cambia continuamente localizzazione. L'angelo viene poi ritrovato morto nella stanza degli interrogatori e quindi capiscono che tra gli angeli di Castiel c'\u00e8 un traditore. Intanto a Cleveland, Ohio, Crowley tiene una riunione con un gruppo di demoni, un tempo suoi fidati, informandoli che il loro re \u00e8 pronto a riprendere il suo ruolo e invitandoli a spargere la voce. I demoni per\u00f2 lo hanno tradito, in quanto ora sono seguaci di Abaddon, che raggiunge Crowley alla riunione. Abaddon tuttavia non vuole uccidere Crowley, ma sfruttarlo per eliminare i Winchester: il Cavaliere infatti \u00e8 venuto a conoscenza che Dean ha la Prima Lama e ha bisogno di Crowley per attirare i due in una trappola. Crowley rifiuta, pur sapendo che i fratelli hanno intenzione di usare la Lama anche su di lui dopo che avranno ucciso Abaddon. Quest'ultima allora cerca di convincerlo prendendo in ostaggio Gavin, il ragazzo che lei ha rapito dal passato, cio\u00e8 il figlio di Crowley. Il demone inizialmente afferma di non provare niente per il figlio e che i due si odiavano, ma quando Abaddon inizia a torturarlo in Crowley cominciano a emergere dei sentimenti, dovuti alla sua assunzione di sangue umano, e decide quindi di accettare le condizioni del Cavaliere. Nel frattempo al quartier generale angelico, Castiel chiede a Sam quale opinione si sia fatto su Gadreel durante la sua possessione e il cacciatore gli dice che, per quel poco che ricorda, non percepiva ostilit\u00e0 da parte sua, ma solo la sua incomprensione e tristezza. Crowley chiama i fratelli Winchester e li convince a venire a Cleveland, dicendogli di aver trovato Abaddon, inconsapevoli che in realt\u00e0 \u00e8 una trappola. Crowley prima li indirizza in un cimitero, dove ha nascosto la Prima Lama all'interno di un cadavere, poi li manda all'Humboldt Hotel a Cleveland; tuttavia Crowley, durante la telefonata con Dean, nomina Poughkeepsie, ovvero la parola d'emergenza usata dai fratelli che significa \"molla tutto e scappa\", che Dean aveva insegnato a Crowley prima che possedesse Sam per liberarlo da Gadreel: in questo modo Dean capisce che c'\u00e8 qualcosa che non va, ma non dice niente a Sam. Castiel intanto incontra Gadreel e gli chiede di passare dalla sua parte, facendogli capire che lui non vuole una guerra e che Metatron gli ha solo raccontato menzogne; Castiel ha bisogno che Gadreel gli faccia da spia per informarlo sulle strategie di Metatron. Poi arrivano due sicari di Metatron, ma Gadreel avverte Castiel in tempo, il quale li uccide. Intanto Gavin, che in un primo momento non riusciva a credere di essere nel ventunesimo secolo, rimane sbalordito nell'apprendere che suo padre \u00e8 diventato il re dell'Inferno (il figlio si mostra ignaro di tutto, compreso il segreto di Crowley, poich\u00e9 era stato prelevato dal passato: dunque, solo dopo la morte, avvenuta nel suo tempo, avrebbe saputo tutto riguardo al padre - vedi episodio \"Weekend da Bobby\" -). Gavin ha sempre odiato il padre perch\u00e9 era violento e alcolizzato, ma Crowley gli fa capire che non \u00e8 pi\u00f9 la stessa persona di un tempo e il giovane ragazzo inizia a superare l'iniziale ostilit\u00e0 nei suoi confronti. Abaddon non si fida di Crowley e prima che arrivino i Winchester, gli spara usando una pallottola con inciso il sigillo del diavolo, per renderlo impotente ed impedirgli di scappare. Fuori dall'edificio i due fratelli si dividono: Dean manda il fratello nel seminterrato, per evitare di metterlo in pericolo, mentre lui entra nella stanza dove trova Crowley ferito su una poltrona e subito Abaddon che lo immobilizza e lo disarma, ma il cacciatore inizia a manifestare i poteri del Marchio di Caino, che non solo gli permettono di opporsi al potere di Abaddon, ma gli consentono di attirare la Prima Lama verso di lui con la sola forza della mente. Dean riesce cos\u00ec ad uccidere Abaddon con la Prima Lama, ma perde completamente il controllo, continuando a pugnalare il suo corpo privo di vita, per poi essere fermato da Sam, accorso nella stanza. Crowley si libera della pallottola che lo teneva immobilizzato, e i fratelli gli risparmiano la vita, in quanto aveva avvertito Dean in tempo del pericolo; cercano poi di convincerlo a riportare Gavin nel suo tempo, in quanto cambiare la storia potrebbe portare a delle conseguenze gravissime, ma Crowley non vuole perch\u00e9 suo figlio ha intenzione di imbarcarsi sulla nave che lo porter\u00e0 nel Nuovo Mondo, la quale per\u00f2 affonder\u00e0 proprio nel 1723 ed \u00e8 convinto che la sopravvivenza di una persona insignificante come suo figlio non causer\u00e0 nessun danno al tessuto temporale. Il demone allora finge di dire addio al figlio e lo porta via, permettendogli di vivere nel ventunesimo secolo. Sam e Dean in viaggio con l'Impala discutono sull'influenza che la Prima Lama e il marchio stanno avendo su Dean, il quale \u00e8 come se fosse dipendente dall'arma, tanto che quando Sam gli consiglia di metterla da parte almeno per un po', Dean si rifiuta.\nUna scala per il paradiso.\nTrama.\nA Dixon, nel Missouri, madre e figlio sono in una gelateria. La madre del ragazzo chiede al gelataio un tipo di gelato sano e poco calorico, mentre il figlio, osservando una ragazzina mangiare una banana split, ne chiede alla madre di comprarne uno simile. La madre va incontro alla ragazzina rimproverandole il fatto che dovrebbe mangiare in modo pi\u00f9 salutare, ma lei invita la donna a farsi gli affari propri. Poco dopo, nella gelateria, entra un uomo che attira l'attenzione della ragazzina e si scopre che, entrambi, sono angeli. La ragazzina, Esther, invita la donna e tutti i presenti della gelateria ad andarsene ma prima che possano farlo, l'uomo si trafigge il petto su cui ha inciso simboli enochiani, lasciandosi esplodere. Intanto, mentre Sam sta riposando viene bruscamente svegliato da Dean che lo informa dell'accaduto, e assieme a Castiel indagano sul caso. Prima di partire i due fratelli discutono nuovamente sulla Prima Lama, e alla fine, Dean accetta di lasciarla al sicuro nel bunker. Sulla scena del crimine, Sam e Dean incontrano Castiel che dice loro che l'angelo che si \u00e8 fatto esplodere era Oren, una sua recente recluta. Uno degli angeli di Castiel, inoltre, trova un video che riprende l'attacco in gelateria e glielo mostra: si vede Oren trafiggersi il petto gridando che lo sta facendo per Castiel, e poi l'esplosione. Castiel non sa nulla di angeli suicidi, ma Dean lo avverte che forse non tutti gli angeli gli erano fedeli come volevano fargli pensare. Castiel gli dice che l'angelo che si \u00e8 fatto esplodere era, per l'appunto, una nuova recluta, che lavorava in ospedale insieme ad altri angeli per salvare delle vite. Dean si reca nell'ospedale e interroga un angelo, scoprendo che anche Tessa, la mietitrice, \u00e8 presente in citt\u00e0. Dean riesce a localizzarla all'esterno di un teatro, rintracciando l'ambulanza della ragazza, e nota che anche lei possiede degli strani simboli sul torace, come quelli di Oren. Dopo averla catturata la conduce al quartier generale degli angeli per interrogarla. In realt\u00e0 Dean vorrebbe estrapolarle informazioni con le torture, ma alcuni angeli, tra cui Hannah, che non condividono le maniere forti del cacciatore gli intimano di usare la gentilezza. Tessa gli rivela che, da quando il Paradiso \u00e8 stato chiuso, molte delle anime che dovevano andare l\u00ec, ora non possono raggiungerlo e, provando un grande dolore, avrebbe preferito farsi esplodere che continuare a fare il suo mestiere, dunque afferma che Castiel le ha dato una causa per cui morire. Dean minaccia la mietitrice con la Prima Lama per farsi dire i nomi degli altri mietitori, ma Tessa spinge a s\u00e9 l'arma, trafiggendosi, cos\u00ec la mietitrice muore. Intanto, Metatron e Gadreel vanno in una sala da bowling per incontrare Tyrus, un angelo che ha un gruppo molto folto di dissidenti, che non vuole allearsi a Metatron perch\u00e9 non desidera tornare in Paradiso, preferendo restare sulla Terra. Tyrus ammette di odiare Metatron e, quest'ultimo, allora, lo minaccia di morte. Ma Tyrus non sembra intimorito, dicendo allo scriba di Dio che se lui morisse, tutti i propri seguaci angelici si recherebbero da Castiel, pronti a seguirlo. All'improvviso, arriva un altro angelo che si lascia esplodere, tentando di uccidere Metatron, sempre in nome di Castiel: Tyrus rimane ucciso, e di conseguenza i suoi seguaci si alleano con Metatron, credendo che il mandante dell'omicidio sia Castiel. Intanto Sam e Castiel riescono rintracciare Josiah, un suo alleato scomparso misteriosamente, in un magazzino protetto da un indovinello scritto in Enochiano. Una volta entrati nel magazzino, i due trovano una porta illuminata, e Castiel crede si tratti del passaggio per il Paradiso di cui aveva parlato Ezra: oltrepassata la porta per\u00f2 non si ritrova in Paradiso, ma in una sala allestita a festa, con un biglietto da parte di Metatron che si prende gioco di Castiel. Inoltre, i due scoprono che il corpo di Josiah \u00e8 l\u00ec, carbonizzato dopo essere stato incendiato dall'olio santo, ma ancora in vita. L'angelo, per\u00f2, non accetta l'aiuto di Castiel, dicendogli che in lui non vede un vero angelo e che preferisce morire piuttosto che dovergli la vita. Subito dopo l'angelo muore. Al quartier generale, gli angeli bloccano Dean, dopo aver visto Tessa senza vita, pensando che sia stato lui ad ucciderla. Poco dopo, Sam e Castiel rientrano e scoprono che Dean aveva con s\u00e9 la Prima Lama, ma quando Dean prova a giustificarsi, ma non serve a nulla. In quel momento, Castiel riceve una videochiamata da Metatron, che parla a tutti i presenti: lo scriba di Dio li informa che Castiel ha rubato la grazia di un altro angelo che si sta esaurendo e del fatto che quest'ultimo morir\u00e0, inoltre accusa Castiel di essere il mandante dei suicidi avvenuti di recente. Gli angeli per\u00f2 vogliono ancora fidarsi di Castiel, che si dichiara estraneo da tutte le accuse di Metatron, e chiedono al loro leader una prova, ovvero uccidere Dean, dato che lui aveva disobbedito, uccidendo Tessa. Castiel, per\u00f2, non vuole e non vorrebbe mai fare una cosa simile ad un suo caro amico, cos\u00ec rifiuta. Tutti gli angeli, allora, lo credono colpevole, dando ragione a Metatron, e lo abbandonano. Lo scriba di Dio, intanto, informa Gadreel della riuscita del piano, annunciando che la sua vittoria \u00e8 imminente. Tornati al bunker, i due Winchester litigano per come Dean abbia violato il patto col fratello riguardo alla Prima Lama. Castiel appare sconsolato, e teme che oltre agli angeli anche i suoi amici possano considerarlo responsabile dei suicidi, ma Dean lo rassicura in quanto sanno che lui \u00e8 innocente. In quel momento appare Gadreel, che decide di aiutarli perch\u00e9 sconcertato dal fatto che Metatron abbia sacrificato degli angeli innocenti; infatti rivela che \u00e8 stato lo scriba a manipolare Tessa e gli altri angeli che si sono fatti esplodere, proprio per far ricadere la colpa su Castiel e convincere gli angeli a passare dalla sua parte. L'angelo si offre di aiutarli e tutti sembrano volergli dare fiducia ma, mentre Dean si avvicina per stringergli la mano, estrae la Prima Lama, colpendolo furiosamente (probabilmente perch\u00e9 \u00e8 ancora arrabbiato per l'omicidio di Kevin a opera dello stesso Gadreel) mentre sia Sam che Castiel cercano di fermarlo per evitare che uccida l'angelo.\nUna trappola per Metatron.\nTrama.\nSam e Castiel rinchiudono Dean nella cella per demoni cosicch\u00e9 non possa uccidere Gadreel. Dean dice loro che vuole solo uccidere Metatron, ma Sam gli fa capire che la Lama e il marchio di Caino lo stanno influenzando troppo, facendogli perdere la testa. Gadreel, intanto, \u00e8 sparito. Metatron \u00e8 in Paradiso e parla a tutti gli angeli attraverso una radio per dire loro che sta per fare la sua mossa finale: scender\u00e0 sulla Terra, in modo che tutti ritornino dove sono degni di stare. Castiel, con l'aiuto di Sam, trova Gadreel e lo guarisce, ma avverte che la sua grazia si sta indebolendo. Entrambi gli angeli hanno ascoltato il messaggio di Metatron e pensano a un modo per trovarlo e fermarlo. Nella cella per demoni, Dean invoca Crowley perch\u00e9 sente di non essere pi\u00f9 lo stesso: infatti sta male e sente continuamente la necessit\u00e0 di uccidere. Crowley gli dice che l'unico modo per stare bene \u00e8 sfogare l'istinto omicida che non pu\u00f2 controllare in quanto umano, a differenza di Caino che \u00e8 un demone. Dean chiede aiuto a Crowley per uscire dalla cella e per poter completare la sua missione: trovare e uccidere lo scriba di Dio. Tornati al bunker, Castiel, Sam e Gadreel scoprono che Dean \u00e8 fuggito con Crowley. Inoltre Gadreel, dopo aver appreso che il cacciatore ha il marchio di Caino, dice ai due che Dean potrebbe tornare utile a tutti dato che \u00e8 l'unico a poter eliminare Metatron. Riluttante nell'usare il fratello come arma, Sam viene persuaso da Castiel. Gadreel rivela che \u00e8 la Tavoletta Angeli la vera fonte del potere di Metatron, dunque ci\u00f2 significa che dovranno andare in Paradiso e recuperarla. Metatron, dopo essere sceso sulla Terra, salva una donna dopo che era stata investita da un'auto. La morte certa da parte dei presenti e il miracolo compiuto dallo scriba di Dio, fanno s\u00ec che tutti comincino a pensare che Metatron, che si lascia chiamare Marv, sia il nuovo Messia. Inoltre, dopo che un ragazzo filma l'accaduto, l'azione di Metatron diventa virale. Intanto, Crowley si ferma in una tavola calda con Dean e nota quanto il maggiore dei fratelli Winchester stia cambiando. D'un tratto arrivano due tirapiedi del Re degli Inferi che gli mostrano il video col miracolo compiuto da Metatron. Crowley lo mostra a Dean che, dopo aver scoperto il luogo in cui \u00e8 stato avvistato l'ultima volta, si appresta a raggiungerlo. I due arrivano nei pressi della casa della donna miracolata e trovano anche Sam che li avvisa dell'assenza della donna, facendo notare a Dean quanto quella situazione gli faccia perdere il senno. Sam rivela al fratello cosa abbia sussurrato Metatron alla donna (infatti, la miracolata era stata avvicinata da Metatron che le aveva detto qualcosa): ossia il suo successivo luogo da esplorare dove, probabilmente, compiere un miracolo sulla Terra. Dean lascia Crowley, dicendogli che ha una missione da compiere, cosa che spinge il demone ad andarsene. Castiel e Gadreel trovano l'accesso al portale del Paradiso e per entrare Castiel finge di essere stato catturato da Gadreel che avvisa i due guardiani di farli passare per poter consegnare il disertore a Metatron. Una volta avuto l'accesso al Paradiso, i due vengono portati da Ingrid e Hannah, nell'ufficio di Metatron, che poi si trasforma nelle celle del Paradiso; il piano di Castiel e il tradimento di Gadreel sono stati portati alla luce e i due angeli vengono imprigionati. Intanto, Metatron guarisce un senzatetto affetto da diabete in un campo di senzatetto e viene acclamato come il nuovo Messia, portando i presenti a far uccidere un angelo pronto ad attaccarlo. I Winchester arrivano sul luogo, ma Dean tramortisce Sam dato che crede che quella sia la sua battaglia e che, quindi, non ha nessuna intenzione di metterlo in pericolo. Giunto nel campo, Dean trova il posto in cui Metatron \u00e8 andato per \u201cpregare il perdono\u201d delle azioni compiute dai senzatetto che hanno ucciso l'angelo. In Paradiso, Castiel e Gadreel provano a convincere Hannah del loro piano di sconfiggere Metatron, dicendole che lui non \u00e8 altro che un bugiardo che cerca di diventare il nuovo Dio. Gadreel si sacrifica, facendosi saltare in aria dopo aver tracciato sul suo petto dei simboli in enochiano ed essersi trafitto con un coccio di pietra, per far s\u00ec che le parole sue e di Castiel vengano prese come vere e non come un modo per cercare di fuggire. A quel punto, Hannah crede a Castiel che torna nell'ufficio di Metatron per trovare la tavoletta angeli. Dean raggiunge Metatron in un vecchio edificio e lo scriba lo avvisa che Castiel e Gadreel sono stati catturati in Paradiso e che nessuno verr\u00e0 ad aiutarlo. L'angelo gli spiega di voler essere il nuovo Dio perch\u00e9 l'umanit\u00e0 ne ha bisogno, un'entit\u00e0 in cui credere. Dean non \u00e8 assolutamente d'accordo, biasimandolo per la morte di Kevin e per aver sottratto la grazia di Castiel e gli fa capire che \u00e8 l\u00ec per ucciderlo, mostrandogli la Prima Lama, la quale porta l'angelo a preoccuparsi, essendo cosciente che l'arma pu\u00f2 davvero eliminarlo. I due iniziano una lotta che termina con il netto vantaggio di Metatron che trafigge Dean con la sua spada angelica, il tutto sotto gli occhi di Sam. Metatron, tornato immediatamente in Paradiso dopo lo scontro, trova la sua tavoletta a pezzi per opera di Castiel e imprigiona quest'ultimo, apprestandosi ad ucciderlo. In quel momento, per\u00f2, Metatron si accorge di essere in diretta radio con tutti gli angeli e, poco dopo, viene catturato da essi ed imprigionato nelle celle. La scelta di Castiel, di punire Metatron non uccidendolo bens\u00ec imprigionandolo, fa nascere in Hannah la stima verso l'angelo che ha salvato il Paradiso vedendo, inoltre, in lui la vera stoffa del leader. Sam cerca di portare Dean fuori dall'edificio, ma il fratello chiede di lasciarlo morire perch\u00e9 non vuole diventare un assassino, dato che, con il marchio, \u00e8 ci\u00f2 che diventer\u00e0. Dean riesce solamente a dire quanto sia orgoglioso di entrambi, per poi morire. Sam riporta il fratello al bunker e decide di invocare Crowley per chiedergli aiuto e riportare Dean in vita. Il ragazzo non sa che il demone \u00e8 gi\u00e0 l\u00ec e sta parlando al corpo senza vita del fratello. Crowley gli dice che non immaginava che sarebbe finita con la sua morte e gli confessa che \u00e8 sempre stato sincero con lui; sente di potergli rivelare una storia mai raccontata prima su Caino: si era suicidato con la Lama, non volendo diventare un assassino, ma era ritornato in vita come demone, in quanto la Lama non gli aveva permesso di morire. Crowley mette la Lama in mano a Dean, poggiandola sul suo petto e dicendogli che quello che ora sente non \u00e8 la morte, ma un nuovo tipo di vita e invita il ragazzo ad aprire gli occhi per vedere ci\u00f2 che lui stesso vede e sente. Poco dopo, Dean riapre gli occhi, risvegliandosi come demone."}
{"id": "4700180", "revid": "599013", "url": "https://it.wikipedia.org/wiki?curid=4700180", "title": "Andr\u00e9 Lebidois", "text": "Carriera.\nNazionale.\nPartecip\u00f2 come riserva ai Giochi Olimpici del 1920."}
{"id": "4700182", "revid": "79227", "url": "https://it.wikipedia.org/wiki?curid=4700182", "title": "Ottavia (Pseudo-Seneca)", "text": "Ottavia (\"Octavia\") \u00e8 una tragedia latina, l'unica oggi rimasta del genere \"praetexta\", ossia di argomento romano e non greco. L'opera, di tipo storico, ci \u00e8 stata trasmessa nel \"corpus\" delle tragedie del filosofo Seneca, ma oggi la si ritiene spuria.\nTrama.\nLa scena \u00e8 ambientata a Roma nel 62 d.C. Nerone ha deciso di sposare Poppea, e per questo motivo intende ripudiare e far uccidere Ottavia, sua attuale moglie nonch\u00e9 sorellastra adottiva, che egli aveva sposato spinto dalla madre Agrippina. Il popolo, che \u00e8 dalla parte di Ottavia, si ribella a questa decisione e Seneca cerca di dissuadere l'imperatore, che per\u00f2, inamovibile, ha gi\u00e0 fissato la data delle nuove nozze. Appare l'ombra di Agrippina che predice la futura morte dell'imperatore suo figlio, tuttavia Ottavia nel finale dell'opera viene deportata sull'isola di Pandataria (Ventotene) dove sar\u00e0 uccisa.\nIl problema dell'attribuzione.\nL'opera ci \u00e8 pervenuta all'interno del \"corpus\" delle tragedie di Seneca ed era in passato considerata come una tardiva autodifesa, da parte del filosofo, per le nefandezze compiute dall'imperatore. Oggi per\u00f2 la totalit\u00e0 o quasi degli studiosi la ritiene spuria, opera di un imitatore di Seneca che tuttavia non \u00e8 mai stato possibile individuare, nonostante le ipotesi che pure sono state formulate. Ecco le argomentazioni principali:"}
{"id": "4700183", "revid": "79227", "url": "https://it.wikipedia.org/wiki?curid=4700183", "title": "Ottavia (Seneca)", "text": ""}
{"id": "4700186", "revid": "99374458", "url": "https://it.wikipedia.org/wiki?curid=4700186", "title": "Abram Ioffe", "text": "Allievo di Wilhelm R\u00f6ntgen, fu docente al politecnico di Leningrado dal 1929 e direttore dell'Istituto di Fisica della stessa citt\u00e0.\nCondusse accurati studi sull'elettricit\u00e0 e sui cristalli. Fu uno dei principali scienziati impegnati nel programma atomico sovietico. "}
{"id": "4700193", "revid": "54354", "url": "https://it.wikipedia.org/wiki?curid=4700193", "title": "Alfabeto turco-ottomano", "text": ""}
{"id": "4700197", "revid": "879117", "url": "https://it.wikipedia.org/wiki?curid=4700197", "title": "Volpe a nove code", "text": "La volpe a nove code \u00e8 una creatura leggendaria che appare nei racconti orali di varie zone dell'Asia orientale, pi\u00f9 specificatamente in Cina, dove \u00e8 chiamata Ji\u01d4w\u011bih\u00fa (); in Corea, dove \u00e8 detta Gumiho o Kumiho ()); ed in Giappone, sotto il nome di . Esempi di volpi a nove code sono le \"kitsune\" o le \"huli jing\", ma a differenza di esse, che possono essere anche benevoli, le \"ji\u01d4w\u011bi\" o \"kumi\" o \"ky\u016bbi\" originali sono sempre descritte come malvagie.\nVersione cinese.\nLa volpe a nove code \u00e8 una specie di creatura raffigurata nel \"N\u00e1nsh\u0101n j\u012bng\" (\u5c71\u6d77\u7d93), nel \"H\u01ceiw\u00e0id\u014dng j\u012bng\" (\u6d77\u5916\u6771\u7d93) e nel \"D\u00e0hu\u0101ngd\u014dng j\u012bng\" (\u5927\u8352\u6771\u7d93) del Shan Hai Jing (\u5c71\u6d77\u7d93) come con la voce di un umano infante. Pu\u00f2 essere mangiata dagli uomini, e chi la mangia \u00e8 protetto dal male.\nPi\u00f9 tardi, in libri di storia come il \"Libro di Zhou\" (\u5468\u66f8) ed in raccolte di narrazioni come il \"Taiping Guangji\" (\u592a\u5e73\u5ee3\u8a18), la \"huli jing\" fu rappresentata come una bestia portatrice di fortuna. Inviata dal Cielo, la volpe a nove code era vista come un segno di fortuna e pace. Nella dinastia Han, essa era la protettrice del sangue reale. Tuttavia, poteva anche indicare un presagio di rivoluzione quando l'Imperatore non stava bene.\nSi dice che abbia posseduto M\u00f2 X\u01d0 (), stregato Jie degli Xia, e causato la caduta della dinastia Xia. Questa storia, che apparse dopo il racconto di Daji (\u59b2\u5df1), per\u00f2, fu molto simile a quella di Daji.\nIn altri racconti, una volpe a nove code fu accusata di far cadere la Dinastia Zhou occidentale, costringendo il sovrano a spostare la sua capitale pi\u00f9 ad est e stabilendo il periodo della Dinastia Zhou orientale.\nVersione coreana.\nNella cultura coreana la volpe a nove code (o \"kumiho\") \u00e8 un essere prevalentemente maligno. Una volpe che ha vissuto per 1000 anni diventa una \"kumiho\", e spesso assume le sembianze di una bella giovane per sedurre uomini per poter mangiare la loro carne: di solito il fegato o talvolta il cuore. Alcune storie narrano che in determinate circostanze una \"kumiho\" possa divenire umana, tali situazioni possono variare dal mangiare 1000 fegati d'uomo all'astenersi dall'uccidere e divorare uomini per 1000 giorni (a seconda del racconto). La \"kumiho\" ha origine negli antichi miti cinesi e quindi condivide molte somiglianze con la \"huli jing\" e la \"kitsune\". Tuttavia, i racconti in cui le volpi sono delle perfidi mangiatrici di carne sono pi\u00f9 comunemente solo coreane, anche se si possono trovare in certe narrazioni delle \"kumiho\" gentili.\nVersione giapponese.\nIn Giappone c'\u00e8 la presenza maggiore di volpi a nove code (chiamata \"Ky\u016bbi no Kitsune\") nel folclore. Tra varie rappresentazioni hanno grande importanza le storie di Tamamo-no-Mae, che furono scritte e raccolte nell'Otogiz\u014dshi del Periodo Muromachi, e furono pure menzionate da Toriyama Sekien nel Konjaku Hyakki Sh\u016bi. In Giappone le \"kitsune\" possono essere sia buone e magnanime che cattive e maliziose; ad esse sono correlati numerosi poteri, come il \"kitsunetsuki\", lo \"Hoshi no Tama\" o l'abilit\u00e0 mutaforma. Sono anche protagoniste di numerosi anime e manga, ma anche di spettacoli del teatro giapponese."}
{"id": "4700200", "revid": "1543377", "url": "https://it.wikipedia.org/wiki?curid=4700200", "title": "Matt McCants", "text": "Carriera professionistica.\nNew York Giants.\nMcCants fu scelto nel corso del sesto giro del draft 2012 dai New York Giants. Il 9 maggio firm\u00f2 un contratto quadriennale per un totale di 2,188 milioni di dollari, inclusi 88,232 dollari di bonus alla firma. Il 31 agosto 2012 venne svincolato per poi firmare il giorno seguente con la squadra d'allenamento, dove rimase per l'intera stagione da rookie. Il 31 agosto 2013 venne definitivamente svincolato dai Giants.\nOakland Raiders.\nIl 2 settembre 2013, McCants firm\u00f2 con la squadra d'allenamento degli Oakland Raiders. Il 7 settembre venne promosso in prima squadra per sostituire l'infortunato Menelik Watson. Debutt\u00f2 come professionista nella settimana 1 contro gli Indianapolis Colts. Nella settimana 5 contro i San Diego Chargers, McCants disput\u00f2 la prima gara come titolare in carriera. Chiuse giocando 13 partite di cui 3 titolare.\nIl 18 aprile 2014 firm\u00f2 un rinnovo contrattuale annuale del valore di 495.000 dollari.\nVittorie e premi.\n\"Nessuno\""}
{"id": "4700202", "revid": "599013", "url": "https://it.wikipedia.org/wiki?curid=4700202", "title": "Albert Parsys", "text": "Carriera.\nClub.\nSocietario del Tourcoing, \u00e8 considerato il secondo miglior portiere francese degli anni dieci dopo Pierre Chayrigu\u00e8s, che rifiut\u00f2 di partecipare alle olimpiadi di . Si offr\u00ec di partecipare al suo posto Parsys, che per\u00f2 fu sanzionato dal Comitato Interfederale per comportamento inaccettabile.\nSi ritir\u00f2 nel 1921, dopo essere rimasto in inattivit\u00e0 per sei anni a causa della prima guerra mondiale.\nNazionale.\nDebutta il 29 marzo 1914 a Torino contro l'Italia (2-0). Colleziona 5 presenze con la propria Nazionale, di cui due alle olimpiadi di ."}
{"id": "4700206", "revid": "287204", "url": "https://it.wikipedia.org/wiki?curid=4700206", "title": "Nick Toon", "text": "Carriera professionistica.\nNew Orleans Saints.\nIl 28 aprile 2012, Toon fu scelto nel corso del quarto giro del Draft 2012 dai New Orleans Saints. A causa di un infortunio, nella sua stagione da rookie non scese mai in campo. Debutt\u00f2 come professionista nella settimana 1 della stagione 2013 contro gli Atlanta Falcons. Part\u00ec per la prima volta come titolare nel Monday Night Football della settimana 4 vinto contro i Miami Dolphins in cui ricevette un passaggio da 18 yard da Drew Brees.\nSt. Louis Rams.\nNel 2015, Toon firm\u00f2 con i St. Louis Rams."}
{"id": "4700218", "revid": "124808", "url": "https://it.wikipedia.org/wiki?curid=4700218", "title": "Caged Heat", "text": ""}
{"id": "4700226", "revid": "287204", "url": "https://it.wikipedia.org/wiki?curid=4700226", "title": "Balgarski darzavni zeleznici", "text": ""}
{"id": "4700243", "revid": "767487", "url": "https://it.wikipedia.org/wiki?curid=4700243", "title": "Cavo Plezza", "text": "Il Cavo Plezza \u00e8 un canale artificiale che scorre nelle provincie di Novara e di provincia di Pavia. \u00c8 intitolato a Giacomo Plezza, ministro e promotore di importanti opere in Lomellina.\nPercorso.\nIl cavo Plezza nasce in provincia di Novara, nel comune di Tornaco; poco a sud funge da confine tra il Piemonte e la Lombardia.\nOltrepassa, tramite un nodo idraulico, il Subdiramatore Mortara e successivamente sfocia nel torrente Arbogna-Erbognone a sud di Mortara."}
{"id": "4700248", "revid": "599013", "url": "https://it.wikipedia.org/wiki?curid=4700248", "title": "L\u00e9on Huot", "text": "Carriera.\nNazionale.\nHa collezionato 4 presenze con la propria Nazionale."}
{"id": "4700251", "revid": "332944", "url": "https://it.wikipedia.org/wiki?curid=4700251", "title": "Pechino Express 2", "text": ""}
{"id": "4700254", "revid": "332944", "url": "https://it.wikipedia.org/wiki?curid=4700254", "title": "Pechino Express Obiettivo Bangkok", "text": ""}
{"id": "4700255", "revid": "332944", "url": "https://it.wikipedia.org/wiki?curid=4700255", "title": "Pechino Express 1", "text": ""}
{"id": "4700259", "revid": "332944", "url": "https://it.wikipedia.org/wiki?curid=4700259", "title": "Pechino Express - Obiettivo Bangkok", "text": ""}
{"id": "4700260", "revid": "858648", "url": "https://it.wikipedia.org/wiki?curid=4700260", "title": "Caligola, la storia mai raccontata", "text": ""}
{"id": "4700265", "revid": "1566286", "url": "https://it.wikipedia.org/wiki?curid=4700265", "title": "Robert Carson (attore)", "text": "Ha recitato in oltre 80 film dal 1939 al 1974 ed \u00e8 apparso in cento produzioni televisive dal 1951 al 1968. \u00c8 stato accreditato anche con i nomi Bob Carson e Robert S. Carson.\nBiografia.\nRobert Carson nacque a Carman, Manitoba, in Canada, l'8 giugno 1909.\nFece il suo debutto sul grande schermo nel film del 1939 di Dick Tracy \"In corsa contro il tempo\" (originariamente una serial cinematografico in 15 parti intitolato in patria \"Dick Tracy's G-Men\") nel ruolo dell'agente Scott. Dopo il debutto prese parte a numerosi episodi di serie televisive interpretando una miriade di personaggi. \u00c8 accreditato in nove episodi della serie televisiva antologica \"Alfred Hitchcock presenta\" trasmessi dal 1957 al 1962. Interpret\u00f2 il narratore in un'altra serie antologica, \"Navy Log\", in tutti e 13 episodi trasmessi in prima televisiva dal 1955 al 1958. Partecip\u00f2 inoltre a cinque episodi di \"Perry Mason\", cinque di \"Maverick\", cinque di \"Cheyenne\" e, dal 1955 al 1957, a cinque episodi della serie antologica \"Crossroads\". La sua ultima apparizione sullo schermo avvenne in un episodio della serie televisiva \"Hawaii Squadra Cinque Zero\", andato in onda l'11 ottobre 1979 (accreditato come Bob Carson).\nMor\u00ec a Atascadero, in California, a sessantanove anni, il 2 giugno 1979 e fu seppellito al Forest Lawn Memorial Park di Glendale. Fu il fratello maggiore dell'attore Jack Carson."}
{"id": "4700272", "revid": "767487", "url": "https://it.wikipedia.org/wiki?curid=4700272", "title": "The Adventures of Buffalo Bill (film 1917)", "text": "The Adventures of Buffalo Bill \u00e8 un film muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film, girato con il titolo di lavorazione \"The Life of Buffalo Bill\", fu prodotto dalla Essanay Film Manufacturing Company, utilizzando alcune riprese di \"The Indian Wars\", una coproduzione Cody-Essanay del 1914.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche statunitensi il 29 gennaio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4700274", "revid": "858648", "url": "https://it.wikipedia.org/wiki?curid=4700274", "title": "Emanuelle e Fran\u00e7oise - Le sorelline", "text": ""}
{"id": "4700276", "revid": "1305772", "url": "https://it.wikipedia.org/wiki?curid=4700276", "title": "Walking on Air (Katy Perry)", "text": "Walking on Air \u00e8 un brano musicale della cantante statunitense Katy Perry, quarta traccia del quarto album in studio \"Prism\", pubblicato il 30 settembre 2013 come singolo promozionale dalla Capitol Records.\nIl brano \u00e8 stato scritto da Katy Perry e Klas Ahlund.. Dalle sonorit\u00e0 eurodance anni '90, \u00e8 ispirato alle hit di CeCe Peniston e Crystal Waters\nPubblicazione.\nKaty Perry ha collaborato con MTV e Pepsi, in cui \u00e8 stata data ai fan la possibilit\u00e0 di ascoltare due campioni di brani inediti e votare quale volevano avere per una pubblicazione anticipata su iTunes. I fan hanno votato per due brani, \"Walking on Air\" o \"Dark Horse\", e, in definitiva, quest'ultima ha vinto. Il rilascio di \"Walking on Air\" \u00e8 stato confermato il 19 settembre 2013, ed \u00e8 stato disponibile il 30 settembre 2013 tramite iTunes. Katy Perry si \u00e8 esibita con la canzone lo stesso giorno della pubblicazione all'iTunes Festival, e al Saturday Night Live il 12 ottobre, creando in entrambi una scenografia composta da un velo svolazzante e un getto d'aria.\nComposizione.\n\"Walking on Air\" \u00e8 un brano deep house, definito inoltre da Andrew Hampp, della rivista Billboard, eurodance anni '90, mentre secondo Gil Kaufman, scrittore di MTV News, assume un genere disco. Parlando della composizione del brano, Gil Kaufman ha detto:\n\"un coro gospel che entra in gioco durante il minuto finale e il ritmo di guida, Perry ha catturato un suono unico che tanto ricorda il classico 1970 era della disco, cos\u00ec come il tonfo EDM dei locali di oggi\".\nKaty Perry si \u00e8 ispirata per il suono del brano a \"Finally\" di CeCe Peniston del 1991 e \"100% Pure Love\" di Crystal Waters del 1994.\nClassifiche.\nSulla settimana terminata il 19 ottobre \"Walking on Air\" ha debuttato al numero trentaquattro nella Billboard Hot 100. Ha inoltre debuttato al numero otto nella Digital Songs con 113.000 copie vendute."}
{"id": "4700279", "revid": "858648", "url": "https://it.wikipedia.org/wiki?curid=4700279", "title": "Sette ragazze innamorate", "text": ""}
{"id": "4700283", "revid": "599013", "url": "https://it.wikipedia.org/wiki?curid=4700283", "title": "Timo Werner", "text": "Con 95 reti realizzate \u00e8 il miglior marcatore della storia del . Nella finale del 29 maggio vince la Champions League 2020-2021 con il Chelsea.\nCaratteristiche tecniche.\nGiocatore veloce e valido in progressione, apprezzato per il dinamismo, le qualit\u00e0 tecniche e la resistenza, agli esordi \u00e8 stato impiegato come ala, per poi diventare un attaccante centrale. Elogiato per la capacit\u00e0 di ripiegamento e di dialogo con i centrocampisti, \u00e8 abile nel gioco aereo, nei movimenti senza palla ed \u00e8 in possesso di un ottimo fiuto del gol. Uno dei suoi punti di forza \u00e8 il tiro dalla distanza, specialmente con il piede destro.\nCarriera.\nClub.\nStoccarda.\nProdotto del settore giovanile dello , compie la trafila nel vivaio del club e nel 2012-2013 viene promosso nella squadra Under-19 malgrado abbia solo 16 anni. Nel 2013 si aggiudica il premio Fritz Walter con 24 gol in campionato.\nIl 1\u00ba agosto 2013, all'inizio della nuova stagione, diviene il pi\u00f9 giovane esordiente nella storia dello Stoccarda, disputando la sua prima partita con la prima squadra, un match di Europa League, all'et\u00e0 di 17 anni, 4 mesi e 25 giorni. Sedici giorni pi\u00f9 tardi debutta anche in Bundesliga contro il Bayer Leverkusen. Il 22 settembre segna il suo primo gol da professionista ai danni dell'Eintracht Francoforte. Il 10 novembre, grazie ai due gol contro il Friburgo, diventa il calciatore pi\u00f9 giovane a segnare una doppietta nel campionato tedesco.\nIn tre anni con la maglia dello Stoccarda realizza 14 reti in 103 partite totali.\nRB Lipsia.\nL'11 giugno 2016 passa per 10 milioni di euro ai neopromossi del Lipsia, firmando un contratto quadriennale. Il 26 settembre, scendendo in campo nella gara di campionato contro il , diventa, all'et\u00e0 di 20 anni e 203 giorni, il pi\u00f9 giovane calciatore a raggiungere quota 100 presenze in Bundesliga, migliorando di 22 giorni il precedente record di Julian Draxler. Nella prima annata, con 21 reti in 32 partite (miglior realizzatore tedesco del campionato), contribuisce alla storica qualificazione della squadra alla UEFA Champions League.\nNel marzo 2018, contro lo Stoccarda, diviene il pi\u00f9 giovane calciatore a ottenere 150 presenze in Bundesliga, battendo il primato di Charly K\u00f6rbel. Conclude l'annata 2017-2018 con 13 reti, tra cui quella decisiva per battere per 2-1 il . Nella stagione seguente ottiene la centesima presenza con il Lipsia, nella partita di campionato contro il , e supera quota 50 reti in Bundesliga. Il 23 novembre 2019 diviene il pi\u00f9 giovane calciatore a raccogliere 200 presenze nel massimo campionato tedesco. Dopo la conclusione della Bundesliga 2019-2020, Werner conclude anche la sua esperienza in Germania; lascia infatti il Lipsia dopo 4 stagioni e 95 gol segnati.\nChelsea.\nIl 18 giugno 2020 il annuncia di aver trovato un accordo per il suo trasferimento a titolo definitivo a partire dal 1\u00ba luglio successivo; il costo del cartellino \u00e8 stato di 60 milioni di euro. Il 29 settembre 2020 mette a segno la sua prima rete con i blues nel corso degli ottavi di finale della Coppa di Lega inglese contro il Tottenham (partita poi persa ai rigori). Il 29 maggio 2021 vince la Champions League, primo trofeo della sua carriera con un club. Conclude la sua prima stagione in Inghilterra con 12 reti, di cui solo 6 in campionato, deludendo le aspettative iniziali.\nNazionale.\nNel 2012 partecipa con la nazionale Under-17 al campionato europeo di categoria. I tedeschi riescono ad arrivare in finale, dove si arrendono ai pari et\u00e0 dei Paesi Bassi ai tiri di rigore. In seguito colleziona presenze con le selezioni Under-19 e Under-21.\nIl 22 marzo 2017 esordisce con la nazionale maggiore in un'amichevole vinta per 1-0 contro l'Inghilterra. Il 25 giugno successivo realizza le sue prime reti, marcando una doppietta decisiva nella partita vinta per 3-1 contro il Camerun e valida per la fase a gironi della FIFA Confederations Cup 2017. Segna anche nella vittoria per 4-1 contro il Messico in semifinale, che consente alla Germania di qualificarsi per la vittoriosa finale contro il Cile (1-0). Alla fine della competizione Werner si laurea capocannoniere, alla pari con i compagni Leon Goretzka e Lars Stindl. Nel 2018 viene convocato per il campionato del mondo in Russia, dove la nazionale tedesca esce gi\u00e0 dopo la fase a gironi, con Werner che rende al di sotto delle aspettative.\nStatistiche.\nPresenze e reti nei club.\n\"Statistiche aggiornate all'8 gennaio 2022.\"\nCronologia presenze e reti in nazionale.\n "}
{"id": "4700286", "revid": "46931", "url": "https://it.wikipedia.org/wiki?curid=4700286", "title": "Yvonne DeCarlo", "text": ""}
{"id": "4700288", "revid": "182396", "url": "https://it.wikipedia.org/wiki?curid=4700288", "title": "Atta Clausus", "text": ""}
{"id": "4700289", "revid": "1870933", "url": "https://it.wikipedia.org/wiki?curid=4700289", "title": "Lauren\u021biu Br\u0103nescu", "text": "\u00c8 soprannominato \"Young Gulliver\" data la sua altezza.\nCaratteristiche tecniche.\nIn passato \u00e8 stato considerato uno dei giovani portieri pi\u00f9 talentuosi del panorama internazionale.\nCarriera.\nClub.\nGiovanili.\nCresce dai 7 ai 10 anni nella compagine rumena dell'FC Telespan '97. Nel 2004 passa al CSM R\u00e2mnicu V\u00e2lcea, vincendo il campionato di terza divisione. Il 10 novembre 2009, a 15 anni arriva il debutto in prima squadra; realizza in seguito varie presenze, contribuendo alla salvezza del club.\nNel gennaio del 2011 viene acquistato dalla societ\u00e0 italiana della Juventus per 400.000 euro, e la societ\u00e0 bianconera lo inserisce nella sua formazione Primavera. dove riesce a vincere il Torneo di Viareggio 2012.\nJuventus e i vari prestiti.\nNella stagione 2012-2013 viene aggregato in pianta stabile alla prima squadra del club bianconero ricevendo numerose convocazioni senza tuttavia scendere in campo.\nNel giugno 2013 passa in prestito alla , in Serie B.\nIl 31 gennaio 2014, ultimo giorno di calciomercato, si trasferisce alla Virtus Lanciano in compartecipazione dalla Juventus, in uno scambio di compropriet\u00e0 che riguarda anche l'attaccante Mame Baba Thiam. La compartecipazione \u00e8 rinnovata a giugno, ma il portiere non collezione alcuna presenza nemmeno nel successivo campionato di Serie B, e il 21 gennaio 2015 la Juventus riscatta la met\u00e0 del cartellino di propriet\u00e0 del Lanciano, mandando il giocatore in prestito all'Halad\u00e1s, club del massimo campionato ungherese.\nfa il suo esordio con il club magiaro il 7 marzo in sostituzione del primo portiere squalificato D\u00e1niel R\u00f3zsa nella sfida persa per 2-1 contro il P\u00e9csi.\nil 14 aprile complice un infortunio alla schiena del primo portiere difende i pali nello sfortunato 7-0 contro la capolista Videoton.\nDopo essere rientrato alla Juventus, il 27 giugno 2015 viene ufficializzato il suo passaggio in prestito all'Omonia Nicosia.\nDopo due stagioni in prestito alla Dinamo Bucarest, il 14 agosto del 2018 il portiere viene ceduto in prestito ai croati dell'HNK Gorica. Dura soltanto sei mesi l'avventura croata, facendo ritorno alla \"casa madre\" per ripartire di nuovo, il 12 febbraio 2019, in prestito fino al termine della stagione tra le fila del \u017dalgiris, club lituano.\nL'8 luglio 2019 approda in prestito in Scozia, al allenato da Angelo Alessio, ex giocatore della . A fine stagione torna alla Juventus, con la quale va in scadenza di contratto rimanendo svincolato.\nRitorno in patria.\nIl 13 gennaio 2021 fa ritorno in patria, firmando fino a fine stagione con il ; raccoglie 18 presenze e subisce 28 reti complessivamente, non riuscendo a salvare il club dalla retrocessione in Liga II.\nRimasto svincolato, il 26 luglio 2021, firma un contratto triennale con il Farul Costanza, club militante in Liga I.\nNazionale.\nCon la Nazionale Under-19 della Romania ha preso parte nel 2011 alla fase finale del campionato europeo di categoria.\n con cui ha giocato la partita di qualificazione agi Europei Under-21 del 2015 contro i pariet\u00e0 delle F\u00e6r \u00d8er, pareggiando per 2-2 l'incontro disputato il 7 giugno 2013.\nStatistiche.\nPresenze e reti nei club.\n\"Statistiche aggiornate al 30 giugno 2021.\""}
{"id": "4700290", "revid": "726694", "url": "https://it.wikipedia.org/wiki?curid=4700290", "title": "Adozione da parte di coppie dello stesso sesso", "text": "Adozione da parte di coppie dello stesso sesso nel mondo.\nLe coppie dello stesso sesso possono accedere all'adozione di minori in 29 Paesi: Svizzera, Spagna, Francia, Germania, Regno Unito, Belgio, Paesi Bassi, Croazia, Lussemburgo, Svezia, Norvegia, Danimarca, Austria, Islanda, Israele, Stati Uniti d'America, Canada, Argentina, Brasile, Uruguay, Sudafrica, Finlandia, Andorra, Colombia, Irlanda, Malta, Portogallo, Australia e Nuova Zelanda. L'adozione da parte di coppie dello stesso sesso \u00e8 inoltre legale in alcune giurisdizioni del Messico. \nAltri Paesi, pur non consentendo l'adozione di minori da parte di coppie dello stesso sesso, riconoscono a chi \u00e8 in coppia con una persona di sesso uguale l'adozione dei figli naturali e adottivi del partner; tra questi vi sono l'Estonia e Slovenia.\nL'adozione dei figli naturali e adottivi del partner \u00e8 conosciuta anche come adozione del figliastro (\"stepchild adoption\") o del configlio (neologismo approvato dall'Accademia della Crusca).\nAsia.\nIsraele.\nNel gennaio 2005 la Suprema corte di Israele ha permesso alle donne lesbiche l'adozione dei figli del o della partner e dal 2008 anche per le coppie omosessuali di sesso maschile.\nAfrica.\nSudafrica.\nIn Sudafrica sono possibili sia l'adozione congiunta che la \"step-child adoption\" sin dal 2002.\nEuropa.\nAndorra.\nL'adozione congiunta di minori \u00e8 aperta alle coppie dello stesso sesso per effetto della legge che ha istituito l'unione civile per coppie dello stesso sesso e ha garantito la possibilit\u00e0 di adottare congiuntamente minori alle coppie dello stesso sesso unite civilmente o conviventi di fatto, approvata nel 2014.\nAustria.\nIn Austria l'adozione di minorenni da parte di coppie dello stesso sesso \u00e8 divenuta legale il 14 gennaio 2015, per effetto della sentenza della Corte Costituzionale austriaca che ha dichiarato non conforme alla costituzione il divieto fino ad allora esistente. In precedenza, grazie ad una legge promulgata nel 2013, alle coppie omosessuali era consentita solo l'adozione dei figli biologici di uno dei partner, ma non adottare congiuntamente figli non biologici.\nLussemburgo.\nL'adozione congiunta di minori \u00e8 aperta alle coppie dello stesso sesso per effetto della legge che ha garantito alle coppie dello stesso sesso l'accesso al matrimonio, approvata nel corso del 2014 ed entrata in vigore a inizio 2015.\nSpagna.\nIn Spagna l'adozione di bambini da parte di coppie dello stesso sesso \u00e8 legale ai sensi del Codice Civile spagnolo cos\u00ec come modificato dalla legge che nel 2005 ha aperto il matrimonio, e con esso l'adozione congiunta di minori, alle coppie dello stesso sesso. In conformit\u00e0 a quanto previsto dal Codice Civile, gli omosessuali (di sesso maschile o femminile) possono adottare bambini anche da persone singole cos\u00ec come \u00e8 permesso a chi \u00e8 eterosessuale.\nA livello regionale, nelle comunit\u00e0 autonome spagnole di Catalogna, Aragona, Navarra, Paesi Baschi e Cantabria la possibilit\u00e0 di adottare congiuntamente minori \u00e8 consentita anche alle coppie dello stesso sesso (e alle coppie di sesso diverso) conviventi.\nFrancia.\nIn Francia l'adozione di bambini da parte di coppie dello stesso sesso \u00e8 legale ai sensi del Codice Civile francese cos\u00ec come modificato dalla legge che nel 2013 ha aperto il matrimonio, e con esso l'adozione congiunta di minori sia nella tipologia semplice sia nella tipologia plenaria, alle coppie dello stesso sesso. Inoltre, omosessuali possono adottare bambini anche da persone singole cos\u00ec come \u00e8 permesso a chi \u00e8 eterosessuale.\nLa possibilit\u00e0 di adottare congiuntamente minori, essendo prerogativa delle coppie di qualsiasi composizione sessuale unite in matrimonio, non \u00e8 consentita alle coppie dello stesso sesso (o di sesso diverso) conviventi, le quali per\u00f2 possono comunque beneficiare delle norme del Codice Civile francese che consentono a qualsiasi genitore in convivenza con una persona dello stesso sesso o di sesso diverso la possibilit\u00e0 di delega totale o parziale dell'esercizio della podest\u00e0 genitoriale in favore del partner.\nGermania.\nCon una sentenza del 2013 la Corte costituzionale tedesca aveva aperto alla adozione del figlio del partner con cui era stata stipulata un'unione civile ed aveva posto le basi per legittimare costituzionalmente l'adozione congiunta. L'adozione congiunta di minori \u00e8 aperta alle coppie dello stesso sesso per effetto della legge che ha garantito alle coppie dello stesso sesso l'accesso al matrimonio, approvata nel 2017.\nRegno Unito.\nNel Regno Unito l'adozione di bambini da parte di coppie dello stesso sesso \u00e8 legale per effetto dell\"Adoption and Children Act 2002\", legge che ha aperto l'adozione congiunta di minori alle coppie di fatto di sesso diverso e dello stesso sesso in Inghilterra e Galles, dell\"'Adoption and Children (Scotland) Act 2007\", legge approvata a larga maggioranza dai membri del Parlamento della Scozia nel corso del 2006 che ha allineato la legislazione scozzese in materia di adozione congiunta di minori a quella inglese e gallese, e della sentenza in proposito emessa dalla Corte d'Appello dell'Irlanda del Nord nel giugno 2013, che ha allineato l'Irlanda del Nord al resto del Regno Unito. Prima di queste riforme ciascun membro di tali coppie poteva adottare, ma i figli risultavano figli di genitori single e il partner era escluso dalla genitorialit\u00e0 e non aveva alcun legame parentale con il figlio.\nBelgio.\nIl Parlamento del Belgio ha votato il 24 aprile 2006 una riforma che permette l'adozione da parte di coppie composte da persone dello stesso sesso. Dopo l'approvazione alla Camera (77 voti a favore, 62 contro e due astensioni) la legge \u00e8 stata approvata senza emendamenti dal Senato con 34 voti a favore, 33 contro e due astensioni. Dal 2003 in Belgio \u00e8 possibile il matrimonio omosessuale, ma sino a quella data non era possibile l'adozione, che era consentita solo alle coppie eterosessuali.\nPaesi Bassi.\nNei Paesi Bassi l'adozione congiunta di minori \u00e8 aperta alle coppie dello stesso sesso per effetto della riforma del 2001 in materia di adozioni che ha modificato il Codice Civile di modo da garantire la possibilit\u00e0 di adottare bambini a coppie, unite in matrimonio o conviventi, di qualsiasi composizione sessuale. Precedentemente, l'adozione congiunta di minori era consentita soltanto a coppie, unite in matrimonio o conviventi, di sesso diverso. La riforma \u00e8 stata approvata in via definitiva dal parlamento nazionale nel dicembre del 2000 ed \u00e8 entrata in vigore il 1\u00ba aprile 2001 insieme a una riforma che ha aperto il matrimonio alle coppie dello stesso sesso e ad alcune norme atte a modificare varie leggi dell'ordinamento giuridico del Paese in relazione all'apertura di matrimonio e adozioni; tra di esse vi era una norma che introduceva nell'ordinamento il requisito di essere coniugi di sesso diverso per poter adottare congiuntamente minori provenienti da altri Paesi, poi abrogato nel 2008.\nIslanda.\nIn Islanda l'adozione da parte delle coppie dello stesso sesso \u00e8 possibile in conseguenza dell'introduzione del matrimonio tra persone dello stesso sesso adottato il 27 giugno 2010. Il disegno di legge \u00e8 stato approvato dal parlamento islandese, l\"'Althing\", l'11 giugno 2010, senza alcun voto a sfavore.\nItalia.\nIn Italia l'adozione del configlio all'interno di coppie omosessuali non \u00e8 riconosciuta a livello legislativo. L\"'adozione del configlio (o stepchild adoption)\" \u00e8 disciplinata sin dal 1983 con la Legge 4 maggio 1983, n. 184 \"\"Diritto del minore ad una famiglia\" e permette l'adozione del figlio del coniuge.\nL'art. 44 prevede deroghe per alcuni casi specifici:\nLa \"stepchild adoption\" (legge n\u00ba 184 del 4 maggio 1983) all'interno di coppie omosessuali \u00e8 stata riconosciuta per via giurisprudenziale gi\u00e0 dal 2014 prima della emanazione della Legge 20 maggio 2016 n. 76, meglio nota come Legge Cirinn\u00e0, che ha introdotto le unioni civili tra persone dello stesso sesso. La novella del 2016 non interviene in tema di \"stepchild adoption\" se non per prevedere espressamente che \"resta fermo quanto previsto e consentito in materia di adozione dalle norme vigenti\"\", non impedendo cos\u00ec l'evoluzione giurisprudenziale che consente la possibilit\u00e0 da parte dei tribunali di applicare le norme sull'adozione in casi particolari che dal 2007 \u00e8 ammessa anche in coppie non legate da vincolo matrimoniale e quindi anche a coppie omosessuali.\nNel 2014 il Tribunale dei Minori di Roma ha ritenuto che nessuna legge esprima il divieto per un genitore omosessuale di richiedere l'adozione del figlio del partner. \"Considerando che l'obiettivo primario \u00e8 il bene superiore del minore, \u00e8 stato permesso ad una donna di adottare la figlia naturale della compagna.\" Per questo caso il tribunale si bas\u00f2 sull'art. 44 della legge del 4 maggio 1983.\nAlcune settimane dopo l'entrata in vigore della legge Cirinn\u00e0, la prima sezione civile della Corte di Cassazione ha respinto il ricorso del procuratore generale e ha confermato la sentenza della Corte d'Appello di Roma, con la quale era stata gi\u00e0 confermata la sopra menzionata domanda di adozione al Tribunale dei Minori di Roma della minore proposta dalla partner della madre, con lei convivente in modo stabile. Con la sentenza 12962/16, pubblicata il 22 giugno 2016, i giudici della Suprema Corte hanno definitivamente confermato questa adozione, affermando che \"\"non determina in astratto un conflitto di interessi tra il genitore biologico e il minore adottando, ma richiede che l'eventuale conflitto sia accertato in concreto dal giudice\". Secondo la Cassazione, inoltre, questa adozione \"prescinde da un preesistente stato di abbandono del minore e pu\u00f2 essere ammessa semprech\u00e9, alla luce di una rigorosa indagine di fatto svolta dal giudice, realizzi effettivamente il preminente interesse del minore\"\". L'adozione all'estero \u00e8 consentita perch\u00e9 non contrasta con i principi di ordine pubblico internazionale il riconoscimento degli effetti di un provvedimento giurisdizionale straniero di adozione di minore da parte di coppia omoaffettiva che attribuisca lo status genitoriale secondo il modello dell'adozione piena o legittimante.\nIrlanda.\nIn Irlanda il \"Children and Family Relationship Bill\", disegno di legge che regolamenta l'adozione da parte dei genitori dello stesso sesso, \u00e8 stato approvato dalla camera bassa del Parlamento irlandese nel marzo 2015. Il Senato ha approvato in via definitiva il testo il 3 aprile 2014, con 20 voti favorevoli e 2 contrari. La legge \u00e8 stata promulgata dal presidente Michael D. Higgins.\nMalta.\nL'adozione congiunta di minori \u00e8 aperta alle coppie dello stesso sesso per effetto della legge che ha garantito alle coppie dello stesso sesso l'accesso al matrimonio, approvata nel 2017, della legge in materia di coabitazione, approvata nello stesso anno, e della legge in materia di unione civile, approvata nel 2014.\nCorte europea dei diritti dell'uomo.\nLa Corte europea dei diritti dell'uomo nel febbraio 2013 ha accolto il ricorso portato avanti da una donna omosessuale austriaca che nel suo Paese si era vista negare la possibilit\u00e0 di adottare il figlio della propria convivente come consentito all'interno delle coppie conviventi di sesso diverso, sentenziando che tale negazione costituisce discriminazione per orientamento sessuale e violazione del diritto al rispetto della vita familiare; nel gennaio 2008 la Corte aveva fatto valutazioni simili accogliendo il ricorso portato avanti da una donna omosessuale francese che nel suo Paese si era vista negare la possibilit\u00e0 di adottare un minore da persona singola come consentito alle persone singole eterosessuali., stabilendo che laddove uno Stato riconosce alle persone non coniugate la possibilit\u00e0 di adottare un bambino, la legge deve essere applicata senza alcuna discriminazione, a prescindere dall'orientamento sessuale del richiedente, tenendo anche conto del fatto che questi potrebbe ottenere un'adozione in quanto \"single\" che, nel preminente interesse stesso del minore, non potrebbe poi essere revocata a seguito di una unione civile registrata o di una coabitazione con un partner dello stesso sesso.\nNord America.\nCanada.\nIn Canada, l'adozione dipende dalla giurisdizione provinciale e territoriale. L'adozione da parte di coppie dello stesso sesso \u00e8 legale in tutte le province.\nStati Uniti d'America.\nL'adozione da parte di una singola persona (indipendentemente dall'orientamento sessuale) \u00e8 legale nell'intera giurisdizione degli Stati Uniti, mentre l'adozione da parte di una coppia omosessuale \u00e8 ancora illegale nel solo territorio delle Samoa Americane.\nMessico.\nAttualmente permettono l'adozione a coppie dello stesso sesso gli stati di Baja California, Citt\u00e0 del Messico, Campeche, Chiapas, Chihuahua, Coahuila, Colima, Michoac\u00e1n, Morelos, Quer\u00e9taro e Veracruz.\nOceania.\nAustralia.\nLe coppie dello stesso sesso sono autorizzate ad adottare minori nel territorio della capitale e in tutti e sei gli Stati della federazione: Nuovo Galles del Sud, Australia Occidentale, Victoria, Queensland, Australia Meridionale e Tasmania.\nNuova Zelanda.\nNella Nuova Zelanda l'adozione di bambini da parte di coppie dello stesso sesso \u00e8 legale dal 17 aprile 2013 per effetto della modifica del Marriage Act del 1955.La modifica legislativa ha aperto l'istituto del matrimonio anche alle coppie dello stesso sesso.\nI coniugi possono quindi accedere all'adozione congiunta di minori a prescindere dal fatto che essi siano un uomo e una donna, due uomini o due donne.\nSud America.\nL'adozione da parte delle coppie dello stesso sesso \u00e8 stata legalizzata da Argentina, Brasile, Colombia, Guyana francese ed Uruguay.\nArgentina.\nIn Argentina l'adozione di bambini da parte di coppie dello stesso sesso \u00e8 legale per effetto della riforma che nel 2010 ha aperto il matrimonio a coppie di qualsiasi composizione sessuale. I coniugi possono quindi accedere all'adozione congiunta di minori a prescindere dal fatto che essi siano un uomo e una donna, due uomini o due donne.\nBrasile.\nIn Brasile l'adozione congiunta di minori \u00e8 aperta alle coppie dello stesso sesso in conseguenza a quanto sentenziato nel 2011 dal Tribunale supremo federale, massimo organo giudiziario del Paese per le questioni di carattere costituzionale, in materia di eguale trattamento delle coppie dello stesso sesso rispetto alle altre coppie.. La normativa nazionale sulle adozioni garantisce la possibilit\u00e0 di adottare bambini alle coppie unite in matrimonio o in convivenza continuativa, senza fare riferimento al sesso dei componenti.\nUruguay.\nIn Uruguay l'adozione congiunta di minori \u00e8 aperta alle coppie dello stesso sesso per effetto della riforma del 2009 in materia di adozioni, che ha esteso la possibilit\u00e0 di adottare bambini alle coppie in \"uni\u00f3n concubinaria\", e della riforma del 2013 in materia di diritto a contrarre matrimonio, che ha garantito l'accesso al matrimonio alle coppie dello stesso sesso.\nAnalisi e ricerche.\nL'American Psychological Association (APA) nel 2004 ha dichiarato di opporsi a qualsiasi discriminazione fondata sull'orientamento sessuale in materia di adozioni da parte di persone omosessuali:\nGli studi sui quali si basano le posizioni ufficiali dell'American Psychological Association, American Psychiatric Association, American Academy of Pediatrics, Australian Psychological Society e Australian Medical Association e altre associazioni di professionisti che operano nel campo della salute mentale hanno evidenziato che non sussistono differenze negli effetti della omogenitorialit\u00e0 rispetto alla genitorialit\u00e0 eterosessuale sul benessere mentale del bambino.\nAnche l'American Psychiatric Association ha espresso posizioni simili ed insieme ad altre associazioni di professionisti ha firmato un documento in cui si esamina la letteratura in merito alla salute delle persone omosessuali e dei minori cresciuti con genitori omosessuali evidenziando che i minori beneficerebbero del diritto al matrimonio delle coppie omosessuali; nello stesso testo si esprimono anche dubbi sulle cosiddette \"terapie riparative\" rispetto alle quali si nota la mancanza di ricerche scientificamente valide che sostengano la riuscita o la sicurezza di tali interventi.\nCritiche.\nLa Congregazione per la Dottrina della Fede si oppone ai progetti di riconoscimento legale delle unioni tra persone omosessuali, considerando tali unioni e relazioni \"innaturali\" e di conseguenza sarebbe una \"violenza\" l'inserimento dei bambini all'interno di nuclei familiari omosessuali per mezzo dell'adozione. Secondo tale opinione, ci\u00f2 si porrebbe in contraddizione con il principio, riconosciuto dalla Convenzione internazionale sui diritti dell'infanzia, secondo il quale l'interesse superiore da tutelare prioritariamente \u00e8 quello del bambino.\nUno studio molto controverso \u00e8 stato, per esempio, quello del sociologo Mark Regnerus, che fu poi interpretato da diverse associazioni fondamentaliste cristiane attribuendo all'omosessualit\u00e0 dei genitori il disagio psichico dei bambini da essi educati, quando invece ci\u00f2 era dovuto all'instabilit\u00e0 familiare tipica di figli di genitori divorziati (il fatto che uno dei genitori fosse omosessuale e che si fosse fidanzato con una persona dello stesso sesso non aveva alcuna rilevanza). Lo stesso Mark Regnerus ha poi ammesso che il suo studio era stato interpretato male.\nBibliografia.\nFilm.\nAny Day Now \u00e8 un film del 2012 diretto da Travis Fine, basato su una storia vera che tocca questioni legali e sociali nel corso degli anni settanta."}
{"id": "4700295", "revid": "110157", "url": "https://it.wikipedia.org/wiki?curid=4700295", "title": "Liduina", "text": "Origine e diffusione.\n\u00c8 un derivato femminile di \"Lidwin\", nome germanico composto dagli elementi \"liud\" (o \"leud\", \"popolo\", \"gente\") e \"win\" (\"amico\"). In pochi casi, il primo elemento di \"Ludwin\" pu\u00f2 anche essere ricondotto a \"hlud\" (\"famoso\").\nIl nome francese femminile \"Ludivine\", che venne reso celebre dalla serie televisiva degli anni settanta \"Les Gens de Mogador\", potrebbe essere un suo derivato.\nOnomastico.\nL'onomastico si festeggia in genere il 14 aprile in memoria di santa Liduina, vergine di Schiedam. Con questo nome si ricorda anche una beata, Liduina Meneguzzi, religiosa e missionaria in Etiopia, il 1\u00ba dicembre."}
{"id": "4700296", "revid": "47767", "url": "https://it.wikipedia.org/wiki?curid=4700296", "title": "Liduino", "text": ""}
{"id": "4700297", "revid": "47767", "url": "https://it.wikipedia.org/wiki?curid=4700297", "title": "Lidwina", "text": ""}
{"id": "4700299", "revid": "47767", "url": "https://it.wikipedia.org/wiki?curid=4700299", "title": "Ludivine", "text": ""}
{"id": "4700300", "revid": "47767", "url": "https://it.wikipedia.org/wiki?curid=4700300", "title": "Lidwin", "text": ""}
{"id": "4700307", "revid": "750678", "url": "https://it.wikipedia.org/wiki?curid=4700307", "title": "Britain's Next Top Model (quarta edizione)", "text": "La quarta stagione di \"Britain's Next Top Model\" \u00e8 andata in onda sul canale \"SKY Living\" dal 21 aprile al 7 luglio 2008, ancora una volta sotto la conduzione di Lisa Snowdon, la quale era anche membro della giuria insieme a due volti nuovi: il fotografo islandese Huggy Ragnarsson e l'esperto di moda Gerry DeVeaux, che hanno sostituito i precedenti giurati Paula Hamilton e Jonathan Phang.\nIn questa edizione hanno gareggiato 14 concorrenti provenienti da tutta il Regno Unito e la destinazione internazionale \u00e8 stata Citt\u00e0 del Capo, in Sudafrica; la vincitrice, la diciottenne Alex Evans di Cranleigh, Inghilterra, ha portato a casa un contratto con l'agenzia \"Models 1\", una campagna pubblicitaria per la \"Revlon Cosmetics\" e un servizio con copertina per la rivista \"Company Magazine\".\nLa seconda classificata, Catherine Thomas, ha partecipato, a inizio 2012, alla diciottesima stagione di \"America's Next Top Model\" insieme ad altre sei concorrenti britanniche, classificandosi sesta."}
{"id": "4700308", "revid": "690118", "url": "https://it.wikipedia.org/wiki?curid=4700308", "title": "Raggruppamento Sahariano &quot;Mannerini&quot;", "text": ""}
{"id": "4700310", "revid": "767487", "url": "https://it.wikipedia.org/wiki?curid=4700310", "title": "When the Man Speaks", "text": "When the Man Speaks \u00e8 un cortometraggio muto del 1917 diretto da E.H. Calvert e prodotto dalla Essanay di Chicago. \u00c8 il quarto dei sedici episodi del serial \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 6 gennaio 1917."}
{"id": "4700311", "revid": "1819104", "url": "https://it.wikipedia.org/wiki?curid=4700311", "title": "Jean-Yves Raimbaud", "text": "Carriera.\nAll'et\u00e0 di 14 anni, abbandona gli studi per dedicarsi alla pittura. Nel 1975 entra a far parte del mondo dell'animazione incontrando diversi registi. Proseguendo la sua carriera a Parigi contribuir\u00e0 a diverse serie animate. Nel 1986 fonda l'azienda Jingle, anche se poi essa va in bancarotta nel 1993. Oggi, invece \u00e8 tuttora conosciuto per il suo lavoro alla Gaumont e alla Xilam dove crea la serie \"Space Goofs - Vicini, troppo vicini!\" insieme a Philippe Traversat mentre nel 1998 realizza il suo pi\u00f9 grande successo: \"Oggy e i Maledetti scarafaggi,\" dove crea il protagonista Oggy perseguitato dagli scarafaggi Joey, Dee Dee e Marky. Scompare nel 1998 a Parigi mentre combatteva contro un cancro ai polmoni che lo affliggeva sin dai primi anni '90."}
{"id": "4700323", "revid": "182396", "url": "https://it.wikipedia.org/wiki?curid=4700323", "title": "Societ\u00e0 romana", "text": ""}
{"id": "4700325", "revid": "125226054", "url": "https://it.wikipedia.org/wiki?curid=4700325", "title": "Immortalit\u00e0 biologica", "text": "L'immortalit\u00e0 biologica \u00e8 uno stato fisiologico caratterizzato da un tasso di mortalit\u00e0 da senescenza cellulare nullo o basso. Alcune specie unicellulari o pluricellulari possono raggiungere questo stato biologico durante la loro vita o dopo aver vissuto abbastanza a lungo. Un organismo biologicamente immortale pu\u00f2 comunque morire per cause diverse dall'invecchiamento, ad esempio per malattia, per gravi ferite provocate da agenti esterni, per intossicazione o per predazione.\nOrganismi biologicamente immortali.\nEsistono varie specie animali che possono raggiungere lo stato di immortalit\u00e0 biologica, come alcuni tardigradi e alcune specie di astici. La specie pi\u00f9 nota per la sua immortalit\u00e0 biologica \u00e8 la \"Turritopsis nutricula\", un idrozoo in grado di tornare allo stato di polipo dopo aver raggiunto lo stato di medusa adulta tramite un processo di transdifferenziazione che, teoricamente, potrebbe ripetersi all'infinito."}
{"id": "4700326", "revid": "253269", "url": "https://it.wikipedia.org/wiki?curid=4700326", "title": "Jonathan Hole", "text": "Recit\u00f2 in 36 film dal 1951 al 1978 e apparve in oltre 120 produzioni televisive dal 1951 al 1990.\nBiografia.\nJonathan Hole nacque a Eldora, in Iowa, il 13 agosto 1904. Inizi\u00f2 la sua carriera nel vaudeville durante gli anni 20, ma lavor\u00f2 anche alla radio in Iowa e successivamente a New York, Detroit, Chicago e Los Angeles. Affin\u00f2 le sue doti di interprete negli anni 1924-1934 in produzioni teatrali a New York.\nFece il suo debutto sul grande schermo nel 1951, non accreditato, nel film \"Two Dollar Bettor\" nel ruolo di uno scommettitore di corse di cavalli ubriaco. Prese parte poi a numerose serie televisive in piccole parti, ruoli secondari e comparse da guest star in ruoli diversi anche nella stessa serie. Apparve sette volte ciascuna in \"Dragnet\", \"La legge di Burke\" e \"La fattoria dei giorni felici\" e cinque volte ciascuna in \"Maverick\" e \"Perry Mason\".\nFece le sue ultime apparizioni in un episodio della serie televisiva \"Agenzia Luna Blu\" (1989), che lo vide nel ruolo di Chip, e nel film per la televisione \"Silhouette\" (1990), in cui interpret\u00f2 l'uomo nell'hotel.\nFu sposato con l'attrice Betty Hanna (1903-1976). Mor\u00ec a North Hollywood, in California, a 93 anni, l'11 febbraio 1998 e fu seppellito al Westwood Memorial Park di Los Angeles accanto alla moglie."}
{"id": "4700328", "revid": "522082", "url": "https://it.wikipedia.org/wiki?curid=4700328", "title": "Lago di Limini", "text": ""}
{"id": "4700330", "revid": "3115", "url": "https://it.wikipedia.org/wiki?curid=4700330", "title": "Claire de Castelbajac", "text": "Nota per la sua testimonianza sulla gioia nella vita spirituale, \u00e8 stata dichiarata serva di Dio dalla Chiesa cattolica, che nel 1990 ha avviato il suo processo di beatificazione.\nBiografia.\nL'infanzia in Marocco e in Francia.\nPassa i primi anni della sua infanzia in Marocco, per poi trasferirsi con la famiglia in Francia, nel Gers.\nCresciuta in una famiglia cattolica, ha un carattere aperto ed entusiasta, ma gi\u00e0 da bambina numerose malattie ne rivelano la gracilit\u00e0 di salute.\nDa adolescente desidera un futuro come missionaria. Nel 1968 \u00e8 colpita del vento di contestazione che soffia sulla Chiesa e si impegna nella preghiera, in particolare alla Vergine Maria.\nGli anni a Roma.\nDopo aver iniziato gli studi universitari a Tolosa, Claire decide di seguire la sua passione per l'arte pittorica e nel 1972 si trasferisce a Roma, dove si specializza nel restauro di opere d'arte presso l'Istituto centrale del restauro. Anche in questo periodo Claire sente e condivide con le persone che la circondano la sua vocazione alla felicit\u00e0 ma conosce, al tempo stesso, un periodo di crisi spirituale.\nNell'estate del 1974, Claire si reca per alcune settimane in pellegrinaggio con un gruppo di amici in Terra Santa, sotto la guida di un padre domenicano. Questa esperienza si rivela fondamentale per la sua vita spirituale, che si orienta ormai verso una piena disponibilit\u00e0 a Dio.\nDopo il ritorno dalla Terra Santa, Claire lavora sugli affreschi di Santa Chiara, nella basilica di San Francesco di Assisi. \u00c8 un periodo intenso, di preghiera e di interiorizzazione, vissuto a contatto con le monache benedettine presso le quali sceglie di alloggiare.\nLa morte.\nRientrata per un breve periodo in Francia, il 30 dicembre 1974 trascorre la giornata prosternata in ginocchio davanti alla Grotta di Massabielle presso Lourdes dove prega a lungo la Beata Vergine. Sabato 4 gennaio \u00e8 colpita da una meningoencefalite virale fulminante. Il 17, incosciente, riceve l'unzione degli ammalati. La sera del 20 cade in coma irreversibile. Muore mercoled\u00ec 22 gennaio 1975, verso le cinque del pomeriggio.\nDal 2004 il suo corpo \u00e8 conservato all'interno della chiesa dell'abbazia di Santa Maria di Boulaur.\nDopo la morte.\nLa riscoperta e la valorizzazione.\nIl pensiero e la testimonianza di Claire de Castelbajac sono stati noti in vita solo alle persone che l'hanno incontrata e conosciuta. La raccolta delle sue lettere \u00e8 stata infatti pubblicata postuma, nel 1977, insieme ad alcune testimonianze biografiche. Negli anni successivi il suo pensiero e la sua testimonianza sono stati oggetto di riflessione e rielaborazione, che si sono tradotti nella realizzazione di studi e pubblicazioni che l'hanno fatto conoscere al di l\u00e0 dei confini francesi. La sua vita ha inoltre ispirato la composizione di spettacoli teatrali, come \"Claire de Castelbajac, ou quand la lumi\u00e8re nous traverse\" (\"Quando la luce ci attraversa\", 2010).\nIl processo di beatificazione.\nL'inchiesta ufficiale in vista della sua eventuale beatificazione \u00e8 iniziata nel 1990 e si \u00e8 conclusa a livello diocesano il 16 febbraio 2008. Il decreto di validit\u00e0 dell'inchiesta diocesana \u00e8 stato firmato a Roma il 4 giugno 2009 da monsignor Angelo Amato, prefetto della Congregazione per le Cause dei Santi."}
{"id": "4700331", "revid": "767487", "url": "https://it.wikipedia.org/wiki?curid=4700331", "title": "The Girl God Made for Jones", "text": "The Girl God Made for Jones \u00e8 un cortometraggio muto del 1917 diretto da Richard Foster Baker e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 2 gennaio 1917."}
{"id": "4700338", "revid": "729019", "url": "https://it.wikipedia.org/wiki?curid=4700338", "title": "Stazione di Giurdignano", "text": " \nLa stazione di Giurdignano \u00e8 una fermata ferroviaria posta sulla linea Lecce-Maglie-Otranto, costruita per servire la localit\u00e0 di Giurdignano.\nL'impianto ferroviario \u00e8 gestito dalle Ferrovie del Sud Est (FSE).\nCaratteristiche.\nLa linea \u00e8 armata a binario semplice non elettrificato, con scartamento di 1435 mm.\nServizi.\nLa fermata dispone di:\nMovimento.\nLa stazione \u00e8 servita dai treni locali di Ferrovie del Sud Est della direttrice Lecce-Maglie-Otranto."}
{"id": "4700340", "revid": "47767", "url": "https://it.wikipedia.org/wiki?curid=4700340", "title": "Britain's Next Top Model (quinta edizione)", "text": "La quinta stagione di \"Britain's Next Top Model\" \u00e8 andata in onda sul canale Living dal 20 aprile al 6 luglio 2009, per l'ultima volta sotto la conduzione di Lisa Snowdon, presente anche in qualit\u00e0 di giudice insieme al riconfermato Huggy Ragnarsson e al nuovo arrivo Louis Mariette.\nRispetto alle precedenti edizioni, vengono presentate 20 semifinaliste che, al termine di un cosiddetto \"bootcamp\" nel quale si battono per impressionare quanto pi\u00f9 la giuria, vengono ridotte prima a 15 e infine alle 13 finaliste, che nel corso del programma si sono sfidate per giungere all'ambito titolo di miglior modella inglese ed a conquistare i premi in palio: un contratto con l'agenzia \"Models 1\", una campagna pubblicitaria per la Revlon Cosmetics e un servizio con copertina per la rivista \"Company Magazine\".\nLa vincitrice \u00e8 stata la diciannovenne Mecia Simson di Plymouth, Inghilterra.\nLe concorrenti Annaliese Dayes, Ashley Brown e Sophie Sumner hanno partecipato, a inizio 2012, alla diciottesima edizione di America's Next Top Model assieme ad altre quattro concorrenti inglesi di altre edizioni; la Brown si \u00e8 classificata decima, la Dayes \u00e8 arrivata terza, mentre la Sumner ha portato a casa il titolo.\nLe destinazioni internazionali per questa edizione sono state l'Islanda e l'Argentina."}
{"id": "4700342", "revid": "729019", "url": "https://it.wikipedia.org/wiki?curid=4700342", "title": "Stazione di Cannole", "text": " \nLa stazione di Cannole \u00e8 una fermata ferroviaria posta sulla linea Lecce-Maglie-Otranto, costruita per servire la localit\u00e0 di Cannole.\nL'impianto ferroviario \u00e8 gestito dalle Ferrovie del Sud Est (FSE).\nCaratteristiche.\nLa linea \u00e8 armata a binario semplice non elettrificato, con scartamento di 1435 mm.\nServizi.\nLa fermata dispone di:\nMovimento.\nLa fermata \u00e8 servita dai treni locali di Ferrovie del Sud Est della direttrice Lecce-Maglie-Otranto."}
{"id": "4700346", "revid": "300067", "url": "https://it.wikipedia.org/wiki?curid=4700346", "title": "Nemanja Mitrovi\u0107", "text": "Carriera.\nDopo quattro stagioni alla University of Portland, ha giocato la sua prima stagione da professionista con il Kavala, con cui ha disputato 25 partite nella massima serie greca. Il 30 settembre 2013 si trasferisce ufficialmente alla Sutor Basket Montegranaro in Serie A.\nDal 2012 gioca in Nazionale, avendo esordito in occasione delle qualificazioni a EuroBasket 2013"}
{"id": "4700348", "revid": "599013", "url": "https://it.wikipedia.org/wiki?curid=4700348", "title": "Nemanja Mitrovic", "text": ""}
{"id": "4700355", "revid": "125748843", "url": "https://it.wikipedia.org/wiki?curid=4700355", "title": "\u017deljko \u0160aki\u0107", "text": "Carriera.\nHa iniziato la carriera al Dubrava in A1 Liga, passando poi dopo 3 stagioni allo Zrinjski Mostar. Disputa quindi un biennio (2011-2013) al \u0160iroki e nel 2013 si trasferisce in Serie A alla Sutor Basket Montegranaro.\nCon la Nazionale Under-20 croata ha disputato gli Europei 2008 di categoria."}
{"id": "4700356", "revid": "287204", "url": "https://it.wikipedia.org/wiki?curid=4700356", "title": "Zeljko Sakic", "text": ""}
{"id": "4700361", "revid": "729019", "url": "https://it.wikipedia.org/wiki?curid=4700361", "title": "Raggruppamento sahariano &quot;Mannerini&quot;", "text": "Il Raggruppamento sahariano \"Mannerini\", dal nome del comandante il generale Alberto Mannerini (per distinguerlo dal precedente Raggruppamento sahariano \"Maletti\"), fu una grande unit\u00e0 del Regio Esercito operante in Tunisia durante la seconda guerra mondiale.\nStoria.\nIl \"Raggruppamento \"Mannerini\"\" era un'unit\u00e0 di livello divisionale sui generis creata con unit\u00e0 sia coloniali che nazionali, attivata nei primi mesi del 1943, durante la campagna di Tunisia. L'organico vari\u00f2 molto nel tempo e spesso non \u00e8 ricostruibile. Ci\u00f2 \u00e8 dovuto al fatto che essa era composta con le unit\u00e0 di complementi tratte da altre grandi unit\u00e0 o da reparti reduci di unit\u00e0 sbandate o distrutte.\nSchierate sulla linea del Mareth, le unit\u00e0 del \"Mannerini\" furono impegnate in operazioni a lungo raggio nel deserto, soprattutto in contrasto al Long Range Desert Group. Il raggruppamento partecip\u00f2 in maniera organica alle battaglie della campagna di Tunisia, in particolare all'Operazione Pugilist. Nell'ambito di questa operazione, il \"Mannerini\" costituiva la riserva d'armata della 1\u00aa Armata e si sacrific\u00f2 completamente sulla linea del Uadi Akarit, presso El Hamma ed Sebkhet el Nual.\nOrganizzazione.\nLa forza del \"Mannerini\" si attestava su circa 6\u00a0000 uomini. I reparti nazionali provenivano in particolare dalle distrutte divisioni \"Savona\" e libiche e dai complementi del XVI e CXVI Battaglione della \"Pistoia\" (LV Battaglione), dalla Polizia dell'Africa Italiana e dalla Guardia alla Frontiera del Settore Sahariano. Le fanterie erano appoggiate da diverse unit\u00e0 blindate e corazzate, quali il R.E.Co (Raggruppamento Esplorante Corazzato) \"Cavalleggeri di Lodi\" ed elementi del \"Monferrato\", \"Nizza\" e \"Novara\" con autoblindo AB41, carri L6/40 e semoventi L40 da 47/32. La componente d'artiglieria contava su almeno sette batterie, dotate soprattutto di obici da 75/18 Mod. 1934/1935, cannoni da 100/17 e mitragliere antiaeree 20/65 Mod. 35. Al raggruppamento venne poi aggregata una grossa componente di truppe coloniali, quali diverse compagnie auto-avio sahariane, reparti meharisti ed i camionettisti italo-arabi del Gruppo Formazioni \"A\". In tempi diversi con il \"Raggruppamento \"Mannerini\"\" operarono la 103\u00aa Compagnia arditi camionettisti del 10\u00ba Reggimento arditi, la 3\u00aa Compagnia PAI ed il VI Battaglione CC.NN.."}
{"id": "4700364", "revid": "1048993", "url": "https://it.wikipedia.org/wiki?curid=4700364", "title": "Franco Pistoni", "text": "Biografia.\nOriginario di Rieti, \u00e8 attivo come musicista, regista e attore. In teatro ha lavorato, tra gli altri, con Julian Beck, Marco Baliani, Giorgio Barberio Corsetti, Mario Martone e con la Soc\u00ecetas Raffaello Sanzio di Romeo Castellucci, ricevendo tre candidature al Premio Ubu per il teatro. Esordisce nel cinema con il film \"Il nome della rosa\", di Jean-Jacques Annaud, lavorando poi con registi come Bertolucci, Magni, Chiesa, Garrone, Troisi, Baricco, Manfredonia.\nNegli anni novanta rappresenta opere avanguardistiche di ricerca teatrale in tutto il mondo, dall'America del Sud agli Stati Uniti, dall'Asia all'Europa dell'Est, in Australia.\nHa inoltre pubblicato quattro raccolte di poesie: \"L'acustica del Mar Egeo\", \"Emporio di razza\", \"Risonanze di costola\" e \"Delle nuvole ogni sera, resiste\". \nA partire dal 2012 diventa un personaggio televisivo partecipando al programma \"Avanti un altro!\" di Paolo Bonolis nel ruolo de \"Lo iettatore\", ispirato al personaggio da lui interpretato nel film di Luigi Magni \"'o Re\". Il 1\u00ba aprile 2016 partecipa alla terza puntata della settima edizione di \"Ciao Darwin\" come rappresentante della categoria \"Brutti\". Il 31 ottobre 2016 entra nella casa del \"Grande Fratello VIP\" durante la semifinale, nei panni de \"Lo iettatore\".\nDoppiatori.\nNonostante sia italiano, Franco Pistoni \u00e8 stato doppiato da:"}
{"id": "4700375", "revid": "228587", "url": "https://it.wikipedia.org/wiki?curid=4700375", "title": "Indice RTS", "text": "L'Indice RTS (abbreviato: RTSI, Russo: \u0418\u043d\u0434\u0435\u043a\u0441 \u0420\u0422\u0421) \u00e8 un indice ponderato per la capitalizzazione del flottante di 50 titoli russi negoziati alla Borsa di Mosca\nL'elenco dei titoli viene rivista ogni tre mesi, dal Comitato Informazioni RTS.\nIl valore dell'indice RTS \u00e8 calcolato in tempo reale. L'indice \u00e8 stato introdotto il 1\u00ba settembre 1995 con un valore base di 100.\nOltre all'ndice RTS, il MICEX-RTS calcola e pubblica anche l' RTS Standard Index (RTSSTD), l'indice RTS-2, l'indice RTS Siberia e sette indici settoriali (telecomunicazioni, finanza, Metalli e miniere, Petrolio e gas, industriale, Consumo e dettaglio, e utenze elettriche)\nComponenti.\nDurante il periodo dal 17 marzo 2017 al 16 giugno 2017, la composizione dell'Indice RTS \u00e8 il seguente:"}
{"id": "4700379", "revid": "300067", "url": "https://it.wikipedia.org/wiki?curid=4700379", "title": "Temple City (California)", "text": ""}
{"id": "4700380", "revid": "1149807", "url": "https://it.wikipedia.org/wiki?curid=4700380", "title": "SigFig", "text": "SigFig (chiamata fino al 2012 Wikinvest) \u00e8 un portale web dedicato agli investimenti finanziari che usa il formato wiki. Fu fondato nel 2007 da Parker Conrad e Michael Sha.\nIl sito vinse nel 2008 il premio Web interattivo SXSW.\nI contributi ricadono sotto le due categorie principali: \"Imprese\" e \"concetti\". Il primo offre analisi finanziaria e di business su singole aziende mentre il secondo prende in esame le tendenze in questioni economiche pi\u00f9 ampie.\nOltre ad essere una risorsa di informazioni per il pubblico, le analisi finanziarie del sito vengono citate anche nelle pubblicazioni aziendali tradizionali come il \"Wall Street Journal\".\nDal novembre 2008 il sito copre oltre 1800 imprese e oltre 180 istanze economiche, e ha intorno ai 1400 contributori. Wikinvest forniva anche un servizio di diffusione per blogger finanziari, the \"Wikinvest Wire\". Inoltre, la funzione \" WikiCharts\" permetteva di incapsulare grafici finanziari in altri siti web."}
{"id": "4700381", "revid": "287204", "url": "https://it.wikipedia.org/wiki?curid=4700381", "title": "Linda Grubben", "text": "Biografia.\nIn Coppa del Mondo esord\u00ec il 12 febbraio 2000 a \u00d6stersund (27\u00aa) e ottenne la prima vittoria, nonch\u00e9 primo podio, l'11 gennaio 2001 a Ruhpolding. Nella stagione 2002-2003 vinse la Coppa del Mondo di specialit\u00e0 nell'individuale.\nIn carriera prese parte a due edizioni dei Giochi olimpici invernali, (39\u00aa nell'individuale, 2\u00aa nella staffetta) e (19\u00aa nella sprint, 15\u00aa nell'inseguimento, 14\u00aa nella partenza in linea, 50\u00aa nell'individuale, 5\u00aa nella staffetta), e a sei dei Campionati mondiali, vincendo sei medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea\nRL = staffetta"}
{"id": "4700382", "revid": "104458", "url": "https://it.wikipedia.org/wiki?curid=4700382", "title": "Linda Tj\u00f8rhom", "text": ""}
{"id": "4700383", "revid": "104458", "url": "https://it.wikipedia.org/wiki?curid=4700383", "title": "Linda Tjorhom", "text": ""}
{"id": "4700384", "revid": "104458", "url": "https://it.wikipedia.org/wiki?curid=4700384", "title": "Linda Tjoerhom", "text": ""}
{"id": "4700385", "revid": "125851593", "url": "https://it.wikipedia.org/wiki?curid=4700385", "title": "Borsa di Mosca", "text": "La Borsa di Mosca (russo: \u041e\u0410\u041e \u041c\u043e\u0441\u043a\u043e\u0432\u0441\u043a\u0430\u044f \u0411\u0438\u0440\u0436\u0430) \u00e8 la pi\u00f9 grande borsa in Russia, con sede a Mosca, in cui si pu\u00f2 commerciare azioni, obbligazioni, derivati e valute.\nNacque il 19 dicembre 2001 attraverso la fusione del MICEX (Moscow Interbank Currency Exchange) e l'indice RTS, entrambe le organizzazioni nacquero negli anni '90 e per due decenni primeggiarono negli scambi finanziari in Russia, essendo anche tra i migliori indici azionari al mondo.\nDalla fusione ci si aspetta diventi uno dei mercati finanziari protagonisti a livello globale, e far diventare Mosca un centro finanziario internazionale."}
{"id": "4700387", "revid": "635893", "url": "https://it.wikipedia.org/wiki?curid=4700387", "title": "Britain's Next Top Model (sesta edizione)", "text": "La sesta stagione di \"Britain's Next Top Model\" \u00e8 andata in onda sul canale Living dal 5 luglio al 4 ottobre 2010, con un cast completamente rinnovato: al timone del programma cos\u00ec come in veste di giudice, troviamo la top model australiana Elle Macpherson, aiutata in giuria dallo stilista Julien MacDonald, dalla stilista e presentatrice Grace Woodward e dal modello Charley Speed.\nIn questa edizione vengono presentate 25 semifinaliste che, al termine di un cosiddetto \"bootcamp\" nel quale si battono per impressionare quanto pi\u00f9 la giuria, vengono ridotte prima a 20 e infine alle 14 finaliste, che nel corso del programma si sono sfidate per giungere all'ambito titolo di miglior modella inglese ed a conquistare i premi in palio: un contratto con l'agenzia \"Models 1\", una campagna pubblicitaria per la Revlon Cosmetics e un servizio con copertina per la rivista \"Company Magazine\".\nLa vincitrice \u00e8 stata la diciottenne Tiffany Pisani di Attard, Malta; la finale si \u00e8 svolta dal vivo sul canale Living il 4 ottobre 2010 e il pubblico del Regno Unito ha potuto contribuire alla scelta.\nLa concorrente Alisha White ha partecipato, a inizio 2012, alla diciottesima edizione di America's Next Top Model assieme ad altre sei concorrenti inglesi di altre edizioni, classificandosi quarta a causa del suo ritiro volontario dalla competizione.\nLe destinazioni internazionali per questa edizione sono state Alicante, in Spagna, Hardanger, in Norvegia e Kuala Lumpur, in Malaysia.\nPer la seconda volta una concorrente, Hannah Goodeve, decide di lasciare il gioco (la prima \u00e8 stata Anne Kent, concorrente della prima edizione)."}
{"id": "4700390", "revid": "298229", "url": "https://it.wikipedia.org/wiki?curid=4700390", "title": "Legione Tagliamento", "text": ""}
{"id": "4700392", "revid": "1305772", "url": "https://it.wikipedia.org/wiki?curid=4700392", "title": "MNAA", "text": ""}
{"id": "4700393", "revid": "599013", "url": "https://it.wikipedia.org/wiki?curid=4700393", "title": "Men Who Have Made Love to Me", "text": ""}
{"id": "4700396", "revid": "767487", "url": "https://it.wikipedia.org/wiki?curid=4700396", "title": "Stian Eckhoff", "text": "Biografia.\nCarriera sciistica.\nIn Coppa del Mondo esord\u00ec l'11 febbraio 2000 a \u00d6stersund (51\u00ba), ottenne il primo podio il 16 gennaio 2002 a Ruhpolding (2\u00ba) e la prima vittoria il 13 dicembre 2003 a Hochfilzen.\nIn carriera prese parte a un'edizione dei Giochi olimpici invernali, (16\u00ba nella sprint, 21\u00ba nell'inseguimento, 16\u00ba nell'individuale, 5\u00ba nella staffetta), e a tre dei Campionati mondiali, vincendo una medaglia.\nCarriera da allenatore.\nDopo il ritiro \u00e8 diventato allenatore dei biatleti nei quadri della nazionale norvegese.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta"}
{"id": "4700399", "revid": "606039", "url": "https://it.wikipedia.org/wiki?curid=4700399", "title": "Lagoa ornata", "text": ""}
{"id": "4700400", "revid": "606039", "url": "https://it.wikipedia.org/wiki?curid=4700400", "title": "Megalopyge albizona", "text": ""}
{"id": "4700401", "revid": "767487", "url": "https://it.wikipedia.org/wiki?curid=4700401", "title": "John Trollope", "text": "Biografia.\nNasce a Wroughton, citt\u00e0 a 5,5\u00a0km da Swindon.\nSuo figlio Paul divenne anche lui un calciatore professionista, decidendo di giocare per il Galles.\nCaratteristiche tecniche.\nEra un terzino sinistro.\nCarriera.\nClub.\nBandiera e leggenda dello Swindon Town, con i \"Robins\" ha giocato 889 partite (record nello Swindon Town) e ha segnato 28 reti tra campionato e altre competizioni. Vince la prima Coppa Anglo-Italiana nel 1970 riuscendo a sconfiggere due volte la Juventus (4-0 a Swindon, 0-1 a Torino) e per due volte il Napoli: dopo lo 0-1 conquistato a Napoli nella fase a gironi lo Swindon vince il gruppo inglese e ritrova il Napoli in finale dove, sempre in casa dei partenopei, sconfigge la squadra italiana per 0-3.\nDopo aver concluso la sua ventennale carriera, nel 1980 ha deciso di allenare lo Swindon Town, incarico lasciato nel 1983 in coincidenza con la prima retrocessione della squadra in quarta divisione. Tra il 1984 e il 1989 \u00e8 l'assistente di Lou Macari, per poi dirigere le giovanili dello Swindon Town tra il 1989 e il 1998."}
{"id": "4700403", "revid": "606039", "url": "https://it.wikipedia.org/wiki?curid=4700403", "title": "Megalopyge bissesa", "text": ""}
{"id": "4700404", "revid": "606039", "url": "https://it.wikipedia.org/wiki?curid=4700404", "title": "Megalopyge briseis", "text": ""}
{"id": "4700405", "revid": "767487", "url": "https://it.wikipedia.org/wiki?curid=4700405", "title": "Men Who Have Made Love to Me (film 1918)", "text": "Men Who Have Made Love to Me \u00e8 un film muto del 1918 diretto da Arthur Berthelet. La sceneggiatura si basa su \"I, Mary MacLane\", autobiografia di Mary MacLane pubblicata a New York nel 1917.\nTrama.\nLa cinica e sofistica Mary MacLane si innamora di un giovanotto alle sue prime esperienze amorose. Il ragazzo ben presto per\u00f2 la stanca e lei passa ad amoreggiare con un letterato. Ma questi, invece, \u00e8 un po' troppo dominatore per il carattere indipendente di Mary che lo lascia per il figlio di un baronetto. Anche questo amore finisce presto quando lui l'aggredisce in un locale pubblico. Mary viene salvato dall'intervento di un campione sportivo che diventa il suo nuovo spasimante. Le cose sembrano andare bene, ma l'uomo \u00e8 gi\u00e0 fidanzato e la sua ragazza prega Mary di lasciarlo. Mary adesso prova a intrecciare una nuova relazione con un impiegato di banca, ma anche qui la cosa non funziona, perch\u00e9 lui disapprova che lei fumi e beva. Alla fine, dopo una storia con il marito di un'altra, Mary comincia a chiedersi se l'amore sia possibile e se esista veramente. La risposta - positiva - le arriva dalla sua cameriera che si \u00e8 appena sposata.\nProduzione.\nIl film fu prodotto dalla Perfection Pictures (come A George K. Spoor Ultra Picture) per Essanay Film Manufacturing Company.\nDistribuzione.\nIl copyright del film, richiesto dalla Essanay Film Mfg. Co., venne registrato con il numero LP11939 il 9 gennaio 1918. Distribuito dalla George Kleine System, il film usc\u00ec nelle sale cinematografiche USA il 1\u00ba febbraio 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "4700406", "revid": "606039", "url": "https://it.wikipedia.org/wiki?curid=4700406", "title": "Megalopyge costaricensis", "text": ""}
{"id": "4700407", "revid": "606039", "url": "https://it.wikipedia.org/wiki?curid=4700407", "title": "Megalopyge govana", "text": ""}
{"id": "4700408", "revid": "606039", "url": "https://it.wikipedia.org/wiki?curid=4700408", "title": "Megalopyge incachaca", "text": ""}
{"id": "4700409", "revid": "254059", "url": "https://it.wikipedia.org/wiki?curid=4700409", "title": "Beatrice I d'Este", "text": "Biografia.\nBeatrice I d'Este nacque all'inizio dell'ultimo decennio del XII secolo (1191 o 1192) dal marchese Azzo VI e dalla sua seconda moglie Sofia, figlia del conte Umberto III di Savoia. Visse agiatamente gli anni della giovinezza nei castelli di Este e Calaone, dove conobbe gli svaghi e i privilegi della vita di corte e fu celebrata dai poeti del tempo per la sua virt\u00f9 e bellezza.\nLa sua vita serena fu per\u00f2 sconvolta dalla prima guerra tra guelfi e ghibellini in Veneto, che condusse a morte prematura il padre; pochi mesi dopo la famiglia sub\u00ec l'assedio e l'umiliante resa di Este dall'esercito formato da Padovani, Vicentini e Bassanesi, comandato dal giovane Ezzelino II da Romano. Il fratello maggiore Aldobrandino, succeduto al padre, fu ucciso (forse avvelenato) nel 1215. Fu in seguito anche a queste vicende dolorose che Beatrice matur\u00f2 la scelta della vita religiosa. Inizialmente la nobildonna si trasfer\u00ec nel monastero benedettino di Santa Margherita sul monte Salarola (Calaone), fondato nel 1179, dove rimase per un anno e mezzo (1220-1221) senza il consenso del fratello Azzo VII, nuovo marchese d'Este.\nNell'aprile 1221, dopo essersi riconciliata con il fratello, Beatrice ottenne dal vescovo di Padova il monastero maschile di San Giovanni Battista sul monte Gemola, vicino a Este, da tempo abbandonato e ceduto definitivamente alla Diocesi: qui Beatrice volle fondare una nuova comunit\u00e0 femminile che ader\u00ec alla Regola benedettina. A questo scopo destin\u00f2 i suoi beni alle spese di ricostruzione dell'edificio monastico e della chiesa. Presi i voti e fondata la comunit\u00e0, la giovane monaca attir\u00f2 con la sua fama e il suo esempio una decina di altre nobildonne che si unirono a lei, venendo al Gemola anche da lontano. Tra queste si possono citare la beata Giuliana dei conti di Collalto, ora sepolta nella chiesa di Sant'Eufemia dell'isola della Giudecca a Venezia, e Maria Enselmini della nobile famiglia padovana cui apparteneva anche la beata Elena. Beatrice e le sue compagne scelsero una dura vita di penitenza, di preghiera, di digiuno e di povert\u00e0. La sua umilt\u00e0 si rispecchia nel rifiuto di diventare badessa: le fonti indicano Desiderata come colei che fu eletta a capo del monastero. Probabilmente le condizioni di una vita tanto austera, in completa clausura, minarono la salute di Beatrice, che si ammal\u00f2 di tisi dopo pochi anni. \nMor\u00ec sul monte Gemola di Baone all'et\u00e0 di circa 34 anni, il 10 maggio 1226.\nLe fonti storiche.\nI dati biografici sono desunti dalla \"Vita Beatae Beatricis\" del suo padre spirituale, il frate veronese Alberto priore di S. Spirito. L'antico testo, per secoli rimasto sconosciuto, fu ritrovato e pubblicato a stampa nel XVIII secolo dall'abate Giovanni Brunacci, ed \u00e8 ora conservato in un solo codice presso la Biblioteca Estense universitaria di Modena."}
{"id": "4700410", "revid": "606039", "url": "https://it.wikipedia.org/wiki?curid=4700410", "title": "Pimela lanuginosa", "text": ""}
{"id": "4700414", "revid": "1305772", "url": "https://it.wikipedia.org/wiki?curid=4700414", "title": "Corriere dello Spettacolo", "text": "Il Corriere dello spettacolo \u00e8 stato un quotidiano interamente dedicato al teatro e al cinema, fondato il 25 ottobre 1928, con sede a Roma. Fu diretto inizialmente da Giorgio Macry e poi da Renato Loreti, nel ruolo di codirettore era invece Ugo Ugoletti. Viene ricordato come una testata dall'impronta personale e fu dichiarato apolitico dal regime fascista. La veste grafica era semplice, il formato di grandi dimensioni e il numero di pagine variabile tra 4 e 6. Si avvalse della collaborazione di Ren\u00e9 Wisner, Corifer, Armand Pierhol, Ren\u00e9 Aubert, Umbro Di Saba, Enzo Golletti, E. Guido Izzo, Franco Ciarrocchi, Pietro Cavazzuti e dei registi Umberto Paradisi e Gennaro Righelli.\nGli articoli erano suddivisi in base alle tematiche trattate, la prima pagina era dedicata ad argomenti vari, principalmente di natura politica; la seconda ospitava \"Cronache di vita drammatica e musicale\" (in seguito \"Cronache dell'attivit\u00e0 teatrale e cinematografica\"); la terza \"Cronache internazionali di cinematografia\" (in seguito \"Quadro dell'attivit\u00e0 conematografica mondiale\"); l'ultima pagina riportava l'elenco degli spettacoli teatrali e cinematografici a Roma.\nNel 1929 il giornale inizi\u00f2 a dedicare attenzione al cinema sonoro, sia dal punto di vista tecnico che al dibattito tra fautori e contrari. Il 4 maggio riprese dal \"Corriere della Sera\" la celebre intervista al produttore Stefano Pittaluga in cui annuncia l'intenzione di passare al sonoro e il 18 giugno riprende dalla rivista francese \"Com\u0153dia\" l'articolo del regista Augusto Genina intitolato: \"Il film muto \u00e8 morto, viva il film parlante\". Tra i contrari alla nuova tecnica si schier\u00f2 il regista Alessandro Blasetti. La rubrica del fonico Pietro Cavazzuti trattava gli aspetti tecnici. Il giornale si occup\u00f2 di vari temi legati al cinema italiano: l'Ente Nazionale della Cinematografia, i teatri Cines e le limitazioni all'importazione di pellicole estere."}
{"id": "4700419", "revid": "113371415", "url": "https://it.wikipedia.org/wiki?curid=4700419", "title": "Meno male che c'\u00e8 Radio2", "text": "Meno male che c'\u00e8 Radio2 \u00e8 una trasmissione radiofonica condotta dall'attore comico Nino Frassica e dal cantautore Simone Cristicchi. Va in onda il sabato alle 16 su Radio 2, per la regia di Fabrizio Trionfera ed a cura di Andrea Cacciagrano.\nIl programma prende il nome dal brano \"Meno male\" di Simone Cristicchi del cantautore romano, che viene ripreso anche nella sigla iniziale, mentre la sigla di chiusura \u00e8 basata sulle note di \"Nuntereggae pi\u00f9\" di Rino Gaetano. Ciascuna puntata \u00e8 caratterizzata da gag comiche, performance musicali ed interviste. Sono frequenti le incursioni di Francesco Scali, Benito Urgu, Johnny Palomba, i Gemelli Ceccarelli e Leo Sanfelice.\nOspiti in studio tanti artisti emergenti e le migliori realt\u00e0 nazionali musicali, teatrali, cinematografiche e dello spettacolo. Numerose anche le partecipazioni di diversi comici italiani: Claudio Bisio, Mario Marenco, Giorgio Bracardi, Marcello Macchia (in arte Maccio Capatonda), Nicola Vicidomini, Massimo Bagnato, Nuzzo &amp; Di Biase, Gabriele Savasta, Ascanio Celestini, Ficarra &amp; Picone, Giovanni Cacioppo, Michele Foresta (Mago Forrest), Il Duo Idea e tanti altri."}
{"id": "4700420", "revid": "1494169", "url": "https://it.wikipedia.org/wiki?curid=4700420", "title": "Britain and Ireland's Next Top Model (settima edizione)", "text": "La settima stagione del celebre programma \u00e8 andata in onda sul canale Sky Living dal 4 luglio al 26 settembre 2011 col nuovo titolo di Britain &amp; Ireland's Next Top Model, in quanto \u00e8 stato aperto l'accesso anche a concorrenti provenienti dall'Irlanda.\nTutta la giuria della precedente edizione \u00e8 stata confermata: la conduttrice Elle Macpherson, lo stilista Julien MacDonald, il volto noto inglese Grace Woodward e il modello Charley Speed; novit\u00e0 (non troppo gradita dal pubblico) dell'edizione sono stati quattro episodi su tredici totali dedicati ai casting lungo tutto il Regno Unito e l'Irlanda. La vera e propria competizione \u00e8 infatti iniziata dal quinto episodio.\n90 aspiranti modelle sono state mostrate al pubblico, ma solo in 13 hanno avuto accesso alla fase finale; la vincitrice \u00e8 stata la ventenne Jade Thompson di Stoke-on-Trent, Inghilterra, la quale ha portato a casa un contratto con l'agenzia \"Models 1\", un servizio con copertina per la rivista \"Company Magazine\", un contratto da 100.000 sterline con la Revlon, un viaggio pagato in Giamaica, una campagna pubblicitaria per la \"Miss Selfridge\" e una nuovissima automobile Peugeot RCZ.\nLe destinazioni internazionali sono state Dublino, in Irlanda e Miami, negli Stati Uniti.\nLa concorrente Just\u0117 Juozapaityt\u0117 sta attualmente partecipando alla quinta edizione di \"Top Model po-russki\"."}
{"id": "4700427", "revid": "522082", "url": "https://it.wikipedia.org/wiki?curid=4700427", "title": "Meno male che c'\u00e8 Radio 2", "text": ""}
{"id": "4700428", "revid": "1100311", "url": "https://it.wikipedia.org/wiki?curid=4700428", "title": "Paul Trollope", "text": "Biografia.\n\u00c8 figlio d'arte, suo padre John era anch'egli un calciatore professionista, primatista di presenze con lo Swindon Town.\nCaratteristiche tecniche.\nEra un esterno sinistro che poteva giocare come trequartista o come seconda punta.\nCarriera.\nCalciatore.\nHa giocato per Swindon Town, Torquay United, Derby County, Grimsby Town, Crystal Palace, Fulham, Coventry City, Northampton Town e Bristol Rovers. Nel 1995 il Derby County lo acquista per 150.000 euro, rivendendolo nel 1997 al Fulham per 900.000 euro.\nEsordisce il 27 maggio 1997 contro la Scozia (0-1).\nAllenatore.\nAllena il Bristol Rovers dal 2005 al 2010 vincendo i play-off della Football League Two 2006-2007 dopo aver chiuso la stagione regolare al sesto posto con 71 punti. Nel mese di aprile del 2007 ottiene il premio come allenatore del mese. Nella stessa stagione arriva in finale di Football League Trophy perdendo ai supplementari 3-2 contro il Doncaster Rovers. Nella stagione successiva arriva fino ai quarti di finale in FA Cup (record per il Bristol Rovers, mai arrivato ai quarti fino ad allora) uscendo contro il WBA (5-1). Ad ottobre 2008 e settembre 2009 vince altri due premi come allenatore del mese ma il 15 dicembre del 2010 a causa dei risultati negativi del Bristol Rovers viene esonerato.\nNel giugno del 2011 Chris Hughton lo porta al Birmingham City come allenatore della prima squadra. Nella stagione seguente Trollope segue Hughton al Norwich City.\nNel luglio 2016 viene ingaggiato dal Cardiff City, nella Premiership, come capoallenatore ma\nil 4 ottobre viene esonerato."}
{"id": "4700429", "revid": "767487", "url": "https://it.wikipedia.org/wiki?curid=4700429", "title": "A Romance of Rails and Power", "text": "A Romance of Rails and Power \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company. \u00c8 conosciuto anche con il titolo alternativo \"Electrification of Railroads\".\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700431", "revid": "827882", "url": "https://it.wikipedia.org/wiki?curid=4700431", "title": "Qluster", "text": ""}
{"id": "4700433", "revid": "767487", "url": "https://it.wikipedia.org/wiki?curid=4700433", "title": "What About Your Friends", "text": "What About Your Friends \u00e8 un brano musicale R&amp;B della girlband statunitense TLC, scritto e prodotto da Dallas Austin, Daryl Simmons e Antonio L.A. Reid per l'album di debutto della band, \"Ooooooohhh... On the TLC Tip\". Il brano \u00e8 stato pubblicato nel 1992 come secondo singolo estratto dall'album, ed ha avuto un enorme successo nelle classifiche statunitensi: \u00e8 arrivato al numero 1 della classifica R&amp;B di Billboard e al numero 2 della Hot 100, ed ha venduto oltre un milione di copie, ottenendo cos\u00ec il disco di platino dalla RIAA. Il brano si distacca dallo stile degli altri singoli dell'album, avendo la struttura di una \"ballad\" ritmata R&amp;B."}
{"id": "4700434", "revid": "767487", "url": "https://it.wikipedia.org/wiki?curid=4700434", "title": "Hat 2 Da Back", "text": "Hat 2 Da Back \u00e8 un brano musicale R&amp;B della girlband statunitense TLC, scritto e prodotto da Dallas Austin, Daryl Simmons e Antonio L.A. Reid per l'album di debutto della band, \"Ooooooohhh... On the TLC Tip\". Il brano \u00e8 stato pubblicato nel 1993 come secondo singolo estratto dall'album, ed ha avuto un enorme successo nelle classifiche statunitensi: \u00e8 arrivato al numero 1 della classifica R&amp;B di Billboard e al numero 2 della Hot 100, ed ha venduto oltre un milione di copie, ottenendo cos\u00ec il disco di platino dalla RIAA. Il brano si distacca dallo stile degli altri singoli dell'album, avendo la struttura di una \"ballad\" ritmata R&amp;B."}
{"id": "4700436", "revid": "6923", "url": "https://it.wikipedia.org/wiki?curid=4700436", "title": "Get It Up", "text": "Get It Up \u00e8 un brano musicale R&amp;B della girlband statunitense TLC, scritto e prodotto da Dallas Austin, Daryl Simmons e Antonio L.A. Reid per l'album di debutto della band, Il brano \u00e8 stato pubblicato nel 1993 come secondo singolo estratto dall'album, ed ha avuto un enorme successo nelle classifiche statunitensi: \u00e8 arrivato al numero 1 della classifica R&amp;B di Billboard e al numero 2 della Hot 100, ed ha venduto oltre un milione di copie, ottenendo cos\u00ec il disco di platino dalla RIAA. Il brano si distacca dallo stile degli altri singoli dell'album, avendo la struttura di una \"ballad\" ritmata R&amp;B."}
{"id": "4700440", "revid": "124994574", "url": "https://it.wikipedia.org/wiki?curid=4700440", "title": "Alfabeto urdu", "text": "L'Alfabeto urdu (\u0627\u0631\u062f\u0648 \u062d\u0631\u0648\u0641 \u062a\u06c1\u062c\u06cc) \u00e8 un alfabeto con lettura da destra a sinistra usato nella Lingua urdu. \u00e8 una modifica dell'alfabeto persiano, che \u00e8 anch'esso un derivato dell'alfabeto arabo. Con 38 lettere e nessun caso di lettere distinte, l'alfabeto urdu \u00e8 tipicamente scritto con la scrittura Nasta\u02bfl\u012bq calligrafica, dove invece l'arabo \u00e8 per lo pi\u00f9 in stile Naskh. In dei casi sporadici, vengono date altre stime in merito al numero di lettere che effettivamente compedono l'alfabeto urdu.\nDi solito, le traslitterazioni Urdu in caratteri latini (chiamato Urdu latino) omettono molti elementi fonetici che non hanno equivalenti nelle lingue che fanno uso dell'alfabeto latino.\nL'autorit\u00e0 nazionale del linguaggio del Pakistan ha sviluppato un numero di sistemi con notazioni specifiche per denotare suoni tipici dell'urdu, ma questi possono essere letti propriamente solo da qualcuno a cui \u00e8 familiare l'urdu, il persiano o l'arabo per lettere come \u062e \u063a \u0637 \u0635 \u062d \u0639 \u0638 \u0636 o \u0642 e l'Hindi per lettere come \u0691.\nLettere.\nSono elencate nella tabella sottostante le lettere (38) dell'alfabeto urdu con il nome, il valore in IPA e la loro trascrizione. Un sistema ricco di diacritici che differenzia bene le lettere omofone l'una dall'altra \u00e8 il sistema ALA-LC, mentre quello Hunteriano rende solo il suono. La pronuncia esatta e precisa di ogni vocale si trova nella tabella che illustra le vocali.\nGrafia (dall'alfabeto arabo-persiano).\nPer illustrare le quattro forme di ogni lettera (isolata, posizione iniziale, posizione mediana, posizione finale), si illustra la grafia nell'alfabeto arabo-persiano, che \u00e8 quello che si avvicina di pi\u00f9 in assoluto a quello urdu. Per rendere le lettere riconoscibili in caso di vuoto di memoria, si affianca l'IPA con la pronuncia in persiano moderno, in molti casi uguale all'urdu. Le lettere modificate si comportano allo stesso modo di quelle in versione originale/base, ragion per cui non creano problemi. La grafia \u00e8 ingrandita parecchio per permettere di vedere bene la forma.\nVocali.\nQuesto \u00e8 l'elenco delle vocali in urdu nella posizione iniziale, mediale e finale.\nVocali brevi: tre esempi di utilizzo.\nLe vocali brevi (\"a\", \"i\", \"u\") sono rappresentate da un segnetto sopra e sotto una consonante. Nella grafia corrente, le vocali brevi e l'assenza di vocale (rappresentata con un cerchiolino sopra la consonante che in arabo si chiama \"sukuun\") non vengono segnalate. Non viene nemmeno segnata la geminazione/tensificazione della consonante (e.g. \"pala\" VS \"palla\") con la shadda/tashdiid in arabo, simile a una \"\u03c9\" scritta sopra la consonante\nUso di lettere specifiche.\nLettere retroflesse.\nLe consonanti retroflesse, gi\u00e0 elencate, non sono presenti nell'alfabeto persiano, e quindi sono state create specificatamente per l'Urdu. Ci\u00f2 \u00e8 stato compiuto ponendo una sovrascrittura \u0637 (\"to'e\") sopra la corrispondente consonante dentale.\n\"Do chashm\u012b he\".\nLa lettera \"do chashm\u012b he\" (\u06be) \u00e8 usata nelle parole native Hindust\u0101n\u012b, per l'aspirazione di certe consonanti. Le consonanti aspirate sono talvolta classificate come lettere separate, sebbene ci vogliono due caratteri per rappresentarle.\nPronuncia puntuale delle vocali e consonanti.\nConsonanti.\nAlle consonanti si aggiungono delle annotazioni in cui si mostra in breve la pronuncia in arabo, la lingua d'origine dell'alfabeto. Queste informazioni permettono di distinguere delle lettere aventi la stessa pronuncia ma diversa grafia, il che indica che in origine erano suoni diversi. La distinzione si \u00e8 persa nelle lingue in cui l'alfabeto arabo \u00e8 stato preso a prestito, incluso in persiano. Queste annotazioni dunque hanno un'utilit\u00e0 base.\nL'urdu ha numerosi prestiti arabi che vengono adattati in base alla fonetica urdu, il che spiega numerose differenze con la pronuncia araba originale (il fenomeno per\u00f2 riguarda tutte le lingue che hanno prestiti). Per esempio, le faringalizzazioni non vengono eseguite.\nLettere aspirate.\nCome lettera-fantoccio, viene messa la /a:/ lunga dopo la consonante aspirata. La /h/ che serve a creare le consonanti sorde e sonore aspirate \u00e8 quella con grafia araba (solo la forma isolata \u00e8 diversa). Da isolata a finale, \u00e8 \u0640\u06be \u0640\u06be\u0640 \u06be\u0640 \u06be ."}
{"id": "4700441", "revid": "298229", "url": "https://it.wikipedia.org/wiki?curid=4700441", "title": "Krishnagar", "text": ""}
{"id": "4700442", "revid": "767487", "url": "https://it.wikipedia.org/wiki?curid=4700442", "title": "Gand\u00eda Shore", "text": "Gand\u00eda Shore \u00e8 un reality show spagnolo in onda su MTV, adattamento del reality show statunitense \"Jersey Shore\" e della controparte britannica \"Geordie Shore\", dai quali riprende il formato. Il reality segue le vite degli otto partecipanti che trascorrono l'estate nella citt\u00e0 spagnola di Gand\u00eda vicino ad Alicante.\nCol primo episodio del 14 ottobre 2012, si \u00e8 infranto il record di ascolti di MTV Espa\u00f1a di tutti i tempi, con 948.000 spettatori e uno share del 4,8%, cifre pi\u00f9 che doppie rispetto alla prima di \"Jersey Shore\" sul canale spagnolo.\nProduzione.\nDopo il successo di \"Jersey Shore\" e \"Geordie Shore\", MTV Espa\u00f1a decise di produrre una sua versione del format. A luglio 2012 fu annunciato che la location scelta sarebbe stata Gand\u00eda. La premi\u00e8re ottenne il 4,8% di share (record per MTV Espa\u00f1a). Raffaele Annechino, CEO di MTV Espa\u00f1a, a novembre 2012 dichiar\u00f2 che \"Gand\u00eda Shore\" avr\u00e0 un seguito. Otto mesi dopo (15 luglio 2013) \u00e8 stato ufficializzato che una seconda stagione non verr\u00e0 prodotta; la notizia \u00e8 stata nuovamente smentita il 23 gennaio 2014 ed \u00e8 stato ri-confermato che verr\u00e0 realizzata la seconda stagione.\nCast.\nMTV ha dato l'elenco dei partecipanti con le loro descrizioni giorni prima dell'inizio della trasmissione del programma. Il cast \u00e8 formato da Jos\u00e9 \"Labrador\" Sancho, Cristina \"Core\" Serrano, Abraham Garc\u00eda, Cristina \"Gata\" Lopez, Alberto \"Clavelito\" Clavel, Ylenia Padilla, Esteban Mart\u00ednez e Arantxa Fern\u00e1ndez."}
{"id": "4700446", "revid": "580197", "url": "https://it.wikipedia.org/wiki?curid=4700446", "title": "Stade de Reims 1956-1957", "text": "Questa voce raccoglie le informazioni riguardanti il Stade de Reims nelle competizioni ufficiali della stagione 1956-1957.\nAvvenimenti.\nLo Stade Reims raggiunge il terzo posto in campionato. In coppa si fa eliminare ai sedicesimi dal SCU El Biar (2-0) dopo aver superato il Mulhouse 4-0 nel turno precedente."}
{"id": "4700447", "revid": "729019", "url": "https://it.wikipedia.org/wiki?curid=4700447", "title": "Stade de Reims 1957-1958", "text": "Questa voce raccoglie le informazioni riguardanti il Stade de Reims nelle competizioni ufficiali della stagione 1957-1958.\nStagione.\nDominatore in Francia, lo Stade de Reims vince il campionato e la coppa: in quest'ultima competizione sconfigge ES Bully (4-0), Limoges (2-2, 5-2 ai rigori), Olympique Lyon (2-0), Lens (2-1) e, in finale, il N\u00eemes Olympique (3-1)."}
{"id": "4700448", "revid": "124388388", "url": "https://it.wikipedia.org/wiki?curid=4700448", "title": "Episodi di American Horror Story (terza stagione)", "text": "La terza stagione della serie televisiva American Horror Story, intitolata American Horror Story: Coven e composta da 13 episodi, \u00e8 stata trasmessa in prima visione negli Stati Uniti d'America sul canale via cavo FX dal 9 ottobre 2013 al 29 gennaio 2014.\nIn Italia, la stagione \u00e8 andata in onda in prima visione sul canale satellitare Fox dal 14 gennaio all'8 aprile 2014. In chiaro \u00e8 stata trasmessa dal 1\u00ba giugno al 7 settembre 2015 su Deejay TV.\nGli attori che ritornano dalle precedenti stagioni sono: Sarah Paulson, Taissa Farmiga, Frances Conroy, Evan Peters, Lily Rabe, Denis O'Hare, Jessica Lange, Jamie Brewer, Alexandra Breckenridge, e Robin Bartlett, mentre tra i nuovi volti troviamo Emma Roberts e Kathy Bates.\nLe streghe di New Orleans.\nTrama.\nZoe Benson decide di fare l'amore per la prima volta con il suo ragazzo, ma qualcosa va storto: il ragazzo muore a seguito di un misterioso aneurisma. Zoe viene cos\u00ec a conoscenza del suo potere e della sua discendenza da parte di una stirpe di streghe di Salem. Zoe \u00e8 di fatto una vedova nera, qualunque rapporto sessuale da parte sua provoca la morte nel partner. La ragazza viene cos\u00ec mandata in un collegio privato a New Orleans che si occupa di aiutare le giovani streghe a controllare i propri poteri e a sopravvivere nel mondo moderno. Qui conosce le sue compagne: Nan, una ragazza con la sindrome di down con il potere della chiaroveggenza; Queenie, discendente dell'unica strega afro-americana della comunit\u00e0 di Salem, una bambola voodoo umana capace di trasferire le sensazioni della sua pelle su quella degli altri senza sentire il minimo dolore; Madison Montgomery, una presuntuosa star del cinema, di giovane et\u00e0, capace di muovere gli oggetti con la sola forza del pensiero.\nLa scuola \u00e8 diretta da Cordelia Foxx, la cui madre Fiona Goode \u00e8 la pi\u00f9 potente strega della sua generazione e per questo motivo denominata \"La Suprema\". Dopo che una giovane strega, Misty Day, viene bruciata viva, Fiona fa ritorno al collegio, apparentemente per fornire il suo aiuto e la sua protezione, ma in realt\u00e0 perch\u00e9 \u00e8 ossessionata dall'idea di invecchiare e morire ed \u00e8 ora alla ricerca di un modo per riguadagnare la propria giovinezza, e sembra averlo trovato a New Orleans.\nLa sera del suo arrivo, Zoe non tarda a subire l'influenza di Madison che ignorando il coprifuoco la trascina ad una festa universitaria. Alla festa partecipano anche alcuni ragazzi di una confraternita, capitanati da Kyle che s'innamora di Zoe nel momento stesso in cui questa compare sulla porta. Nel frattempo i suoi compagni hanno riconosciuto Madison e decidono di drogarla per poi abusare di lei e filmare il tutto con un cellulare. Zoe \u00e8 attratta da Kyle ma per via del suo potere decide di allontanarlo. Mentre parlano, allarmata, nota che Madison \u00e8 via da troppo tempo. Quando vanno a cercarla, Kyle scopre cosa stanno facendo i suoi amici e, dopo aver lottato, questi riescono a fuggire salendo sul bus, mentre lui li insegue. Il bus fugge dalla festa, mentre Zoe disperata lo insegue. A un tratto viene raggiunta da Madison che sembra essersi ripresa, e in preda a lacrime di rabbia scaraventa con la forza del pensiero l'autobus, che si rovescia su s\u00e9 stesso causando la morte dei suoi passeggeri. Intanto, Zoe osserva la scena.\nIl giorno dopo Zoe \u00e8 distrutta dai sensi di colpa quando alla televisione scopre che due dei passeggeri del bus sono ancora vivi seppure ricoverati in gravi condizioni cliniche. Sperando si tratti di Kyle, Zoe si reca all'ospedale dove scopre con sconforto non solo di essersi sbagliata, ma che uno dei sopravvissuti \u00e8 il ragazzo che ha abusato di Madison. Decide allora di vendicare sia lei che il suo amico ottenendo un rapporto sessuale con lui, cos\u00ec uccidendolo.\nResurrezione.\nTrama.\nFiona \u00e8 ancora alla ricerca di un modo per guadagnare la vita eterna e sembra averlo trovato in Madame Delphine LaLaurie, una nobildonna dell'800 tristemente ricordata per aver istituito \"La casa degli orrori\". Vanesia come pochi, Delphine LaLaurie era famosa per scuoiare vivi i suoi innumerevoli schiavi neri, cos\u00ec da togliere loro il sangue dal pancreas che usava per creare maschere di bellezza. Una notte Madame LaLaurie scomparve, nessuno seppe dove fosse andata, la si diede per morta. In realt\u00e0, quella notte di 180 anni fa ricevette una visita da parte di una strega di colore, Marie Laveau che volendo vendicare e liberare il suo amato domestico presso casa LaLaurie, al quale fu cucita addosso una testa di toro per l'ingiusta accusa di aver violentato la figlia della nobildonna, decise di vendicarsi di LaLaurie vendendole un filtro presentato come pozione d'amore. In realt\u00e0 quel siero le don\u00f2 la vita immortale e la condanna di Laveau fu spietata: Delphine venne sepolta sottoterra dove rest\u00f2 per 180 anni finch\u00e9 Nan, sentendone i pensieri sotto metri di terra non aiut\u00f2 Fiona a dissotterrarla.\nVenuta a conoscenza della storia, Fiona si reca presso un salone di bellezza nel ghetto nero di New Orleans, dove incontra Marie Laveau ancora viva, vegeta, ma soprattutto giovane. Fiona vorrebbe prendere il filtro immortale che Marie ha bevuto, ma la sua arroganza dissotterra una vecchia ascia di guerra e riporta alla luce l'antica faida tra le streghe e le voodoo.\nIntanto Zoe \u00e8 distrutta per la morte di Kyle al punto da mettere in pericolo la comunit\u00e0 segreta nella quale vive quando il collegio riceve la visita di due poliziotti insospettiti dal fatto che la ragazza si trovasse su due scene del crimine identiche per la modalit\u00e0 con la quale le due morti si sono verificate. L'intervento di Fiona risolve le cose. Madison, colpita dal fatto che Zoe abbia ucciso il ragazzo della festa per vendicarla, decide di aiutarla, rubando a Cordelia un antico testo di magia nera capace di riportare in vita i morti. Quando le due ragazze si recano all'obitorio per\u00f2 scoprono che i corpi dei ragazzi sono stati fatti a pezzi nell'urto dell'incidente. Madison decide allora di ricomporre il corpo di Kyle utilizzando vari arti dei suoi compagni, cos\u00ec da creare a detta sua \"un fidanzato perfetto\". Il rituale viene compiuto, ma sembra non funzionare. Madison aspetta in macchina, mentre Zoe d\u00e0 l'ultimo addio a Kyle. Mentre \u00e8 ancora dentro l'obitorio per\u00f2 una guardia la sorprende, sullo sfondo il corpo di Kyle si alza come un mostro spaventato e arrabbiato che preso da una furia omicida uccide la guardia. Zoe lo fa salire in macchina e mentre guida in preda all'agitazione, riceve la visita di Misty, la strega che si credeva fosse stata bruciata viva. Misty ha in realt\u00e0 il dono della resurrezione ed \u00e8 quindi riuscita a riportarsi in vita da sola con i suoi poteri; il rituale compiuto dalle due ragazze ha catturato la sua attenzione mentre era nei boschi e l\u2019ha portata da Zoe. Si offre allora di aiutarle tenendo Kyle con s\u00e9 in una cascina in mezzo al bosco.\nIntanto Cordelia e suo marito tentano di avere un figlio, ma poich\u00e9 la medicina non sembra aiutarli, ricorrono a un rituale magico.\nDelphine LaLaurie invece, riesce a liberarsi dalla stanza dove Fiona l'ha rinchiusa e gira per la citt\u00e0 disorientata per le enormi differenze portate dall'et\u00e0 moderna e accorgendosi di aver perso quella vita che ormai appartiene al passato, rassegnata torna al collegio con Fiona.\nI rimpiazzi.\nTrama.\n\"1971, New Orleans\"\nLa giovane Fiona Goode si trova a discutere con la madre, nonch\u00e9 Suprema, Anna-Lee Leighton del momento in cui ella ha capito di essere la Suprema. Anna-Lee le spiega di aver manifestato gi\u00e0 in giovane et\u00e0 la padronanza di ben pi\u00f9 di un potere, ma che questo non \u00e8 sufficiente, perch\u00e9 solo chi padroneggia le Sette Meraviglie \u00e8 la prescelta. Fiona chiede alla madre di metterla alla prova, ma Anna-Lee rifiuta, alludendo alla giovane et\u00e0 della figlia. Fiona fa notare alla madre che \u00e8 certamente lei la futura Suprema, in quanto \u00e8 comune opinione che la Suprema inizi ad indebolirsi quando colei che dovr\u00e0 sostituirla inizia a maturare e che il motivo per cui rifiuta di accettare la cosa \u00e8 che non \u00e8 ancora disposta a rinunciare al suo ruolo. Anna-Lee, offesa dall'arroganza dalla figlia, le dice che far\u00e0 in modo che lei non erediti il suo ruolo. Fiona uccide la madre tagliandole la gola e all'omicidio assiste Spalding, il maggiordomo.\n\"2013, New Orleans\"\nZoe va a trovare la madre di Kyle, Alicia, presentandosi come un'amica. Zoe scopre che la sua chiamata ha salvato la vita della donna, visto che era sul punto di uccidersi quando il telefono ha cominciato a suonare. Zoe assicura alla madre di Kyle che lui non le ha ancora lasciate. Lasciata poi la donna, Zoe va a trovare Misty Day e Kyle. Intanto Delphine LaLaurie ha iniziato a prestare servizio all'Accademia come cameriera. Incapace di comprendere che le cose siano cambiate rispetto alla sua epoca, insulta Queenie e si rifiuta di servirla, scatenando l'ira della ragazza interessata. Interviene a quel punto Fiona, che obbliga LaLaurie a diventare la schiava personale di Queenie.\nMisty ha curato il corpo di Kyle dalle cicatrici, tuttavia non sembra essere tornato il ragazzo di un tempo, ancora scosso e incapace di parlare e muoversi adeguatamente.\nNan, Madison e Queenie si prendono una cotta per il nuovo vicino, Luke Ramsey. Le prime due decidono di andare a trovarlo con la scusa di portargli una \"torta di benvenuto\", ma hanno dei problemi con la religiosissima madre di lui, Joan. Madison insulta la loro religione con leggerezza e pianta un coltello nella parete usando la telecinesi. Non contenta di ci\u00f2, Madison d\u00e0 fuoco alle tende mentre lei e Nan vengono buttate fuori dalla casa dei Ramsey. Madison scopre cos\u00ec di avere un nuovo potere, la pirocinesi. In seguito Joan si lamenter\u00e0 presso Fiona del comportamento irrispettoso tenuto dalle ragazze, lei risponder\u00e0 con fare sarcastico intendendo che sar\u00e0 sempre dalla parte delle ragazze; risulter\u00e0 tuttavia allarmata per il manifestarsi del nuovo potere di Madison intuendo che questa possa diventare la nuova Suprema. \nZoe riporta Kyle a casa da sua madre, pensando di fare la cosa giusta, ma si scopre invece che la madre ha abusato sessualmente del figlio. Non riconoscendo il corpo del figlio e trovandolo diverso nel comportamento, Alicia decide di chiamare Zoe e di invitarla per cena. Kyle per\u00f2, finora rimasto impotente, reagisce alle violenze subite e uccide la madre. Quando Zoe torna a casa del ragazzo, trova il corpo deceduto di Alicia e Kyle coperto di sangue.\nCordelia scopre di non poter avere figli e che il rituale compiuto \u00e8 stato inutile. La sua ultima speranza risiede in Marie Laveau, dalla quale si reca perch\u00e9 compia un rito che le dia la possibilit\u00e0 di concepire. Il rito esiste ed \u00e8 molto costoso, ma la Mambo non si mostra disponibile al suo adempimento, a causa del legame di parentela fra Cordelia e Fiona e la rivalit\u00e0 che quest'ultima ha scatenato fra le sacerdotesse voodoo e le streghe.\nUna sera, mentre Delphine e Queenie si trovano in cucina, compare alla finestra un uomo con la testa di toro, che Delphine riconosce subito come Bastien. Delphine rivela la propria identit\u00e0 e Queenie viene a sapere la storia del Minotauro. Con la scusa di allontanarlo, la ragazza lo attira nel capannone sul retro dove, vivendo una sorta di empatia con la condizione della bestia per via del suo forte peso e della sua estraneit\u00e0 culturale al resto del gruppo, gli dona la sua verginit\u00e0.\nFiona si rivede in Madison e ripensa all'omicidio di sua madre. Quando una nuova Suprema si crea, quella vecchia si indebolisce, ed \u00e8 quello che sta succedendo anche a lei, ormai in fase terminale di cancro. Fiona racconta a Madison di come ha ucciso sua madre e cerca di spronare la ragazza a fare lo stesso con lei. Mentre litigano, Fiona uccide Madison e malgrado sia stato un incidente non mostra segni di pentimento e afferma che alla Congrega non serve una nuova Suprema. Anche questa volta l'unico testimone \u00e8 il vecchio maggiordomo, Spalding, a cui Fiona ordina di seppellire il corpo.\nLealt\u00e0.\nTrama.\n\"1961, New Orleans\"\nTre uomini bianchi seguono in macchina un ragazzino nero di nome Henry che sta tornando da scuola in bicicletta. Quando Henry si accorge di essere inseguito, cerca di scappare, ma finisce in un vicolo cieco e i tre uomini lo raggiungono.\nNel frattempo, al salone Cornrow City di propriet\u00e0 di Marie Laveau, Cora, una sua dipendente, \u00e8 in pensiero per il figlio Henry. Cora ha infatti mandato il proprio figlio alla De La Salle, una scuola che prima era solo per i bianchi e che invece ora \u00e8 integrata, sperando che riceva cos\u00ec la migliore istruzione possibile. Marie e una sua cliente non sono affatto fiduciose, ma Cora sostiene che le cose stanno cambiando, merito anche della presenza di Kennedy alla Casa Bianca.\nLe cose non vanno per\u00f2 come Cora aveva pianificato e suo figlio Henry, viene trovato impiccato ad un albero. Marie assiste al ritrovamento del corpo da parte della polizia e della madre e la notte pratica un rito vud\u00f9 con cui risveglia e comanda alcuni cadaveri, affinch\u00e9 uccidano i tre assassini.\n\"2013, New Orleans\"\nSpalding \u00e8 intento a preparare un t\u00e8 con le sue bambole quando la sua attenzione viene richiamata al piano inferiore, dove Madison e Fiona stanno discutendo. Spalding assiste cos\u00ec, per la seconda volta nella sua vita, ad un omicidio compiuto da Fiona e si opera per avvolgere il corpo di Madison nel tappeto per far sparire il cadavere. Fiona si giustifica dicendo che Madison sarebbe stata una pessima Suprema e che in questo momento la Congrega non pu\u00f2 permettersi una cosa del genere. Mentre \u00e8 intenta a parlare a Spalding, un rumore nella serra attira l'attenzione di entrambi e Fiona si dirige verso il luogo da cui ha sentito provenire il rumore. Trova Queenie stesa a terra, ferita gravemente e in lacrime. Fiona soccorre dunque la ragazza e sveglia Cordelia, affinch\u00e9 lei curi Queenie. Fiona comunica a Cordelia che la creatura che ha attaccato la giovane strega \u00e8 una creatura legata al vud\u00f9 e Cordelia accusa la madre di aver provocato Marie Laveau. Fiona scopre cos\u00ec che sua figlia \u00e8 andata a sua volta dalla Mambo e si infuria con lei, accusandola di aver cos\u00ec ammesso la superiorit\u00e0 della magia vud\u00f9 sulla loro. Mentre litigano, Cordelia si rende conto che Queenie non respira pi\u00f9 e Fiona decide di riportare la ragazza alla vita tramite uno dei suoi poteri. Fatto ci\u00f2, Fiona torna nella sua stanza e parla con Delphine, a cui intima di non raccontare che il Minotauro era l\u00ec per lei. Dopo averla rassicurata sul fatto che Bastien non torner\u00e0, la manda fuori dalla sua camera.\n\u00c8 Halloween. Al salone Cornrow City, Marie riceve un pacco misterioso. All'interno, c'\u00e8 la testa ancora viva di Bastien, che Fiona stessa ha decapitato. Marie, sconvolta e adirata, decide di porre fine alla tregua fra le streghe bianche e le sacerdotesse vud\u00f9. Chantal, la sua assistente, le ricorda che, dopo dieci anni di tremenda guerra, fu proprio lei, Marie Laveau a proporre una tregua e un accordo che prevedesse una spartizione del territorio per le due forze in gioco, riuscendo a stipulare la pace con l'allora Suprema Anna-Lee Leighton. Marie non vuole per\u00f2 sentire ragioni e invita Chantal a decidere se aiutarla o se togliersi dal suo cammino.\nZoe non \u00e8 tornata all'Accademia, visto che ha passato la notte cercando di capire cosa fare con Kyle e il corpo di sua madre. Il ragazzo non sembra aver recuperato nemmeno un briciolo di personalit\u00e0. La giovane strega \u00e8 dispiaciuta per ci\u00f2 che ha causato e, sentendosi colpevole, decide di avvelenare Kyle per riconsegnarlo alla morte. Quando torna da lui per\u00f2, Kyle \u00e8 sparito e Zoe fa ritorno alla scuola.\nCordelia veglia su Queenie insieme a Delphine, in attesa che la ragazza si riprenda. Mentre attende il suo risveglio, chiama il marito Hank che dovrebbe avere un appuntamento di lavoro. Si scopre invece che Hank ha appuntamento con una donna, Kaylee, con cui ha un rapporto sessuale. Si scopre per\u00f2 che questa non \u00e8 l'amante, come si potrebbe pensare inizialmente, ma \u00e8 una vittima inconsapevole: Hank infatti la uccide a sangue freddo.\nNel frattempo Queenie si risveglia e Delphine la ringrazia per averle salvato la vita. Cordelia non ha modo di parlare con nessuna delle due, perch\u00e9 nella stanza entra Nan, che avvisa Cordelia che il Consiglio delle Streghe, composto da Myrtle Snow, Cecily Pembroke e Quentin Fleming \u00e8 arrivato. Pensando che il Consiglio abbia saputo dell'attacco a Queenie, Cordelia li rassicura sulle condizioni della ragazza, scoprendo cos\u00ec che loro non ne sapevano nulla. Poich\u00e9 le dicono che sono giunti fin l\u00ec per una questione pi\u00f9 grave, Cordelia ammette di essere andata da Marie Laveau, anche se giura di non aver avuto alcuna intenzione di rompere la tregua. Si autodenuncia cos\u00ec due volte, e senza ragione, perch\u00e9 il motivo della presenza del Consiglio non \u00e8 nemmeno questo fatto, di cui, come del precedente, non erano nemmeno a conoscenza. A questo punto si intromette Fiona, che intima alla figlia di tacere. Si scopre che il motivo dell'arrivo del Consiglio \u00e8 stata la chiamata di Nan: poich\u00e9 non riesce pi\u00f9 a percepire Madison, suppone che sia morta. Il Consiglio apre dunque un'inchiesta per scoprire cosa \u00e8 accaduto. Myrtle Snow ricorda a Fiona che due streghe sono scomparse mentre lei era presente a scuola: sua madre, l'ex Suprema, e Madison.\n\"Flashback del 1971\"\nI membri che componevano il Consiglio delle Streghe di allora, interroga Fiona a proposito della scomparsa di sua madre, di cui non riescono pi\u00f9 a percepire la forza vitale. Fiona sostiene che Anna-Lee \u00e8 probabilmente andata da Marie Laveau con una bottiglia di vino per onorare la pace appena stipulata, lasciando quindi il Consiglio a sospettare che siano state le sacerdotesse vud\u00f9 ad ucciderla.\nIl Consiglio delle Streghe nomina Fiona come nuova Suprema, ma qualcuno non \u00e8 convinto della versione dei fatti che \u00e8 stata fornita e quel qualcuno \u00e8 una giovane Myrtle Snow. Sicura che Fiona sia colpevole, strega la lingua di Spalding, fedele servitore di Fiona sempre pronto a coprire ogni suo errore, obbligandolo cos\u00ec a dire la verit\u00e0. Il maggiordomo deve infatti essere interrogato il giorno dopo dal Consiglio delle Streghe in merito alla sparizione di Anna-Lee. La sera stessa, le streghe della scuola vengono svegliate dalle urla di Spalding, che viene ritrovato steso nel bagno e privato della sua lingua. La fine del flashback ci mostra la verit\u00e0: Spalding, avendo sentito dire da Myrtle durante la cena che lei gli aveva stregato la lingua per obbligarlo a dire la verit\u00e0, decise di chiamare Fiona nel bagno, per dichiararle il suo amore. Quelle sono le sue ultime parole, perch\u00e9 subito dopo Spalding afferra il rasoio e si taglia la lingua, per evitare cos\u00ec di tradire Fiona.\nMyrtle, dopo aver interrogato tutti, chiama a testimoniare Spalding in merito ai fatti che avvennero in quelle due notti del 1971 e lo invita a scrivere il nome della strega che gli tagli\u00f2 la lingua su un foglio. Spalding per\u00f2 scrive il nome di Myrtle Snow, ostinato come sempre a proteggere Fiona.\nMyrtle si infuria e accusa Fiona di aver ucciso l'ex Suprema perch\u00e9 voleva il suo posto e di aver ucciso Madison perch\u00e9 non voleva cedere il titolo di Suprema a lei. A questo punto interviene Cordelia, che difende la madre rivelando al Consiglio che Madison non era la prossima Suprema, poich\u00e9 una delle caratteristiche distintive della Suprema \u00e8 avere una salute impeccabile e Madison aveva invece un soffio al cuore, disturbo lieve che teneva segreto. Quentin Fleming e Cecily Pembroke si convincono dunque che Fiona \u00e8 innocente, sia per quanto riguarda l'ex Suprema, sia per quanto riguarda Madison. Fiona realizza cos\u00ec di aver ucciso la persona sbagliata e che dunque deve ancora scovare la vera Suprema.\nIn un'altra parte della casa, Spalding \u00e8 ancora alle prese con le sue bambole e in particolare con l'ultima che ha aggiunto alla collezione: Madison.\nSistemata la questione, Fiona e Cordelia escono fuori a bere insieme. Cordelia propone di fare un gioco: ciascuna di loro potr\u00e0 porre tre domande all'altra e questa dovr\u00e0 rispondere sinceramente. Cordelia chiede a Fiona come mai odia suo marito Hank, e lei le risponde che \u00e8 perch\u00e9 lui \u00e8 un bugiardo e non capisce come possa Cordelia non accorgersene. Le domanda poi se ha ucciso Madison e lei risponde di no. Fiona le pone una sola domanda, cio\u00e8 chi pensa che sia la prossima Suprema, ma Cordelia non le risponde. Una brutta sorpresa attende per\u00f2 Cordelia nei bagni; infatti, quando si avvicina al lavandino per darsi una rinfrescata, una figura ammantata e con il volto celato le lancia dell'acido negli occhi.\nMentre Cordelia viene attaccata, le ragazze si trovano in casa, poich\u00e9 Fiona ha ordinato loro di non uscire. Impegnate nel distribuire i dolcetti ai bambini che suonano alla porta insieme a Delphine, ricevono la visita di Luke Ramsey, il vicino, che ha portato dei biscotti a Nan per ringraziarla della torta. Mentre parlano, qualcuno bussa con forza alla porta. Delphine LaLaurie si trova di fronte i cadaveri delle sue tre figlie, mentre un'orda di zombie circonda l'Accademia. L'artefice \u00e8 Marie Laveau che, aiutata da Chantal, ha preparato un rito vud\u00f9 per mandare gli zombie a vendicare Bastian.\nAl rogo!\nTrama.\n\"1833, New Orleans\"\nMadame LaLaurie d\u00e0 un ballo a cui partecipa un contendente per la sua prima figlia. Ella si chiede se il giovane, dall'aspetto molto dolce e sensibile, sia in grado di visitare la sua camera degli orrori. Sua figlia non crede che sia una buona idea, ma il giovane, pur di fare colpo sulla donna, decide di accettare la proposta. Madame LaLauire ne \u00e8 entusiasta. I tre quindi si dirigono verso la soffitta e nel tragitto Madame LaLaurie mostra al giovane una bacinella piena di bulbi oculari umani e un'altra contenente un fegato umano. Il ragazzo scappa spaventato. Le sue tre figlie, per il timore di non trovare mai marito a causa della madre, decidono di ucciderla; ma mentre cercano un modo per poterlo fare senza che qualcuno le incolpi, ella entra nella loro camera e le invita a scendere di sotto alla festa. Uscita dalla loro camera, LaLaurie manda a chiamare Bastian e due schiavi robusti e ordina loro di rapire le tre ragazze e di rinchiuderle in una gabbia nella stanza degli orrori. Esse verranno successivamente impiccate da Marie Laveau.\n\"2013, New Orleans\" L'acido ha bruciato entrambi gli occhi di Cordelia, che nonostante sia stata subito soccorsa e portata in ospedale da Fiona (la quale ha visto la figura incappucciata che ha aggredito la figlia), perder\u00e0 definitivamente la vista. Nel frattempo l'Accademia \u00e8 circondata da zombie, mandati da Marie Laveau, e questo costringe Zoe, Queenie, Nan e Delphine a chiamare Cordelia e Fiona che per\u00f2 hanno il cellulare staccato. Luke, il vicino di casa, che si trova nell'Accademia per aver portato dei biscotti di ringraziamento a Nan, crede che sia tutto una messa in scena da parte dei ragazzi del vicinato; cos\u00ec si reca in giardino dove viene gravemente ferito da uno zombie. Le ragazze sono circondate e non hanno nessuna via di fuga, cos\u00ec Zoe fa salire le sue compagne e Delphine di sopra, ma quando si volta verso la porta d'ingresso la trova aperta: Nan \u00e8 uscita dall'Accademia per salvare Luke, che porta in auto. Nel frattempo Fiona, che \u00e8 in ospedale con Cordelia, termina i suoi farmaci e si reca in una stanzetta dove questi vengono custoditi. Apre la porta con la magia e ruba svariati tubetti delle sue pillole, ne ingurgita un elevato numero e ci\u00f2 la porta ad avere le allucinazioni: crede di vedere di nuovo l'uomo incappucciato che ha ustionato la figlia. Camminando per il corridoio sente qualcuno urlare e si reca nella stanza dove trova una donna in lacrime, distrutta per la perdita della figlia nata morta. Fiona le dona un po' della sua energia vitale, riportandola in vita. Nan e Luke, che si trovano in auto, vengono aggrediti dall'orda di zombie che prima circondava l'Accademia, ma Zoe li distrae con delle pentole. Questi la inseguono fino ad un capanno nel giardino dove lei si rifugia. La ragazza riesce poi ad uccidere tutti gli zombie con una motosega.\nCordelia, dopo essere diventata cieca, sviluppa il potere della Vista Superiore e scopre le indiscrezioni di Hank. \nNel mentre, il Consiglio delle streghe giunge alla Congrega, accusando Fiona di svolgere negligentemente il suo lavoro, e accusandola di tutte le disgrazie che si sono susseguite dal momento in cui la strega \u00e8 ritornata a New Orleans. Decidono di sottrarle l'incarico di Suprema, ma la donna, grazie all'aiuto di Queenie, riesce a salvarsi, incastrando Myrtle Snow. Quest'ultima viene infatti accusata di aver accecato Cordelia, e viene condannata a bruciare sul rogo, ma sar\u00e0 poi resuscitata da Misty.\nL'uomo con l'accetta.\nTrama.\n1919, New Orleans. In citt\u00e0 si aggira un serial killer che uccide le donne con un'accetta. Egli annuncia che avrebbe ucciso tutte quelle che non avrebbero ascoltato musica jazz. Le streghe della Congrega scelgono di non farlo per poter attirare l'uomo da loro e ucciderlo. Il killer cade nella trappola e viene massacrato a coltellate dalle streghe. \n2013 New Orlans Zoe, Queenie e Nan decidono di riunirsi e utilizzare una \"tavola Ouija\" per mettersi in contatto con l'oltretomba e trovare Madison. Le ragazze finiscono per parlare con lo spirito di un famoso serial killer, \"L'uomo con l'accetta di New Orleans\". Queenie raccomanda a Zoe di stare lontano da quel tipo di stregoneria a causa delle conseguenze pericolose che potrebbero verificarsi, ma Zoe \u00e8 determinata a scoprire cosa \u00e8 successo a Madison. Zoe utilizza la tavola da sola, e evoca l'Uomo con l'Accetta, che chiede qualcosa in cambio per averla aiutata a trovare Madison. Dopo essere stato bloccato per decadi tra le mura dell'accademia, a causa delle streghe che vi avevano vissuto negli anni '20 del '900, lo spirito chiede a Zoe di essere liberato. Madison viene trovata da Zoe nella camera di Spalding, il quale viene poi catturato dalle tre streghe e, per proteggere Fiona, comunicando mentalmente con Nan, dice di essere stato lui ad uccidere Madison. Cordelia, avendo sviluppato il potere della Vista Superiore, scopre le indiscrezioni di Hank, scatenando in lui la paura che scopra il suo vero segreto: essere un cacciatore di streghe al servizio di Marie Laveau. Madison viene resuscitata da Misty e Kyle viene tenuto nell'accademia. Inoltre Fiona cerca disperatamente di avere un'ultima storia d'amore prima della sua inevitabile morte. \nCattive intenzioni.\nTrama.\nFiona trova un nuovo scopo d'amore e s'imbatte nell'uomo con l'accetta. Queenie trascorre una serata fuori con Delphine e Queenie stessa comincia a mettere in discussione il suo posto nella congrega. Cordelia decide insieme a Zoe di uccidere sua madre perch\u00e9 ha scoperto che lei precedentemente aveva ucciso Madison per non morire e mette in guardia Zoe perch\u00e9 pensa che potrebbe diventare la nuova suprema e quindi vittima di Fiona come lo \u00e8 stata Madison. Quest'ultima ha un rapporto sessuale con Kyle che come lei \u00e8 stato riportato in vita e quindi \u00e8 l'unico che la capisce. Zoe trova la lingua di Spalding e gliela riattacca con un incantesimo; quindi gli fa confessare l'omicidio di Madison da parte di Fiona e poi lo uccide. Zoe ha un rapporto a tre con Kyle e Madison. Queenie porta con l'inganno Delphine da Marie Laveau, la quale usa il suo sangue come elisir di giovinezza. Queenie entra a far parte delle Streghe Voodoo.\nL'inganno.\nTrama.\nLa Congrega intraprende un rituale conosciuto come la \"sacra assunzione\" per preparare la prossima Suprema durante la quale l'attuale Suprema deve suicidarsi se si vuole che il rito funzioni. Madison e Myrtle spingono Fiona, indebolita dagli effetti collaterali dei farmaci, all'insano gesto ma lo spirito di Spalding la salva. \nNan, sentendo la mancanza di Luke e preoccupandosi per lui, decide di entrare a casa sua di nascosto e lo trova legato in uno sgabuzzino. Mentre tentano la fuga, vengono sorpresi dalla madre di Luke che chiama la polizia ma subito dopo viene uccisa dai colpi di un cecchino e successivamente riportata in vita da Misty. Luke invece viene gravemente ferito. Cordelia grazie alle sue \"visioni\" scopre che qualcuno sta tentando di uccidere le streghe della Congrega. Kyle dice a Zoe che la ama. La puntata termina con un pacco anonimo recapitato a casa delle streghe, Fiona apre la scatola e all'interno trova la testa di LaLaurie che chiede aiuto.\nLa testa.\nTrama.\nCordelia riacquista la vista grazie a Myrtle Snow, la quale ha strappato gli occhi agli altri due membri del Consiglio per poi ucciderli. Fiona propone un'alleanza a Marie, visto che sta diventando sempre pi\u00f9 debole a causa del cancro, e non potr\u00e0 perci\u00f2 difendere la Congrega in vista dei cacciatori di streghe, facendole anche notare come il prossimo bersaglio di questi ultimi siano proprio le \"nere\". Hank viene minacciato di morte da Marie Laveau per non aver ancora ucciso le streghe della Congrega, ma decide di non svolgere questo incarico, risparmiare sua moglie Cordelia e uccidere invece le streghe della trib\u00f9. Si presenta cos\u00ec all'improvviso nel salone di Marie e uccide le streghe; muoiono praticamente tutte tranne Marie, che viene salvata da Queenie sfruttando il suo potere voodoo. Marie quindi, ormai sola, si reca all'Accademia per accettare la proposta di Fiona. Intanto, Fiona trova Kyle e lo guarisce, cos\u00ec questo torna a comprendere e a parlare. Luke, in coma, scopre che sua madre ha ucciso suo padre perch\u00e9 voleva lasciarla e sua madre, invece, scopre che Zoe, Madison, e Nan sono delle streghe.\nLe meraviglie di Stevie Nicks.\nTrama.\nMarie e Fiona formano una difficile alleanza per proteggersi dai cacciatori di streghe. Nel frattempo, Nan sviluppa nuovi poteri scoprendo di essere in grado di leggere e controllare i pensieri della gente. Madison cerca di sabotare Zoe e le altre streghe nella corsa per la supremazia. Fiona cerca di mostrare a Misty le cose meravigliose di cui una suprema pu\u00f2 godere, presentandole Stevie Nicks. Viene mostrato come Marie \u00e8 ancora bella e viva dopo tanti anni. Nan apprende che Joan ha assassinato Luke nel suo letto d'ospedale, dopo che quest'ultimo lo aveva minacciato di rivelare un segreto di famiglia,Nan si trasforma nel suo lato oscuro esigendo una vendetta altrettanto crudele e letale contro Joan.\nProteggere la Congrega.\nTrama.\nUn flashback del 1830 rivela le origini di Delphine LaLaurie: trasferitasi da Parigi a New Orleans per gli affari del marito, scopre la sua attrazione scioccante verso il sangue e le torture. Nel presente invece, al funerale di Nan si presentano Queenie, sopravvissuta al cacciatore di streghe, e Delphine, che \u00e8 stata ricomposta. Quest'ultima riprende un vecchio hobby per passare il tempo: torturare i neri. Mentre tortura un uomo di colore, le appare il maggiordomo che si offre di aiutarla per uccidere definitivamente Marie Laveau, nemica di entrambi. Intanto Marie e Fiona incontrano i cacciatori di streghe e, non trovando un accordo, li massacrano insieme all'Uomo con l'accetta. Rientrata a casa, Marie viene accoltellata da Delphine credendo di aver annullato la sua immortalit\u00e0, ma in realt\u00e0 le ha semplicemente somministrato un antistaminico; tuttavia il maggiordomo stordisce Marie con un colpo e suggerisce a Delphine di sbarazzarsene. Cordelia fa un sacrificio disperato: si cava gli occhi per riacquisire il potere della chiaroveggenza in modo tale da poter conoscere tutti i segreti delle persone che vivono ora nella Congrega e in questo modo proteggerla. La puntata si conclude con Zoe e Kyle che fuggono insieme su una corriera su ordine di Myrtle. \nVa' all'inferno.\nTrama.\nConsapevole che la sua morte per il cancro si sta avvicinando, Fiona cerca di fare ammenda, dicendo addio a Cordelia, donandole un cimelio di famiglia. Cordelia riacquista il potere della Vista Superiore e prevede il futuro straziante della Congrega. Cordelia va dall'Uomo con l'Ascia e condivide le sue visioni con lui, queste in seguito porteranno all'omicidio di Fiona. Con la sparizione di Fiona, le ragazze finalmente fanno gruppo insieme come una congrega. Inoltre, Queenie convoca Papa Legba (Lance Reddick) e visita il suo inferno personale. Pi\u00f9 tardi Queenie uccide Delphine LaLaurie, inavvertitamente uccide Marie (dopo che Papa Legba ha cessato la loro immortalit\u00e0 dopo che loro hanno violato il contratto), e le due si ritrovano nel loro reale Inferno, che \u00e8 Delphine torturata da Marie nella sua camera di tortura per l'eternit\u00e0.\nLe sette meraviglie.\nTrama.\nLa congrega si prepara ad affrontare le 7 meraviglie; Zoe, Queenie, Madison e Misty Day dovranno affrontarsi per determinare chi sar\u00e0 la nuova suprema. Le prove consistono in: Telecinesi, Concilium (controllo della mente), Trasmutazione, Divinazione, Vitalum Vitalis (il potere della resurrezione), Descensum (la capacit\u00e0 di discendere agli inferi), Pirocinesi. Iniziano le danze ma alla prova di descendum, Misty Day, rimane per sempre prigioniera all'inferno. Rimaste in 3, le rivali, procedono con la trasmutazione, nella quale Zoe rimane uccisa. Cos\u00ec si procede con il Vitalum Vitalis per riportare in vita Zoe nella quale Queenie fallisce. Madison, invece rifiuta di riportarla in vita per essere cos\u00ec proclamata la nuova suprema visto che si trattava dell'ultima rimasta in gara. Quando tutti credono che la nuova suprema sia Madison, Myrtle propone a Cordelia di sostenere le 7 prove in quanto si trattava della figlia della vecchia suprema. Cordelia accetta ed entra in gara contro \"Hollywood\". Quest'ultima fallisce in una prova contro Cordelia. \u00c8 cos\u00ec che la ragazza, accecata dalla rabbia, minaccia la congrega con la sua futura divulgazione e propaganda della stessa. Verr\u00e0 per\u00f2 uccisa da Kyle vendicativo verso le sorti dell'amata. Cordelia termina le sette meraviglie con successo riportando in vita Zoe e cos\u00ec confermandosi nuova suprema. A questo punto Myrtle convince Cordelia a bruciarla al rogo per evitare che i suoi precedenti possano infangare il futuro della congrega; Myrtle muore per la Congrega. Tornata nell'abitazione delle streghe, Cordelia percepisce qualcosa al piano di sotto, infatti qui trover\u00e0 sua madre in fin di vita; terminale a fine della malattia da cui \u00e8 stata colpita. Qui spiegher\u00e0 che ha usato il suo amante per fargli credere di essere stato lui ad ucciderla, sputandogli in bocca, quando in realt\u00e0 si trattava di sangue di capra. Fiona cade cos\u00ec tra le braccia di Cordelia. Si risveglier\u00e0 all'inferno costretta a vivere in una baracca per l'eternit\u00e0 con l'uomo con l'accetta. Successivamente, dopo aver divulgato la congrega ad altre streghe invitandole a rivelarsi, Cordelia aprir\u00e0 le porte a queste ultime che accoglier\u00e0 nella sua congrega che guider\u00e0 fino alla fine dei suoi giorni con l'aiuto di Queenie e Zoe."}
{"id": "4700449", "revid": "580197", "url": "https://it.wikipedia.org/wiki?curid=4700449", "title": "Stade de Reims 1958-1959", "text": "Questa voce raccoglie le informazioni riguardanti il Stade de Reims nelle competizioni ufficiali della stagione 1958-1959.\nAvvenimenti.\nLo Stade de Reims affronta una stagione impegnativa: dopo aver vinto la Supercoppa (2-1 sul N\u00eemes Olympique) esce presto sia dalla coppa (dopo le vittorie contro Vitry 0-1 e Bruay 0-8) escluso dall'Olympique Lyon (3-1) sia dalla lotta al titolo francese.\nIn Europa i francesi escludono prima i nordirlandesi dell'Ards con un netto 10-3, poi i finlandesi dell'HPS con un pesante 7-0 tra andata e ritorno. La corsa dello Stade de Reims si complica dai quarti di finale: lo Standard Liegi vince in Belgio per 2-0 e i biancorossi si affidano a Just Fontaine, che grazie ad una doppietta ribalta il punteggio dell'andata con un 3-0 nel ritorno. In semifinale affrontano lo Young Boys che, dopo l'1-0 di Berna va in Francia e cade sotto i colpi di Roger Piantoni, autore di due reti nel 3-0 finale. I francesi approdano alla finale ma, come quattro anni prima di fronte a loro c'\u00e8 il : a Stoccarda, di fronte a 72.000 paganti, lo Stade de Reims va subito in svantaggio e nel secondo tempo affonda sul 2-0, perdendo la finale.\nNelle file dei madrileni rispetto al precedente confronto erano rimasti Marquitos, Jos\u00e9 Mar\u00eda Z\u00e1rraga e il formidabile trio offensivo Di St\u00e9fano-Rial-Gento; tra le file del Real Madrid anche l'ex Raymond Kopa che gioc\u00f2 nel Reims la finale persa nel 1956.\nNei francesi Jonquet, Giraudo, Leblond e Bliard disputarono le due finali."}
{"id": "4700451", "revid": "1784425", "url": "https://it.wikipedia.org/wiki?curid=4700451", "title": "Horacio Cartes", "text": "Biografia.\nHoracio Cartes \u00e8 il proprietario del conglomerato \"Grupo Cartes\", che si compone di circa due dozzine di aziende. Cartes stato anche il presidente del Club Libertad dal 2001.\nNelle elezioni generali del 21 aprile 2013, Cartes viene eletto Presidente della Repubblica del Paraguay, per governare il paese fino al 2018."}
{"id": "4700452", "revid": "1745361", "url": "https://it.wikipedia.org/wiki?curid=4700452", "title": "Snowkiting", "text": "Lo Snowkiting \u00e8 uno sport invernale in cui i praticanti usano degli aquiloni da trazione (in inglese Kite significa aquilone) per farsi trainare su superfici innevate come: pianori, pendii montuosi o laghi ghiacciati . Lo snowkite pu\u00f2 essere praticato sia usando gli sci sia usando delle normali tavole da snowboard. Gli aquiloni usati possono essere : sia di tipo Foil (sia a celle aperte che chiuse) che di tipo Pump (kite gonfiabili solitamente usati per fare kiteboarding in acqua)\nIn Italia questa disciplina sta prendendo sempre pi\u00f9 piede come gi\u00e0 ha fatto il suo fratello gemello kiteboarding. Lo sport viene praticato in posti come: Roccaraso, il lago di Resia, al Passo del Tonale, in Valle d'Aosta dove sono presenti anche scuole professionali per poter imparare questa spettacolare disciplina."}
{"id": "4700453", "revid": "287204", "url": "https://it.wikipedia.org/wiki?curid=4700453", "title": "Lega Nazionale B 1961-1962", "text": "La Lega Nazionale B 1961-1962, campionato svizzero di seconda serie, si concluse con la vittoria del FC Chiasso.\nStagione.\nNovit\u00e0.\nDalla Lega Nazionale A 1960-1961 sono stati retrocessi in Lega Nazionale B il Chiasso e il Winterthur, mentre dalla Lega Nazionale B 1960-1961 sono stati promossi il Lugano e lo Sciaffusa.\nDalla Lega Nazionale B 1960-1961 sono stati retrocessi in Prima Lega il Cantonal e il Nordstern, mentre dalla Prima Lega sono stati promossi il Bodio e il Porrentruy.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1962-1963.\n\u00a0\u00a0\u00a0\u00a0\u00a0 Retrocessa in Prima Lega 1962-1963."}
{"id": "4700455", "revid": "124123", "url": "https://it.wikipedia.org/wiki?curid=4700455", "title": "Sergej Nikolaevi\u010d Reformatskij", "text": "Vita.\nFiglio di un prete, nacque nel villaggio di Borisoglebskoe, nel governatorato di Kostroma (oggi oblast' di Ivanovo). Studi\u00f2 all'Universit\u00e0 di Kazan' con Aleksandr Michajlovi\u010d Zajcev fino al 1882. Continu\u00f2 la sua formazione con Viktor Meyer all'Universit\u00e0 di Heidelberg e con Wilhelm Ostwald all'Universit\u00e0 di Lipsia. Nel 1891 ottenne il dottorato, e l'anno successivo fu nominato professore di chimica organica all'Universit\u00e0 San Vladimiro di Kiev (oggi Universit\u00e0 Nazionale Taras \u0160ev\u010denko di Kiev), dove rimase fino alla morte.\nContributi.\nNel 1887 scopr\u00ec la reazione di Reformatskij, che utilizza un reagente zinco organico. A quel tempo l'uso dello zinco nelle reazioni organiche era comune; in seguito fu sostituito dal magnesio che \u00e8 pi\u00f9 conveniente da utilizzare. Tuttavia per la sintesi di \u03b2-idrossi acidi la reazione di Reformatsky rimane una via conveniente, perch\u00e9 i reattivi di Grignard basati sul magnesio portano a prodotti differenti.\nRiconoscimenti.\nReformatskij fu membro dell'Accademia russa delle scienze (1929)."}
{"id": "4700456", "revid": "200568", "url": "https://it.wikipedia.org/wiki?curid=4700456", "title": "Sergey Reformatsky", "text": ""}
{"id": "4700466", "revid": "729019", "url": "https://it.wikipedia.org/wiki?curid=4700466", "title": "Battaglia di Ratisbona", "text": "La battaglia di Ratisbona, chiamata anche battaglia di Regensburg, fece parte delle guerre napoleoniche, e fu combattuta il 23 aprile 1809 tra l'esercito del Primo Impero francese guidato da Napoleone Bonaparte e quello dell'impero austriaco guidato da Carlo d'Asburgo-Teschen. Scena dell'ultimo scontro della fase bavarese della campagna del 1809, la breve difesa della citt\u00e0 e l'installazione di un ponte ad est permisero la ritirata dell'esercito austriaco verso la Boemia. Nel corso dell'assalto, il maresciallo Jean Lannes guid\u00f2 le proprie truppe sulle scale a ridosso delle mura, e Napoleone fu ferito alla caviglia da un proiettile vagante d'artiglieria. Il colpo era stato sparato da grande distanza e non provoc\u00f2 molti danni all'imperatore, causandogli solo una contusione.\nPreludio.\nIn seguito alla vittoria di Eckm\u00fchl del 22 aprile, Napoleone convoc\u00f2 il proprio primo consiglio di guerra, che decise di bloccare l'esercito circa 18 chilometri a sud di Ratisbona (che gli austriaci avevano conquistato due giorni prima). Quella notte il principale esercito austriaco (Corpi I\u2013IV e Corpo di riserva I) inizi\u00f2 a muovere il suo equipaggiamento pesante lungo il ponte in pietra sul Danubio, mentre un ponte temporaneo fu eretto 2 chilometri a valle verso est, per permettere il passaggio delle truppe. Cinque battaglioni del II Corpo difendevano la citt\u00e0, mentre 6000 unit\u00e0 di cavalleria ed alcuni battaglioni di fanteria controllavano la vicina collina.\nLa battaglia.\nAll'alba del 23 aprile l'avanzata francese continuava con un movimento a tenaglia verso Ratisbona, con il generale Louis-Pierre Montbrun che giungeva da sudovest e Napoleone che risaliva da sud. Verso le nove del mattino, 10 000 cavalieri francesi, guidati dalle due divisioni di corazzieri del generale \u00c9tienne Nansouty, iniziarono uno scontro con la cavalleria austriaca, che nonostante la scarsa organizzazione riusc\u00ec a resistere per tre ore permettendo la fuga dell'esercito prima di ritirarsi. Solo allora i francesi scoprirono il ponte temporaneo, reso inservibile dagli austriaci che subito dopo l'utilizzo ne tagliarono i cavi.\nA mezzanotte la fanteria francese arriv\u00f2 ed avvolse le difese medievali della citt\u00e0. Lannes fu incaricato della conquista, ed avvi\u00f2 un bombardamento d'artiglieria, mentre la fanteria attaccava gli austriaci nei sobborghi. Due assalti di fanteria presso le porte principali erano gi\u00e0 falliti con gravi perdite, quando alle 15 il generale Henri Gatien Bertrand, capo dei genieri, apr\u00ec grazie all'artiglieria pesante una breccia nelle mura nei pressi della porta Straubing. Nell'avvicinarsi per osservare l'apertura, Napoleone fu colpito al piede sinistro, ma riusc\u00ec a montare a cavallo e ad allontanarsi. Tre piccoli gruppi con scale d'assedio non riuscirono a scavalcare le mura danneggiate. Gli uomini di Lannes fallirono l'assalto per quattro volte dopodich\u00e9, esasperato, Lannes prese una scala d'assedio ed incit\u00f2 le truppe. A quel punto, in un imbarazzante silenzio, grid\u00f2 con rabbia: \"Vi far\u00f2 vedere di essere stato un granatiere prima di essere un maresciallo, e che lo sono ancora\". Prese la scala ed inizi\u00f2 ad avanzare, ma fu bloccato dai propri aiutanti. Le sue truppe, vergognandosi di quanto fatto dal loro comandante, corsero in avanti. Il quarto assalto fu quello vincente, ed in pochi minuti i francesi entrarono in Ratisbona.\nPer molte ore infuri\u00f2 una battaglia nelle strade, finch\u00e9 i francesi non iniziarono a rendere sicura la parte meridionale della citt\u00e0. Il ponte fu difeso dal primo battaglione del 15\u00ba reggimento di fanteria fino alle 18 circa, momento in cui abbandonarono la loro posizione permettendo ai francesi di raggiungere il sobborgo settentrionale di Stadt-am-Hof. Gli ultimi 300 difensori si arresero poco dopo.\nConseguenze.\nLe vittime francesi, compreso un Napoleone ferito alla caviglia, furono tra le 1500 e le 2000 unit\u00e0, mentre gli austriaci ebbero almeno 6000 uomini uccisi, feriti o catturati. Incaricando il maresciallo Louis Davout di controllare la riva settentrionale del Danubio, Bonaparte fu libero di muoversi verso Vienna.\nNella letteratura.\nLa poesia di Robert Browning intitolata \"Incident of the French Camp\" \u00e8 ambientata a Ratisbona durante le guerre napoleoniche."}
{"id": "4700467", "revid": "19933", "url": "https://it.wikipedia.org/wiki?curid=4700467", "title": "Battaglia di Regensburg", "text": ""}
{"id": "4700470", "revid": "103350147", "url": "https://it.wikipedia.org/wiki?curid=4700470", "title": "Libero Gerosa", "text": " \nBiografia.\nDopo l'ordinazione presbiterale nel 1974, consegue nel 1984 il Dottorato in Teologia presso l'Universit\u00e0 di Friborgo, dopo aver trascorso un periodo di ricerca presso la Ludwig-Maximilians-Universit\u00e4t M\u00fcnchen. Libero Gerosa decide poi di proseguire i suoi studi presso l'Universit\u00e0 Cattolica di Eichst\u00e4tt, ove ottiene la licenza in Diritto canonico. Nel 1990 viene chiamato come Professore ordinario presso la Facolt\u00e0 di Teologia di Paderborn, ove insegner\u00e0 Diritto canonico fino al 2000 e della quale sar\u00e0 rettore dal 1997 al 1999.\nNel 2000 viene chiamato come Professore ordinario di Diritto canonico dalla Facolt\u00e0 di Teologia di Lugano, della quale sar\u00e0 rettore dal 2000 al 2008.\nNel 2002 ha fondato l'Istituto DiReCom, che opera quale centro di didattica e ricerca nel campo del Diritto canonico, del Diritto ecclesiastico e del Diritto comparato delle religioni.\nDal 2001 \u00e8 Consultore del Pontificio Consiglio per i Laici, e dal 2003 Consultore della Congregazione per il Clero. Dal gennaio 2009 \u00e8 Presidente della Commissione \u201cChiesa e Stato\u201d della Conferenza dei Vescovi Svizzeri e Presidente della Commissione per i ricorsi amministrativi della Diocesi di Lugano.\nPensiero.\nNelle sue opere Libero Gerosa si \u00e8 particolarmente soffermato sull'analisi dei problemi della scomunica, del rapporto tra carisma e diritto, della relazione tra ordinamento canonico e pastorale, delle radici cristiane dello Stato laico. I suoi attuali interessi di ricerca riguardano il dialogo interreligioso ed il nesso tra libert\u00e0 religiosa e diritti dei popoli nel pensiero di Giovanni Paolo II."}
{"id": "4700474", "revid": "106268", "url": "https://it.wikipedia.org/wiki?curid=4700474", "title": "Societ\u00e0 Polisportiva Ars et Labor 1948-1949", "text": "Questa voce raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1948-1949.\nStagione.\nIl nuovo campionato cadetto riunificato a 22 squadre si presenta come un torneo lungo e sfiancante. La SPAL per far quadrare il bilancio rivende Egisto Pandolfini alla , in cambio di un'ingente somma in denaro pi\u00f9 le prestazioni del mediano Fulvio Nesti. Pandolfini e Nesti hanno un comune destino, entrambi sono toscani di Lastra a Signa e vestiranno il biancazzurro come trampolino di lancio verso il traguardo della Nazionale: disputeranno assieme il mondiale svizzero del 1954.\nPaolo Mazza affida la panchina a Bruno Vale. Lo stadio di Ferrara diventa un fortino per i biancoazzurri, a buttarla dentro la davanti ci pensano Attilio Frizzi con 25 reti e Otello Badiali con 19, che portano la SPAL al decimo posto con 41 punti in classifica, sempre lontano dalla bassa classifica."}
{"id": "4700475", "revid": "767487", "url": "https://it.wikipedia.org/wiki?curid=4700475", "title": "Einar Halle", "text": "Carriera.\nGiocatore.\nClub.\nHalle gioc\u00f2 come portiere nel Molde dal 1962 al 1964. Sub\u00ec un infortunio alla testa in una sfida contro lo Skarb\u00f8vik, incidente che di fatto concluse la sua carriera da calciatore di alto livello. Successivamente, infatti, gioc\u00f2 soltanto nelle serie minori, con le maglie di Tr\u00e6ff e Rival.\nDopo il ritiro.\nNel 1970, fu allenatore dello stesso Tr\u00e6ff. Divent\u00f2 poi arbitro, rappresentato comunque il Molde. Dal 1973 al 1993, diresse 187 incontri nella massima divisione norvegese. Divent\u00f2 anche dirigente dello stesso Molde, ma la Norges Fotballforbund gli impose di rassegnare le dimissioni. Arbitr\u00f2 due finali di Norgesmesterskapet: quella del 1980 (tra V\u00e5lerenga e Lillestr\u00f8m) e quella del 1984 (tra Fredrikstad e Viking).\nHalle divent\u00f2 poi arbitro UEFA nel 1980 e diresse approssimativamente 180 incontri in giro per l'Europa, nei successivi undici anni. In una sfida tra Austria Vienna e Werder Brema, Halle fischi\u00f2 la fine del primo tempo al 40\u00ba minuto, dimenticando che l'incontro fosse stato posticipato di 5 minuti. Si accorse dell'errore prima che le squadre rientrassero nello spogliatoio, cos\u00ec la partita riprese. Dopo questo episodio, venne ribattezzato dai suoi colleghi come \"Halbzeit Halle\" (in italiano, primo tempo Halle). Halle raccont\u00f2 poi come, negli anni ottanta, alcuni club europei avessero tentato di corromperlo, ma afferm\u00f2 di non aver mai accettato alcuna tangente, cos\u00ec come i suoi assistenti.\nDopo il ritiro da arbitro, divent\u00f2 un osservatore per conto della UEFA, giudicando cos\u00ec l'operato degli altri direttori di gara. Ricopr\u00ec questo incarico fino al 26 settembre 2012."}
{"id": "4700476", "revid": "1573940", "url": "https://it.wikipedia.org/wiki?curid=4700476", "title": "Eledone", "text": "Eledone \u00e8 un genere di mollusco cefalopode della famiglia Octopodidae, noti con il nome di moscardini.\nTassonomia.\nEledone caparti Adam, 1950"}
{"id": "4700478", "revid": "106268", "url": "https://it.wikipedia.org/wiki?curid=4700478", "title": "Associazione Calcio Spezia 1948-1949", "text": "Questa voce raccoglie le informazioni riguardanti l'Associazione Calcio Spezia nelle competizioni ufficiali della stagione 1948-1949.\nStagione.\nNella stagione 1948-1949 si chiude il ciclo spezzino di Ottavio Barbieri rimpiazzato in panchina da Alberto Macchi. \nViene ceduto Mario Torti, mentre in avanti arrivano Giuseppe Pozzo e Giovanni Mangini.\nGli aquilotti viaggiano a corrente alternata con un discreto torneo nelle partite interne, ma negativo in trasferta con solo sette punti raccolti in ventun partite.\nQuesto percorso porta gli spezzini a dover ricorrere ad uno spareggio per ottenere la salvezza, spareggio disputato e vinto 4-1 a Milano il 10 luglio contro il Parma.\nTre giocatori bianconeri in doppia cifra Giuseppe Pozzo con undici reti, Giovanni Mangini e Giovanni Costa con dieci."}
{"id": "4700480", "revid": "486946", "url": "https://it.wikipedia.org/wiki?curid=4700480", "title": "Barsanofrio", "text": ""}
{"id": "4700481", "revid": "124123", "url": "https://it.wikipedia.org/wiki?curid=4700481", "title": "Pentti Linnosvuo", "text": "Ha partecipato a cinque edizioni dei Giochi olimpici vincendo due medaglie d'oro e una d'argento.\nBiografia.\nNato a Vaasa ma cresciuto a Helsinki, dopo aver praticato in giovent\u00f9 l'hockey su ghiaccio, il calcio e la pallacanestro, a 15 anni inizi\u00f2 a dedicarsi al tiro a segno, preferendo la pistola perch\u00e9 mancino. Nel 1951, a 18 anni, vinse il suo primo titolo nazionale dei 16 che avrebbe vinto in carriera. \nNel 1952 partecip\u00f2 per la prima volta ai Giochi olimpici, che in quell'anno si tenevano proprio a Helsinki, gareggiando nella pistola a fuoco rapido da 25m e concludendo al quinto posto. Negli anni successivi colse successi ai massimi livelli sia nella pistola rapida che in quella libera da 50m, a partire dai campionati mondiali del 1954 in Venezuela dove vinse la medaglia di bronzo individuale in entrambe le specialit\u00e0.\nVinse il suo primo oro olimpico a nella pistola libera e fu quarto nella pistola rapida, specialit\u00e0 dove vinse la medaglia d'argento a e quella d'oro a . Partecip\u00f2 per la quinta volta alle olimpiadi a dove fu portabandiera per la rappresentativa finlandese. \nAl suo palmar\u00e8s vanno aggiunti sei titoli ai campionati nordici: cinque nella pistola rapida e uno nella pistola libera. \nTerminata l'attivit\u00e0 agonistica ha lavorato come tecnico per le squadre nazionali di Finlandia, Germania occidentale, Svizzera e Norvegia."}
{"id": "4700483", "revid": "729019", "url": "https://it.wikipedia.org/wiki?curid=4700483", "title": "Shu'ubiyya", "text": "Il termine arabo al-Shu\u02bf\u016bbiyya () si riferisce a un movimento letterario (e non politico, come alcuni credono), sorto all'interno della \"Umma\", in ambiente non-arabo tra l'VIII e il IX secolo. Esso mirava a fornire una risposta essenzialmente culturale alle pretese arabe di essere la componente islamica migliore, oltre che privilegiata dal fatto che l'ultimo e decisivo profeta (Maometto) fosse stato un arabofono, di pura schiatta araba.\nTerminologia.\nIl nome del movimento letterario deriva da un passaggio coranico che parla di \"nazioni\" o \"popoli\" (\"shu\u02bf\u016bb\"). Il versetto 13 della S\u016bra XLIX \u00e8 spesso usato dai musulmani per contrastare i pregiudizi e le contese razzistiche tra i differenti popoli e culture.\nMovimenti socio-politico-religiosi.\nL'uso della parola, nel contesto di un movimento, esisteva gi\u00e0 prima del IX secolo. I kharigiti lo impiegavano per estendere il principio dell'uguaglianza tra \"shu\u02bf\u016bb\" (popoli) e \"qab\u0101\u02beil\" (trib\u00f9) tra i seguaci dell'Islam. Si trattava di una risposta indiretta alle pretese dei Quraysh di godere di privilegi per guidare la \"Umma\", la Comunit\u00e0 dei credenti.\nIn Persia.\nQuando impiegato in riferimento a uno specifico movimento, il termine costituisce una risposta dei Persiani musulmani all'incalzante arabizzazione dell'Islam nel IX e X secolo in Persia. Fu principalmente per salvaguardare la cultura persiana e proteggere l'identit\u00e0 persiana che il movimento prese piede. L'effetto pi\u00f9 rimarchevole della \"Shu\u02bf\u016bbiyya\" fu la sopravvivenza della lingua persiana, idioma dei Persiani fino al giorno d'oggi. Il movimento non sfoci\u00f2 mai in apostasia o insurrezioni e costitu\u00ec la base per elaborare compiutamente la concezione islamica riguardante razze e nazioni.\nIl movimento facilit\u00f2 la nascita di una specifica letteratura persiana e di una poesia persiana. Molti appartenenti al movimento non furono solo Persiani, ma Egiziani, Berberi e Siriani il cui sostrato culturale era rimasto aramaico, ed esiste perfino una solidale testimonianza araba al movimento.\nIn al-Andalus.\nDue secoli dopo la fine del movimento della \"Shu\u02bf\u016bbiyya\" in Mashreq, si manifest\u00f2 un altro movimento che veniva dalla Spagna islamica (al-Andalus) e che era controllato dai Muwallad (musulmani iberici). Era in gran parte composto, comprensibilmente, da Berberi, ma comprendeva anche molti gruppi culturali europei, quali i Galiziani, i Franchi, i Calabresi e i Baschi. Un esempio importante di letteratura \"Shu\u02bf\u016bb\u012b\" \u00e8 l'epistola (\"risala\") del poeta andaluso Ibn Gharsiya (Garcia). Secondo l\"'Encyclopedia of Arabic Literature\", tuttavia, questa epistola fu decisamente di scarsa importanza, e i suoi pochi esponenti tendevano a ripetere \"clich\u00e9s\" adottati dal primo Islam.\nNeo-Shu\u02bf\u016bbiyya.\nNel 1966, Sami Hanna e G.H. Gardner scrissero l'articolo \"Al-Shu\u2018ubiyah Updated\" in \"The Middle East Journal\". Il professore olandese Leonard C. Biegel, nel suo libro del 1972 \"Minorities in the Middle East: Their significance as political factor in the Arab World\", coni\u00f2 per questo l'espressione \"Neo-Shu'ubiyah\" per indicare i moderni tentativi, in atto nel Vicino Oriente non-arabo, di dar vita ad alternative al Nazionalismo arabo, quali l'\"Arameismo\", l'\"Assirianesimo\", il nazionalismo curdo, il \"Faraonismo\" (che affascin\u00f2 per qualche tempo lo stesso Taha Husayn in Egitto), il \"Fenicianesimo\" (di Sa\u02bf\u012bd \u02bfAql, ad esempio, e dei \"Guardiani del Cedro\" di \u00c9tienne Saqr in Libano), o il nazionalismo siriano (tipico di Antun Sa'de). In un articolo del 1984, Daniel Dishon e Bruce Maddi-Weitzmann usarono lo stesso neologismo, \"Neo-Shu'ubiyya\"."}
{"id": "4700488", "revid": "21880", "url": "https://it.wikipedia.org/wiki?curid=4700488", "title": "Buglossoides purpurocaerulea", "text": ""}
{"id": "4700489", "revid": "171091", "url": "https://it.wikipedia.org/wiki?curid=4700489", "title": "Institut Agricole R\u00e9gional", "text": "L'Institut Agricole R\u00e9gional (abbr. IAR - pron. fr. : ) \u00e8 un istituto tecnico professionale agrario e un centro di ricerca e sperimentazione situato ad Aosta.\nStoria.\nL'amministrazione regionale valdostana nel 1951 affida alla Casa Ospitaliera del Gran San Bernardo l'incarico di fondare e gestire l\"'\u00c9cole pratique d'agriculture\".\nViene attivato un corso di studi inizialmente strutturato in tre semestri, poi biennale e infine triennale a partire dall'anno scolastico 1960/1961, al fine di fornire conoscenze teoriche e competenze pratiche ai giovani aspiranti agricoltori.\nA partire dall'anno scolastico 1978/1979, il piano di studi diviene nuovamente biennale, con modificazioni tali da consentire la presentazione degli studenti presso delle scuole statali di agricoltura al fine di conseguire un diploma di qualifica legalmente riconosciuto in qualit\u00e0 di privatisti, nell'ottica del proseguimento fino all'Esame di maturit\u00e0.\nL'attivit\u00e0 di ricerca svolta dall\"'\u00c9cole pratique d'agriculture\" ha inizio nello stesso periodo, nei settori agronomico, economico, frutticolo, vitivinicolo e zootecnico.\nLa legge regionale n. 12 del 1\u00ba giugno 1982, fa confluire l'\"\u00c9cole pratique d'agriculture\" nell\"'Institut Agricole R\u00e9gional\". Nell'anno scolastico 1993/1994 \u00e8 attivato il corso di studi quinquennale previsto per gli Istituti Professionali Statali. L'iter per il riconoscimento legale si conclude nel 1997, anno a partire dal quale gli alunni conseguono in sede il diploma di Agrotecnico.\nA partire dall'anno scolastico 2001/2002, all'Institut Agricole R\u00e9gional \u00e8 riconosciuto lo status di scuola paritaria.\nAttivit\u00e0.\nSettori di produzione.\nLa dislocazione del \u201cvigneto IAR\u201d consente di posizionare i diversi vitigni nelle ottimali condizioni di esposizione, altitudine e pendenza, favorendo la migliore interazione variet\u00e0-\"terroir\".\nL'elevata qualit\u00e0 delle produzioni \u00e8 favorita inoltre dal clima, di tipo endoalpino, caratterizzato da temperature invernali rigide (media 0-3\u00a0\u00b0C) ed estive poco elevate (media 19-21\u00a0\u00b0C) con una buona escursione termica tra il giorno e la notte. Tali caratteristiche unite a limpidezza del cielo, scarsa nuvolosit\u00e0, ridotte precipitazioni e bassa umidit\u00e0 relativa, minimizzano le avversit\u00e0 bioclimatiche e favoriscono la coltivazione della vite.\nOltre alle variet\u00e0 destinate alla produzione ve ne sono numerose altre coltivate a scopo sperimentale, come ad esempio i vitigni di recente introduzione, per una loro possibile \u201cadozione\u201d in Valle d'Aosta, o i vitigni di antica coltivazione, identificati e recuperati in vigneti storici valdostani per una loro conservazione e valorizzazione. I vigneti, inoltre, si prestano alla realizzazione di molteplici attivit\u00e0 di ricerca quali la comparazione di tecniche colturali viticole e lo studio dell'interazione del vitigno con i diversi fattori pedoclimatici, per trovare soluzioni alle problematiche che impone la viticoltura di montagna.\nLe stesse finalit\u00e0 sono oggi perseguibili grazie alla realizzazione della nuova cantina dotata di moderne attrezzature e tecnologie che consentono una gestione ed un controllo ottimale dei processi di trasformazione delle uve per le diverse variet\u00e0 e vinificazioni. All'interno della stessa struttura sono presenti locali attrezzati per la trasformazione di piccoli quantitativi di uve che consentono l'attuazione di numerose prove sperimentali (micro-vinificazioni).\nL'attivit\u00e0 sperimentale si avvale quindi di strumenti che permettono uno studio approfondito delle differenti tematiche viti-vinicole ed una analisi di fattibilit\u00e0 delle nuove conoscenze riguardo agli aspetti produttivi e commerciali."}
{"id": "4700492", "revid": "287204", "url": "https://it.wikipedia.org/wiki?curid=4700492", "title": "Giglio Panza", "text": "Biografia.\nVeniva considerato una penna particolarmente \"tecnica\" forse anche in virt\u00f9 dei suoi trascorsi giovanili come calciatore di buon talento, tanto da essere arrivato a militare nella formazione Primavera del Torino. Instaur\u00f2 una forte amicizia con il grande bomber Guglielmo Gabetto, con il quale condivise l'esperienza del servizio militare durante la guerra. Un legame strinse anche con Raf Vallone, che contribu\u00ec a far entrare nel Torino e con il quale fond\u00f2 una societ\u00e0 di calcio.\nLasci\u00f2 lo sport praticato per dedicarsi a raccontarlo; inizi\u00f2 presso Paese Sportivo, pass\u00f2 quindi alla Gazzetta del Popolo, poi ancora giovane fu richiamato a Paese Sportivo in veste di direttore (dove ebbe la ventura di assumere il giovane aspirante giornalista Diego Novelli, in seguito Sindaco di Torino).\nPrefer\u00ec in seguito passare alla redazione sportiva de l'Unit\u00e0, e dopo svariate altre esperienze entr\u00f2 in Tuttosport nel 1951, chiamato da \"Carlin\" Bergoglio. Nel 1952 prese il tesserino come giornalista professionista.\nNel 1961 divenne direttore, restandolo fino al 1974: ancora oggi la sua \u00e8 la direzione pi\u00f9 lunga della storia della testata.\nPresso il quotidiano sportivo torinese affin\u00f2 il proprio talento e vide crescere la propria fama; intraprese svariate iniziative personali e continu\u00f2 a scrivere anche dopo il pensionamento.\nMor\u00ec a Torino, sua citt\u00e0 adottiva, nel 1991. \nEsponente di quella stirpe di giornalisti sportivi italiani riconosciuta per il suo enorme e difficilmente ripetibile valore, comprendente i vari Brera, Dardanello, Caminiti, Ghirelli, Palumbo, Carlin, Carosio, fu amico degli altri colleghi pi\u00f9 in vista dell'epoca, e in particolare dello stesso Gianni Brera, che lo soprannominava affettuosamente \"Barba Gil\".\nRiconosciuto come proprio \"maestro\" da molte celebri firme del panorama giornalistico italiano, come ad esempio Gian Paolo Ormezzano, Pier Cesare Baretti o Guido Quaranta, si fece unanimemente apprezzare per la sua competenza ma in gran parte pure per le sue misura e pacatezza, nonch\u00e9 per una grande carica umana; il suo amore per il Toro non ne offusc\u00f2 mai l'obiettivit\u00e0 del giudizio.\nRiconoscimenti.\nConferma della stima di cui godette fu la presidenza di giuria dello storico premio CONI-USSI che lo stesso Comitato Olimpico gli assegn\u00f2; il medesimo premio fu peraltro conferito allo stesso Panza, nel 1985. Nel 1973, l'organizzazione del Torneo di Viareggio confer\u00ec a lui il premio \"Bruno Roghi\" al miglior giornalista sportivo italiano.\nNel calcio giovanile, esiste fin dall'anno seguente la sua scomparsa un torneo lui dedicato, per l'appunto il \"Memorial Giglio Panza\", indetto dalla societ\u00e0 torinese Vanchiglia per la categoria Giovanissimi Nazionali, mentre il classico torneo Maggioni-Righi (categoria Allievi Nazionali) assegna ogni anno il premio fair-play \"Giglio Panza\" alla societ\u00e0 che si distingue per la condotta pi\u00f9 corretta e leale."}
{"id": "4700495", "revid": "486946", "url": "https://it.wikipedia.org/wiki?curid=4700495", "title": "Lingua greca cappadociana", "text": ""}
{"id": "4700496", "revid": "767487", "url": "https://it.wikipedia.org/wiki?curid=4700496", "title": "Sportovn\u00ed Klub Slavia Praha 1994-1995", "text": "Questa voce raccoglie le informazioni riguardanti lo Sportovn\u00ed Klub Slavia Praha nelle competizioni ufficiali della stagione 1994-1995.\nStagione.\nLo Slavia Praga, alla guida di Ber\u00e1nek, la squadra lotta al titolo contro i rivali dello Sparta che alla fine vincono il torneo con 6 lunghezze di vantaggio sullo Slavia.\nIn Europa lo Slavia esclude il Cork City (6-0) ma esce ai trentaduesimi contro l'AIK (2-2, regola dei gol fuori casa).\nCalciomercato.\nVengono ceduti J\u00e1no\u0161 (Jablonec), Vahala (Hradec Kr\u00e1lov\u00e9), Hysky (Slovan Liberec, \u0160ilhav\u00fd, Fryc (Kau\u010duk Opava), Hipp (Ko\u0161ice), \u0160im\u00e1\u010dek, Tatar\u010duk (CSKA Mosca), Necas (Union Cheb), Nov\u00e1k (Jablonec), Rusn\u00e1k (Slovan Bratislava), nell'ottobre del 1994 Kulhanek (Chmel Bl\u0161any) e nel gennaio 1995 Pixa (Teplice) e Vesel\u00fd (Bohemians Praga).\nVengono acquistati Stejskal (QPR), Jir\u00e1sek, Hunal (Kladno), Hogen (Viktoria \u017di\u017ekov), Jarol\u00edm, Kri\u0161tof\u00edk (Slovan Bratislava), \u0160mejkal (Viktoria Plze\u0148), Vavra e \u0160tajner."}
{"id": "4700497", "revid": "123977121", "url": "https://it.wikipedia.org/wiki?curid=4700497", "title": "Josh Mayo", "text": "Carriera.\nHa disputato 4 stagioni con i Flames dell'Universit\u00e0 dell'Illinois a Chicago, trasferendosi poi da professionista in Pro B al Clermont. Nel 2011-12 ha militato nel Liep\u0101jas lauvas, disputando cos\u00ec la Latvijas Basketbola L\u012bga e la Baltic Basketball League. Nel 2012-2013 gioca in Ukrajina Super-Liha nel MBK Mykola\u00efv, passando poi in Serie A alla Sutor Basket Montegranaro. Nel corso della stagione 2013-14 si trasferisce alla Pallacanestro Virtus Roma targata Acea, con contratto fino al termine della stagione, per sostituire l'infortunato Jordan Taylor.\nNella stagione 2014-15 milita nella squadra turca del Torku Konyaspor.\nNel 2015 firma per Scafati, squadra iscritta al campionato italiano di Serie A2. Il 6 marzo 2016 conquista con la stessa squadra la Coppa Italia di Serie A2. Nell'estate 2016 viene preso dalla societ\u00e0 tedesca del Telekom Baskets Bonn militando per tre stagioni. Nell'estate 2019 torna in Italia, venendo ingaggiato dalla Pallacanestro Varese ritrovando tra l'altro a distanza di tre anni, il suo ex compagno ai tempi di Scafati Jeremy Simmons..\nIl 21 giugno 2020 viene ufficializzato il suo passaggio al Napoli Basket in Serie A2."}
{"id": "4700501", "revid": "228587", "url": "https://it.wikipedia.org/wiki?curid=4700501", "title": "Ryan McCombs", "text": "Dal 1997 al 2004 \u00e8 stato il cantante della band hard rock \"SOiL\". McCombs \u00e8 stato anche vocalist dei Drowning Pool a partire dal 2005 fino al 2011. Da allora \u00e8 tornato con i \"SOiL\".\nCarriera.\nSoil (1997-2004).\nRyan McCombs \u00e8 stato scoperto dal gruppo rock Soil attraverso una compilation di band emergenti. Si \u00e8 unito al gruppo come cantante a met\u00e0 del 1997. La band ha pubblicato tre album e un EP durante la sua permanenza nel gruppo: \"El Chupacabra (EP)\", \"Throttle Junkies\", \"Scars\" e \"Redefine\". Con il secondo album, \"Scars\", del 2001, che includeva brani simbolo come \"Halo\" e \"Unreal\", la band ha guadagnato riconoscimento commerciale e status internazionale.\nAl successivo del 2004, che avrebbe dovuto continuare l'ascesa dei SOiL, tuttavia, hanno lasciato la J Records a causa di vendite deludenti. Durante il tour per questo ultimo album, McCombs ha improvvisamente deciso di lasciare la band, causando l'annullamento di molti concerti in programma insieme a gruppi come Sevendust e Damageplan.\n\"Drowning Pool\" (2005-2011).\nDopo la sua separazione dai SOiL, McCombs ha preso una pausa di circa un anno dal mondo della musica. Nel frattempo i SOiL avevano trovato un nuovo cantante. Nello stesso tempo il secondo cantante dei Drowning Pool, Jason Jones, aveva lasciato il gruppo per unirsi all'alternative band AM Conspiracy. La band ha quindi annunciato durante l'Ozzfest a Dallas, Texas, il 25 agosto 2005 che il nuovo cantante sarebbe stato Ryan McCombs.\nIl primo brano dei Drowning Pool pubblicato con Ryan McCombs come cantante \u00e8 stato un remake del loro brano \"Rise Up\", originariamente eseguito con Jason Jones come cantante. La canzone \u00e8 stata intitolata \"Rise Up 2006\" ed \u00e8 caratterizzata dall'essere traccia bonus scaricabile su \"WWE Wreckless Intent\", e dall'essere stata il tema per il \"WWE Friday Night SmackDown\" fino al 2008. La colonna sonora del film Saw III contiene una versione demo di \"No More\", il secondo brano pubblicato con McCombs alla voce. I Drowning Pool hanno poi registrato il loro terzo album in studio, \"Full Circle\", che \u00e8 stato pubblicato il 7 agosto 2007. Conteneva il singolo di successo \"37 Stitches\". \"Shame\", che \u00e8 stato l'ultimo singolo estratto dell'album, \u00e8 stato inserito nella colonna sonora di \"Saw IV\".\nNel 2010, la band ha pubblicato il suo quarto album, \"Drowning Pool\". Nel novembre del 2011, \u00e8 stato annunciato che McCombs e Drowning Pool si sarebbero separati, e che McCombs sarebbe tornato ai Soil.\nRitorno ai Soil (2011-presente).\nNel 2011, Ryan McCombs \u00e8 ritornato nei SOiL. La band ha suonato diverse occasioni in tutto il Regno Unito tra cui al Download Festival in cui si \u00e8 esibita con strumenti acustici dal vivo per la prima volta. La band ha pubblicato un nuovo album il 16 agosto 2013 (il 20 agosto 2013 nel Nord America)."}
{"id": "4700502", "revid": "61760034", "url": "https://it.wikipedia.org/wiki?curid=4700502", "title": "Yamaha TZM", "text": ""}
{"id": "4700503", "revid": "61760043", "url": "https://it.wikipedia.org/wiki?curid=4700503", "title": "Yamaha TZM 150", "text": ""}
{"id": "4700504", "revid": "606039", "url": "https://it.wikipedia.org/wiki?curid=4700504", "title": "Foil kite", "text": "I foil kite sono aquiloni che non presentano una struttura rigida.\nSono formati da un numero variabile di celle che vanno dal lato anteriore (bordo d'attacco) al lato posteriore (bordo d'uscita). Le celle (o cassoni) hanno dei fori che permettono all'aria di entrare e gonfiare l'aquilone, conferendo cos\u00ec a quest'ultimo una forma adatta al volo.\nIn base al tipo di celle, si possono distinguere 2 tipi di kite foil: quelli a celle aperte e quelli a celle chiuse. Nei primi tutti i cassoni sono aperti sul lato anteriore per permettere all'aria di entrare e gonfiare la struttura mentre nei secondi solo alcuni cassoni risultano essere aperti (solitamente quelli in posizione pi\u00f9 centrale sul bordo d'attacco).\nQuesti aquiloni sono in grado di generare molta trazione e questo fa s\u00ec che vengano usati in attivit\u00e0 come kitesurfing, snowkiting e kite buggying/landboarding. Mentre per lo snowkiting e per kite buggying/landboarding si possono usare tutti i tipi di aquiloni foil, per il kiteboarding bisogna che il kite sia del tipo a celle chiuse, questo perch\u00e9 in caso di caduta in acqua dell'ala un foil a celle aperte tenderebbe a lasciare entrare acqua nella struttura della vela appesantendola e rendendo cos\u00ec difficile se non impossibile il rilancio. Il processo di gonfiaggio attuato dal vento risulta essere ovviamente pi\u00f9 lento per un kite a celle chiuse in quanto l'aria pu\u00f2 entrare solo da un numero limitato di \"bocche\" e si deve diffondere in tutta la struttura tramite delle apposite aperture situate sulle membrane che separano un cassone da un altro."}
{"id": "4700512", "revid": "2160083", "url": "https://it.wikipedia.org/wiki?curid=4700512", "title": "Giulio Perini", "text": "Carriera.\nCresciuto nel Porto San Giorgio Basket, si \u00e8 trasferito nel 2010 alla Victoria Libertas Pesaro con cui ha esordito giovanissimo in Serie A (a 16 anni, il 27 febbraio 2011, contro il Teramo Basket). Dal 2011 milita ancora in Serie A nella Sutor Basket Montegranaro, con la cui maglia vanta 13 presenze (5 nel 2011-12 e 8 nel 2012-13). Nel mese di Novembre si trasferisce in DNB alla Virtus Basket Fondi , dopo l'esperienza a Fondi si \u00e8 trasferito a Pedaso Basket che milita in serie C1, nell'estate 2015 ha firmato con la Sangiorgese 2000"}
{"id": "4700515", "revid": "1442080", "url": "https://it.wikipedia.org/wiki?curid=4700515", "title": "China Open 2013 - Doppio maschile", "text": "Il doppio maschile del China Open 2013 \u00e8 stato un torneo di tennis facente parte dell'ATP World Tour 2013.\nBob e Mike Bryan erano i detentori del titolo che per\u00f2 hanno scelto di partecipare al Rakuten Japan Open Tennis Championships 2013.\nMaks Mirny e Horia Tec\u0103u hanno sconfitto in finale Fabio Fognini e Andreas Seppi per 6-4, 6-2."}
{"id": "4700516", "revid": "177744", "url": "https://it.wikipedia.org/wiki?curid=4700516", "title": "Land boarding", "text": "Kite landboarding, anche land kiteboarding o flyboarding, \u00e8 una variante del kitesurfing. Il Kite landboarding prevede l'utilizzo di una mountain board o landboard, che essenzialmente non \u00e8 altro che uno skateboard sovradimensionato, con grossi pneumatici adatti alle superfici sterrate e degli strap in cui posizionare i piedi. Questa disciplina si pratica su grandi spazi aperti (prati o spiagge). Pur essendo uno sport in forte crescita non gode ancora della popolarit\u00e0 del kitesurfing.\nUno dei posti pi\u00f9 famosi in Italia per la pratica di questa attivit\u00e0 \u00e8 il monte Petrano situato nel comune di Cagli (PU)"}
{"id": "4700518", "revid": "110157", "url": "https://it.wikipedia.org/wiki?curid=4700518", "title": "Kup Bosne i Hercegovine 2013-2014", "text": "La Kup Bosne i Hercegovine 2013-2014 \u00e8 stata la quattordicesima edizione della coppa nazionale della Bosnia Erzegovina, ed \u00e8 stata vinta dal , al suo terzo titolo."}
{"id": "4700519", "revid": "205197", "url": "https://it.wikipedia.org/wiki?curid=4700519", "title": "Coppa di Bosnia ed Erzegovina 2013-2014", "text": ""}
{"id": "4700520", "revid": "205197", "url": "https://it.wikipedia.org/wiki?curid=4700520", "title": "Coppa di Bosnia ed Erzegovina 2011-2012", "text": ""}
{"id": "4700521", "revid": "205197", "url": "https://it.wikipedia.org/wiki?curid=4700521", "title": "Coppa di Bosnia ed Erzegovina 2012-2013", "text": ""}
{"id": "4700532", "revid": "33689", "url": "https://it.wikipedia.org/wiki?curid=4700532", "title": "Valutazione fondi strutturali", "text": ""}
{"id": "4700541", "revid": "729019", "url": "https://it.wikipedia.org/wiki?curid=4700541", "title": "Lage Vuursche", "text": "Lage Vuursche \u00e8 una localit\u00e0 della provincia di Utrecht, nel centro dei Paesi Bassi, situata tra la regione dell'Eemland e la regione dell'Utrechtse Heuvelrug e facente parte del comune di Baarn. Fino al 1857 faceva parte - insieme alla localit\u00e0 di Hooge Vuursche - della soppressa municipalit\u00e0 di De Vuursche.\nEtimologia.\nLa seconda parte del toponimo deriva dal termine germanico \"fursa\", che significa \"ginestra spinosa\". La prima parte del toponimo \u00e8 invece l'aggettivo olandese \"laag\", che significa \"basso\", e che fu aggiunta per distinguere la localit\u00e0 dal borgo limitrofo di Hooge Vuurse (letteralmente \"Alta Vuurse\").\nGeografia fisica.\nCollocazione.\nLage Vuursche si trova nella parte settentrionale della provincia di Utrecht ad est dei Loosdrechtse Plassen e ad ovest delle localit\u00e0 di Baarn, Soestdijk e Soest Si trova inoltre a circa 17\u00a0km a nord di Utrecht e a circa 25\u00a0km ad ovest di Amersfoort.\nSuddivisione amministrativa.\nFa parte della localit\u00e0 anche la frazione di Pijnenburg. Un tempo era considerata parte del territorio di Lage Vuursche anche la localit\u00e0 limitrofa di Hooge Vuursche.\nTerritorio.\nLage Vuursche si trova in un'area prevalentemente boschiva.\nSociet\u00e0.\nEvoluzione demografica.\nIl centro vero e proprio di Lage Vuursche conta circa 300 abitanti. Considerando per\u00f2 anche le aree circostanti, la popolazione cresce a 1.400 abitanti circa.\nStoria.\nLa localit\u00e0 di Lage Vuursche \u00e8 menzionata sin dal 1200. Tuttavia, fino al XVII secolo, contava appena 4 case.\nLa localit\u00e0 si svilupp\u00f2 dopo Gerard van Reede fece del vicino castello Drakensteyn la propria residenza. Furono cos\u00ec costruiti una chiesa, una scuola, un mulino, ecc.\nA partire dagli anni sessanta del XX secolo, la localit\u00e0 \u00e8 stata classificata come borgo protetto.\nArchitettura.\nLage Vuursche conta 47 edifici classificati come \"rijksmonumenten\". Si tratta per lo pi\u00f9 di abitazioni risalenti al XVIII-XIX secolo.\nEdifici d'interesse.\nKasteel Drakensteyn.\nAl nr. 9 di Slotlaan, si trova il castello Drakensteyn (\"Kasteel Drakensteyn\") o semplicemente Drakensteyn o Drakenstein, un edificio risalente al 1640-1643.\nFu, fino al 1980, la residenza dell'ex-regina dei Paesi Bassi Beatrice, che \u00e8 tornata ad abitarvi dopo aver abdicato nel 2013.\nChiesa riformata De Stulp.\nLa chiesa riformata \"De Stulp\" fu costruita intorno al 1650.\nKlein Drakenstein.\nAl nr. 4 di Klosterlaan, si trova il Klein Drakenstein (\"piccolo Drakenstein\"), una fattoria risalente al 1780.\nEx-monastero di Santa Elisabetta.\nSempre lungo la Klosterlaan, l'ex-monastero di Santa Elisabetta, costruito su progetto dell'architetto Van Ooijen e trasformato in casa di cura nel 1983."}
{"id": "4700543", "revid": "200434", "url": "https://it.wikipedia.org/wiki?curid=4700543", "title": "Yara Khoury", "text": ""}
{"id": "4700545", "revid": "119982", "url": "https://it.wikipedia.org/wiki?curid=4700545", "title": "Maciste, l'eroe pi\u00f9 grande del mondo", "text": ""}
{"id": "4700546", "revid": "110157", "url": "https://it.wikipedia.org/wiki?curid=4700546", "title": "Serie A1 2013-2014 (pallanuoto maschile)", "text": "La Serie A1 2013-2014 \u00e8 stata la 95\u00aa edizione della massima serie del campionato italiano maschile di pallanuoto. La regular season \u00e8 iniziata il 4 ottobre 2013 e si \u00e8 conclusa il 12 aprile 2014; i play-off sono iniziati il 16 aprile e termineranno con l'eventuale gara 3 di finale il 17 maggio.\nLe squadre neopromosse sono lo storico CC Napoli, otto volte campione d'Italia, di ritorno in A1 dopo nove stagioni in A2, e il Como, assente in massima serie da quindici stagioni.\nPlay-off.\nI quarti di finale si svolgono su gare di andata e ritorno, con la prima gara in casa della peggior classificata in regular season; semifinali e finali si disputano al meglio di due vittorie, con l'eventuale gara 3 in casa della miglior classificata."}
{"id": "4700549", "revid": "1573940", "url": "https://it.wikipedia.org/wiki?curid=4700549", "title": "Ceblepyris cinereus", "text": "La coracina del Madagascar (Ceblepyris cinereus ()) \u00e8 un uccello della famiglia Campephagidae, endemico del Madagascar.\nDistribuzione e habitat.\nPresente in Madagascar e nelle isole Comore e Mayotte."}
{"id": "4700550", "revid": "767487", "url": "https://it.wikipedia.org/wiki?curid=4700550", "title": "Caf\u00e9 Hector", "text": "Caf\u00e9 Hector \u00e8 un cortometraggio del 1996 scritto da Anders Thomas Jensen e diretto da Lotte Svendsen.\nTrama.\nIl \"Caf\u00e9 Hector\" \u00e8 un nuovo locale dove il jet set pi\u00f9 alla moda, celebre e \"in\", accompagna le proprie chiacchiere quotidiane con tazze di cappuccino fumante. Uffe non \u00e8 assolutamente \"in\": non pu\u00f2 avere un cappuccino, ma riesce ad avere, per una volta, il permesso di usare la toilette. Uffe \u00e8, per\u00f2, preparato per la situazione: non riuscendo a sopportare l'umiliazione e deciso a comportarsi di conseguenza, \u00e8 armato; purtroppo anche un altro cliente lo \u00e8."}
{"id": "4700558", "revid": "690118", "url": "https://it.wikipedia.org/wiki?curid=4700558", "title": "19\u00aa Divisione fanteria &quot;Gavinana&quot;", "text": ""}
{"id": "4700559", "revid": "827882", "url": "https://it.wikipedia.org/wiki?curid=4700559", "title": "Andromeda (A come Andromeda)", "text": "Andromeda \u00e8 un personaggio televisivo co-protagonista della miniserie televisiva britannico del 1961 \"A for Andromeda\", del sequel, dei remake e dei romanzi da essa tratti, scritti da Fred Hoyle e John Elliot.\nStoria.\nAndromeda \u00e8 una creatura aliena, nata all'interno di un sintetizzatore biologico, grazie alle informazioni fornite dal super calcolatore costruito dal dottor John Fleming e dall'ingegner Dennis Bridger sulla base di un messaggio radio proveniente dalla galassia di Andromeda, captato all'osservatorio di Bouldershaw Fell e costruito alla base missilistica di Thorness. \nLa ragazza ad esclusione del colore dei capelli ha le sembianze di Christine Flemstad, un'assistente della famosa biologa Madeleine Dawnay, precedentemente morta folgorata dai terminali del calcolatore, e la sua creazione \u00e8 il frutto della sinergia tra il calcolatore ed i dati immessi dagli esseri umani.\nLa ragazza si dimostra intelligentissima e sia i militari che il Governo britannico ritengono di poterla utilizzare per i loro scopi ma la sua nascita suscita dubbi e perplessit\u00e0 in Fleming, il quale ritiene che Andromeda sia in realt\u00e0 un'inviata da parte di un'intelligenza superiore che intende impadronirsi della Terra e tali dubbi erano emersi anche in precedenza, quando, grazie alle informazioni fornite dal calcolatore, la dottoressa Dawnay era riuscita a creare una cellula ed egli aveva tentato invano di metterla in guardia sulla pericolosit\u00e0 delle possibili conseguenze.\nL'ostilit\u00e0 di Fleming \u00e8 notata da Andromeda, la quale riconosce nello scienziato la capacit\u00e0 di comprendere lo scopo della sua creazione, tanto da rivelarglielo, mettendolo inoltre in guardia sul fatto che il tentativo da parte sua di fermarla sar\u00e0 fermato e, probabilmente, non privo di conseguenze. Fleming tuttavia comprende che la natura umana di Andromeda la rende vulnerabile e soprattutto che il calcolatore potrebbe fare a meno di lei, cominciando inoltre a provare un sentimento che lentamente sembrerebbe essere ricambiato.\nLa svolta avviene quando Fleming inserisce nel calcolatore la formula invertita di Andromeda, facendogli credere che la creatura sia morta; ella, allo scopo di dimostrare di essere ancora viva, afferra i suoi due terminali rimanendo ustionata alle mani, guarendo completamente per\u00f2 dopo pochissimo tempo. Il motivo della sua guarigione \u00e8 un enzima elaborato dal calcolatore che viene immediatamente sintetizzato ed il Governo vorrebbe sfruttarlo commercialmente, fornendo l'informazione all'Intel, un trust fuorilegge che spiava gli studi di Fleming e Bridger, sollevando lo sdegno di tutta l'\u00e9quipe di scienziati e di Judy Adamson, un agente del servizio segreto britannico, incaricata di sorvegliare sulla sicurezza di Andromeda.\nLa morte della dottoressa Dawnay a causa dell'enzima svela in modo drammatico le conseguenze letali sugli esseri umani se questo fosse stato posto in commercio e convince definitivamente anche il professor Ernest Reinhart ed il sottosegretario J. M. Osborne sulla teoria di Fleming, il quale viene fatto oggetto di un tentativo di omicidio da parte di Andromeda, che non riesce pi\u00f9 a gestire un sentimento che anch'essa sembra iniziare a provare con l'obiettivo della sua \"missione\" e lo scienziato comprende che, a causa di questo, il calcolatore presto eliminer\u00e0 anche lei, in quanto ritenuta ormai inutile per i suoi scopi.\nLa possibile minaccia viene concretizzata ed Andromeda viene indotta ad afferrare nuovamente i terminali del calcolatore, esattamente come avvenuto con Christine, rimanendo folgorata. La reazione di Fleming \u00e8 immediata e, trovandosi nell'edificio del calcolatore per tentare di riprogrammarlo, rendendolo controllabile dagli umani, decide di distruggerlo e, dopo essere rientrato non visto nella sua stanza, inaspettatamente trova Andromeda, libera dall'influenza del calcolatore ma spaurita e abbandonata in un mondo non suo. \nFleming le chiede di distruggere il messaggio, allo scopo di impedire che il calcolatore venga ricostruito, rendendola definitivamente libera ed \"umana\" e, dopo un iniziale rifiuto, ella accetta di farlo, essendo in possesso della chiave della cassaforte dove questo \u00e8 contenuto.\nLa distruzione del messaggio con il fuoco causa la messa in stato di allarme della base ed Andromeda viene creduta responsabile dai militari anche della distruzione del calcolatore e questi iniziano ad inseguirla sparando; ella cerca di scappare, seguita anche da Fleming e Judy, ma, giunta sul bordo di una scogliera, terrorizzata ed incapace di accettare una realt\u00e0 tanto diversa dalla propria decide di uccidersi lanciandosi nel vuoto.\nAdattamenti e sequel.\nIl romanzo e lo sceneggiato televisivo britannico, dove Andromeda \u00e8 interpretata da Julie Christie, sono stati seguiti dalla serie televisiva britannica \"The Andromeda Breakthrough\", diretto da John Elliot e John Knight, interpretata da Susan Hampshire e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, interpretata da Nicoletta Rizzi, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove Andromeda \u00e8 interpretata da Kelly Reilly, mentre il nome del personaggio umano Christine Flemstad \u00e8 qui modificato in Christine Jones."}
{"id": "4700561", "revid": "736476", "url": "https://it.wikipedia.org/wiki?curid=4700561", "title": "Ekaterina Nikolaevna Raevskaya", "text": ""}
{"id": "4700564", "revid": "1305772", "url": "https://it.wikipedia.org/wiki?curid=4700564", "title": "Authentic", "text": ""}
{"id": "4700567", "revid": "1305772", "url": "https://it.wikipedia.org/wiki?curid=4700567", "title": "The Return of the Son of Monster Magnet", "text": "The Return of the Son of Monster Magnet \u00e8 una composizione di musica sperimentale del musicista rock Frank Zappa, eseguita dalla sua band Mothers of Invention, e pubblicata sull'album \"Freak Out!\" del 1966.\nIl brano.\nSi tratta della traccia pi\u00f9 lunga presente sull'album, un brano fortemente sperimentale e di difficile ascolto, strutturato in due sezioni: \"Ritual Dance of The Child-Killer\", e \"Nullis Pretii (No Commercial Potential)\". La composizione include una citazione musicale del brano \"Louie Louie\" (Richard Berry). Il \"Monster Magnet\", che ispir\u00f2 quasi sicuramente il titolo del brano, era un giocattolo magnetico a forma di mostro, all'epoca molto pubblicizzato in televisione negli Stati Uniti.\nSecondo quanto dichiarato da Zappa stesso, la versione del pezzo inclusa in \"Freak Out!\" \u00e8 puramente una traccia ritmica e non venne mai completata come da progetto originario. Apparentemente per ragioni economiche, la dirigenza della Verve mise il veto ad ulteriori sovraincisioni sul pezzo, nonostante avesse appena sborsato ulteriori 12,000 dollari per delle percussioni aggiuntive da parte di session men. Infatti, il sottotitolo della traccia \u00e8 \"an Unfinished Ballet in two Tableaux\". Stranamente, per\u00f2, a differenza di altre sue estese composizioni, Zappa non rimise mai mano alla canzone n\u00e9 cerc\u00f2 di completarla secondo le sue intenzioni, quando ebbe il tempo e il denaro per farlo nel suo studio di registrazione personale.\nDr. John (Mac Rebennack) partecipa al brano suonando il piano. Van Dyke Parks era inoltre presente in studio durante l'incisione del pezzo, ma non \u00e8 ben chiaro, se abbia o meno suonato qualcosa partecipando alla versione poi pubblicata della traccia.\nSecondo il biografo dei Beatles e dello stesso Zappa, Barry Miles, la composizione sperimentale inedita dei Beatles intitolata \"Carnival of Light\", registrata nel gennaio 1967 e mai pubblicata, risente dell'influenza di \"The Return of The Son of Monster Magnet\", anche se \"Carnival of Light\" \u00e8 comunque maggiormente frammentata ed astratta rispetto al brano di Zappa.\nSuzy Creamcheese.\nIl brano comprende il seguente dialogo da parte della fantomatica groupie \"Suzy Creamcheese\" (\"Susy Cremadiformaggio\"):\nVoce maschile: Suzy?\nVoce femminile: Yes?\nVoce maschile: Suzy Creamcheese?\nVoce femminile: Yes?\nVoce maschile: This is the voice of your conscience baby ... uh, I just want to check one thing out with you ... you don't mind, do ya?\nVoce femminile: What?\nVoce maschile: Suzy Creamcheese, honey, what's got into ya?\nQuesta \u00e8 la prima menzione del personaggio di Suzy Creamcheese in un disco delle Mothers."}
{"id": "4700568", "revid": "200568", "url": "https://it.wikipedia.org/wiki?curid=4700568", "title": "Sergei Reformatsky", "text": ""}
{"id": "4700572", "revid": "599013", "url": "https://it.wikipedia.org/wiki?curid=4700572", "title": "Vermentino di Gallura DOCG", "text": " Vermentino di Gallura \u00e8 la denominazione relativa al disciplinare di alcuni vini a DOCG prodotti nei comuni di Aggius, Aglientu, Arzachena, Badesi, Berchidda, Bortigiadas, Budoni, Calangianus, Golfo Aranci, Loiri Porto San Paolo, Luogosanto, Luras, Monti, Olbia, Oschiri, Palau, Sant'Antonio di Gallura, San Teodoro, Santa Teresa di Gallura, Telti, Tempio Pausania, Trinit\u00e0 d'Agultu e Viddalba, tutti nella provincia di Sassari.\nInformazioni sulla zona geografica.\nLa Gallura \u00e8 una subregione del nord Sardegna. Presenta un sottosuolo di origine granitica ed un suolo sabbioso a grani grossi, ricco di scheletro, con qualche rara presenza di argilla.\nIl clima \u00e8 temperato caldo con inverni miti. Le piogge (700\u00a0mm annui) son concentrate in autunno ed inverno ben oltre l'epoca della vendemmia. Altre (deboli) piogge sono presenti nel periodo primaverile durante la ripresa vegetativa della vite. Una costante ventosit\u00e0, garantisce le viti dal punto di vista sanitario, specialmente vicino al mare, dove i venti sono salmastri.\nLa combinazione tra la buona permeabilit\u00e0 del suolo, la loro ricchezza in potassio, l'elevata insolazione e ventilazione, determina nei vini \u201ceccezionali prerogative di profumo, tenore alcolico, mineralit\u00e0 e una buona acidit\u00e0 naturale\u201d\nStoria.\nL'attivit\u00e0 vinicola nella zona risale all'epoca nuragica come attestano ritrovamenti di recipienti contenenti tracce di vino risalenti al 1400-1200 a.C.\nLa prima segnalazione del vitigno Vermentino nella zona risale al 1700 ad opera di Vittorio Angius anche se presumibilmente il vitigno \u00e8 stato introdotto in Gallura ad opera degli spagnoli (XV - XVIII sec.) ma, secondo il conte di Rovasenda (1877), come uva da tavola.\nLa vera origine \u00e8 per\u00f2 ancora sconosciuta poich\u00e9 anche i recenti studi di biologia molecolare si limitano ad indicare un'origine \u201corientale\u201d della variet\u00e0 impollinata vitigno. \u00c9 ormai assodato che la vite sia originaria del Medioriente.\nPrecedentemente, l'attuale disciplinare di questa DOCG era stato:"}
{"id": "4700574", "revid": "1494169", "url": "https://it.wikipedia.org/wiki?curid=4700574", "title": "Britain and Ireland's Next Top Model (ottava edizione)", "text": "L'ottava stagione di \"Britain &amp; Ireland's Next Top Model\" \u00e8 andata in onda sul canale \"Sky Living\" dal 9 luglio al 1\u00ba ottobre 2011, sotto la conduzione della modella australiana Elle Macpherson, presente anche in qualit\u00e0 di giudice; con lei, riconfermato lo stilista Julien MacDonald, mentre fanno il loro ingresso il modello Tyson Beckford e la modella, stilista e presentatrice Whitney Port, entrambi statunitensi.\nIn questa edizione, 20 aspiranti candidate ricevono la notizia che dovranno immediatamente volare verso Dubai, negli Emirati Arabi Uniti; giunte qui, due di loro decidono di lasciare la gara, mentre le 18 semifinaliste restanti si contendono i posti da finaliste tramite un servizio fotografico. 13 sono alla fine le concorrenti che entrano a far parte del programma, (14 vengono selezionate, ma la concorrente Milly Raven abbandona il gioco per motivi personali, non venendo inclusa nella sigla di apertura, n\u00e9 venendo sostituita da nessun'altra concorrente).\nLa vincitrice \u00e8 stata la diciottenne Letitia Herod di Surrey, Inghilterra, la quale ha portato a casa un contratto con l'agenzia \"Models 1\", un servizio con copertina per la rivista \"Company Magazine\", un contratto con la \"Revlon\", un viaggio pagato con sistemazione all'Hotel Atlantis di Dubai, un appartamento al numero 51 di Buckingham Gate e una campagna pubblicitaria per \"Miss Selfridge\".\nLe destinazioni internazionali di questa edizione sono state Dubai, negli Emirati Arabi Uniti, Parigi, in Francia e Toronto, in Canada."}
{"id": "4700578", "revid": "200568", "url": "https://it.wikipedia.org/wiki?curid=4700578", "title": "Reazione di Reformatsky", "text": ""}
{"id": "4700580", "revid": "1005847", "url": "https://it.wikipedia.org/wiki?curid=4700580", "title": "Stretto di Dmitrij Laptev", "text": "Lo stretto di Dmitrij Laptev (in russo \u041f\u0440\u043e\u043b\u0438\u0432 \u0414\u043c\u0438\u0442\u0440\u0438\u044f \u041b\u0430\u043f\u0442\u0435\u0432\u0430, \"proliv Dmitrija Lapteva\") \u00e8 un braccio di mare tra l'isola Bol'\u0161oj Ljachovskij e la costa settentrionale della repubblica autonoma di Sacha-Jacuzia. Prende il nome dall'esploratore Dmitrij Jakovlevi\u010d Laptev, (\u0414\u043c\u0438\u0442\u0440\u0438\u0439 \u042f\u043a\u043e\u0432\u043b\u0435\u0432\u0438\u0447 \u041b\u0430\u043f\u0442\u0435\u0432, 1701-1771) che lo scopr\u00ec\nnel 1740. \nGeografia.\nLo stretto unisce il mare di Laptev (a ovest) al mare della Siberia orientale (a est). Il lato costiero continentale comprende tutta la riva Ojogos-Jar (\u0411\u0435\u0440\u0435\u0433 \u041e\u0439\u043e\u0433\u043e\u0441-\u042f\u0440) e termina a capo Svjatoj Nos (\u043c\u044b\u0441 \u0421\u0432\u044f\u0442\u043e\u0439 \u041d\u043e\u0441), a ovest. La lunghezza dello stretto \u00e8 di 115\u00a0km; \u00e8 largo tra 50 e 63\u00a0km, e ha una profondit\u00e0 di 11-14\u00a0m. \u00c8 coperto di ghiaccio per buona parte dell'anno. \nPrima dell'inizio del XIX secolo nello stretto si trovava l'isola Diomede (\u043e\u0441\u0442\u0440\u043e\u0432 \u0414\u0438\u043e\u043c\u0438\u0434\u0430, \"ostrov Diomida\"), composta da rocce e ghiaccio, che si \u00e8 mutata poco a poco in un banco sottomarino. L'isola era stata scoperta durante una spedizione idrografica nel 1739, era stata registrata per l'ultima volta nel 1761, e dal 1811 non \u00e8 stata pi\u00f9 rilevata."}
{"id": "4700581", "revid": "61761780", "url": "https://it.wikipedia.org/wiki?curid=4700581", "title": "Kite landboarding", "text": ""}
{"id": "4700595", "revid": "1573940", "url": "https://it.wikipedia.org/wiki?curid=4700595", "title": "Monarchidae", "text": "I Monarchidae sono una famiglia di uccelli passeriformi.\nTassonomia.\nLa famiglia comprende 99 specie in 16 generi:"}
{"id": "4700606", "revid": "177744", "url": "https://it.wikipedia.org/wiki?curid=4700606", "title": "Kite buggying", "text": "Un buggy \u00e8 un veicolo leggero costruito per essere usato insieme ad un aquilone da trazione. Esso \u00e8 formato da un telaio, da tre ruote (una davanti e due dietro) e da un seggiolino che accoglie il pilota e gli permette di agire con i piedi sulla ruota anteriore (unica ruota sterzante) per impostare la direzione. La forza motrice \u00e8 generata da un aquilone da trazione di qualsiasi tipo (sono usati sia aquiloni Foil che Pump), mentre per frenare si usano sia lo sterzo che l'aquilone essendo il veicolo sprovvisto di impianto frenante. \nI piloti esperti, nelle giuste condizioni, riescono a raggiungere velocit\u00e0 molto elevate, anche superiori ai 100\u00a0km/h, e per questo solitamente i praticanti indossano elementi protettivi come caschi, guanti, ginocchiere e gomitiere. \nStoria.\nSi pensa che il kite buggying sia nato in Cina nel XIII d.C. ed introdotto poi in Inghilterra da George Pocock (inventore) nel 1827. Verso la fine degli anni settanta negli Stati Uniti e nel Regno Unito divennero disponibili i primi modelli prodotti commercialmente."}
{"id": "4700608", "revid": "61762179", "url": "https://it.wikipedia.org/wiki?curid=4700608", "title": "Foil", "text": ""}
{"id": "4700609", "revid": "767487", "url": "https://it.wikipedia.org/wiki?curid=4700609", "title": "A Tough Knight", "text": "A Tough Knight \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel gennaio 1918."}
{"id": "4700610", "revid": "478814", "url": "https://it.wikipedia.org/wiki?curid=4700610", "title": "Jo\u00e3o Souza (tennista)", "text": "Carriera.\nPartecipa principalmente al Circuito ITF dove, tra Futures (tra il 2006 e il 2008) e Challenger (dal 2009 in poi) ha vinto dodici titoli in singolare e undici titoli in doppio.\nFa il suo esordio negli Slam nel 2011 quando supera le qualificazioni per gli US Open e viene eliminato da Robby Ginepri. Ha raggiunto il terzo turno agli Australian Open 2012 nel doppio maschile insieme a Ricardo Mello.\nIn Coppa Davis ha giocato due match nel 2012 con la squadra brasiliana vincendone uno.. Nel 2020 viene radiato per combine."}
{"id": "4700611", "revid": "729019", "url": "https://it.wikipedia.org/wiki?curid=4700611", "title": "CNA PM.1", "text": "Il CNA PM.1 fu un aereo da turismo sviluppato dall'azienda italiana Compagnia Nazionale Aeronautica (CNA) nei tardi anni trenta.\nDestinato a ricoprire il ruolo di aereo da addestramento sia in ambito civile che militare non riusc\u00ec ad essere avviato alla produzione in serie a causa delle priorit\u00e0 sopravvenute in seguito all'entrata del Regno d'Italia nella Seconda guerra mondiale.\nStoria del progetto.\nNel settembre 1938 il Ministero dell'Aeronautica del Regno d'Italia, in previsione dell'esigenza di rinnovare il parco velivoli a disposizione delle scuole di volo civili, gli aeroclub e la Reale Unione Nazionale Aeronautica (RUNA), emise una specifica relativa alla fornitura di un nuovo velivolo leggero da utilizzarsi nei ruoli di aereo da turismo, da collegamento ed addestratore basico. Al bando di concorso parteciparono alcune aziende aeronautiche nazionali, tra cui l'Anonima Vercellese Industria Aeronautica (AVIA), ed istituti tecnici come l'Istituto di Costruzioni Aeronautiche del Politecnico di Milano.\nSu iniziativa del Direttore di quest'ultimo, il professor Bassi, vennero incaricati di sviluppare un progetto atto allo scopo gli ingegneri Ermanno Bazzocchi e Vittorio Calderini. Il disegno era relativo ad un velivolo compatto monoplano, monomotore, biposto a cabina di pilotaggio chiusa con posti affiancati e dalla velatura monoplana ad ala alta.\nIndicato come P.M.1, abbreviazione di \"Politecnico di Milano Modello 1\", venne presentato alla Direzione del Genio e delle Costruzioni Aeronautiche (DGCA) per la valutazione preliminare e questa, decretandone la rispondenza ai requisiti richiesti, decise di sottoscrivere un contratto di fornitura per la valutazione di un prototipo.\nNon essendo il politecnico adeguatamente attrezzato per la costruzione del velivolo, su consiglio dell'ingegner Ambrogio Colombo il direttore Bassi prese accordi con un'azienda aeronautica (non specificata) per la realizzazione del progetto presso i propri stabilimenti, ma l'insorgere di una serie di problemi, tra i quali la partecipazione di quella stessa azienda al medesimo concorso, fecero prima slittare di oltre due mesi i tempi di realizzazione e poi revocare definitivamente gli accordi. Nella speranza di riuscire comunque a concretizzare il progetto l'ingegner Bassi si rivolse all'allora Capo di stato maggiore della Regia Aeronautica generale Giuseppe Valle, il quale decise di assecondare la richiesta dando indicazione, tramite il Ministero, che fosse costruito presso la Compagnia Nazionale Aeronautica (CNA), con sede sull'aeroporto dell'Urbe, la quale richiese una cifra, motore escluso, pari a \u00a3 100\u00a0000.\nLa necessit\u00e0 di procurare il materiale da costruzione, l'autarchico abete rosso in sostituzione del tradizionale spruce, fece ulteriormente slittare l'inizio della costruzione, per la sua indisponibilit\u00e0, dal febbraio 1939 all'aprile successivo. Varie altre vicissitudini tecniche e burocratiche, tra cui l'iniziale indisponibilit\u00e0 del motore, non consentirono di completare e portare in volo il prototipo del PM.1, che ricevette le marche militari MM.417, che il 25 ottobre 1939, ai comandi del pilota collaudatore Ireneo Di Crescenzo dall'aeroporto dell'Urbe.\nDurante il periodo della sua costruzione, in occasione del 1\u00ba Raduno Aereo Internazionale dei Giornalisti Aeronautici il PM.1 venne notato dal capitano Adriano Mantelli che si dichiara entusiasta per la sua impostazione strutturale e per il suo aspetto. Successivamente il modello venne inviato a Guidonia dove il 30 novembre il venne collaudato sotto la supervisione della Regia Aeronautica e dopo le prove preliminari lo stesso Mantelli lo inizia ad utilizzare come aereo di collegamento personale per recarsi, ad esempio a Sezze per presenziare alle valutazioni, in qualit\u00e0 di commissario, per la scelta dall'aliante-tipo da utilizzare nelle prove di volo a vela dei Giochi della XII Olimpiade che si sarebbero dovuti svolgere a Tokyo, in Giappone, dal 21 settembre al 6 ottobre 1940. Durante l'impiego Mantelli dichiar\u00f2 che per il suo piacevole comportamento in volo era una valida alternativa al concorrente AVIA L.3 che per\u00f2 era gi\u00e0 stato avviato alla produzione in serie.\nLa decisione dell'Italia di partecipare alla Seconda guerra mondiale determin\u00f2 la sospensione del progetto per la necessit\u00e0 di dare priorit\u00e0 ad altri modelli, cos\u00ec come il suo sviluppo. Solo il 16 agosto 1942 venne emesso un ordine di fornitura alla CNA per dieci esemplari da consegnarsi in due lotti da cinque, il primo entro gennaio 1943 ed il secondo il successivo febbraio, tuttavia i ritardi che si susseguirono permisero ad un bombardamento alleato del 19 luglio 1943 di radere al suolo l'hangar dove si effettuava l'assemblaggio degli esemplari, oramai in avanzato stato di costruzione.\nIl solo superstite risultava quindi l'MM.417, che durante l'attacco si trovava a Torino perch\u00e9 il capitano Mantelli che lo aveva in uso era coinvolto nello sviluppo del Fiat G.55. Il PM.1 rimase in servizio fino all'estate 1944 quando, in sosta all'Aeroporto di Reggio Emilia, che venne coinvolto nel bombardamento alleato sul capoluogo emiliano che aveva come obiettivo le Officine Meccaniche Reggiane. Le bombe a spillo utilizzate nell'operazione sforacchiarono il velivolo rendendolo inutilizzabile.\nNel dopoguerra, ancora in giacenza presso le strutture dell'aeroporto, dalla cellula l'ingegner Bazzocchi recuper\u00f2 il motore per installarlo sul prototipo del Macchi MB.308 che ne era la sua naturale evoluzione."}
{"id": "4700615", "revid": "287204", "url": "https://it.wikipedia.org/wiki?curid=4700615", "title": "Lega Nazionale B 1962-1963", "text": "La Lega Nazionale B 1962-1963, campionato svizzero di seconda serie, si concluse con la vittoria del FC Lugano.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1963-1964.\n\u00a0\u00a0\u00a0\u00a0\u00a0 Retrocessa in Prima Lega 1963-1964.\nNote:"}
{"id": "4700616", "revid": "125754962", "url": "https://it.wikipedia.org/wiki?curid=4700616", "title": "Elezioni parlamentari in Austria del 2013", "text": "Le elezioni parlamentari in Austria del 2013 si tennero il 29 settembre per il rinnovo del \"Nationalrat\", il Consiglio nazionale.\nIn seguito all'esito elettorale, Werner Faymann, esponente del Partito Socialdemocratico d'Austria, fu confermato Cancelliere, nell'ambito di un governo di grande coalizione col Partito Popolare Austriaco.\nI due maggiori partiti registrarono una significativa flessione (SP\u00d6: -2,40%; \u00d6VP: -1,97%), mentre l'estrema destra si afferm\u00f2 con oltre il 20% dei voti; in ascesa anche Verdi (+1,91%), Team Stronach (movimento euroscettico fondato nel settembre 2012) e NEOS (formazione centrista nata nell'ottobre 2012), mentre l'Alleanza per il Futuro dell'Austria (BZO), orfana del suo carismatico leader J\u00f6rg Haider morto in un incidente stradale nell'ottobre del 2008, sub\u00ec un crollo di oltre 7 punti non riuscendo cos\u00ec a superare lo sbarramento del 4%."}
{"id": "4700617", "revid": "767487", "url": "https://it.wikipedia.org/wiki?curid=4700617", "title": "Check Your Hat, Sir", "text": "Check Your Hat, Sir \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700619", "revid": "640277", "url": "https://it.wikipedia.org/wiki?curid=4700619", "title": "Mark Blackburn", "text": "Biografia.\nMark Blackburn studi\u00f2 diritto negli anni 1971\u20131975 all'Universit\u00e0 di Oxford ottenendo il B.A., a cui segu\u00ec nel 1978 il Master of Arts. Inizi\u00f2 diverse attivit\u00e0 come giurista. Nel 1982 fu nominato all'Universit\u00e0 di Cambridge ricercatore associato alla facolt\u00e0 di scienze storiche, e in seguito Senior Research Associate. Nel 1991 divenne direttore di dipartimento al gabinetto numismatico del Fitzwilliam-Museum, che \u00e8 supportato dall'Universit\u00e0. Di conseguenza pass\u00f2 a un ambito specialistico, che lo aveva interessato da quando aveva 14 anni. \nTre anni pi\u00f9 tardi ottenne il dottorato a Cambridge al Gonville and Caius College, dove si trovava dal 1990 e di cui divenne Fellow nel 2005, con il lavoro \u201eAnglo-Saxon and Norman Monetary History\u201c per il Ph.D. \nDal 2004 fino alla sua morte ha insegnato numismatica e storia del denaro all'Universit\u00e0 di Cambridge e ha supervisionato gli studenti nei lavori sulla numismatica alto-medievale.\nIl principale interesse di Blackburn \u00e8 stata la numismatica del primo e dell'alto medioevo, con particolare attenzione alle Isole Britanniche, e le connessioni dell'epoca vichinga tra Scandinavia e Inghilterra, in particolare Norvegia.\nFu membro di entrambe le societ\u00e0 scientifiche di numismatica britanniche, la British Numismatic Society (di cui fu presidente negli anni 2004-2008) e la Royal Numismatic Society. Nel 2008 fu insignito con la Sanford Saltus Medal, della British Numismatic Society, e con la medaglia della Royal Numismatic Society. \nDal suo mentore, Philip Grierson, ha ereditato la guida del progetto di ricerca \u201eMedieval European Coinage\u201c. \nFu anche il curatore della serie \u201eSylloge of Coins of the British Isles\u201c. Blackburn inizi\u00f2 il registro computerizzato dei tesori alto medievali dalle Isole britanniche nel Corpus of Early Medieval Coin Finds, che registra tutti i singoli ritrovamenti, anche quelli ottenuti con il metal detector, di tesori sepolti nel periodo 410 - 1180."}
{"id": "4700621", "revid": "2019528", "url": "https://it.wikipedia.org/wiki?curid=4700621", "title": "Razione C", "text": "La razione C (in inglese: C-Ration, ufficialmente Field Ration, Type C) \u00e8 stato un tipo di razione da combattimento individuale, composta da cibo precotto inscatolato, introdotta negli Stati Uniti d'America nel 1940.\nImpiegata estensivamente nel corso del secondo conflitto mondiale e della guerra di Corea fu rimpiazzata nel 1958 dalla Meal, Combat, Individual o MCI (\"pasto da combattimento individuale\") che per\u00f2 la modific\u00f2 in minima parte tanto che i militari americani continuarono a chiamarla razione C.\nStoria.\n\"Razione di ferro\" (1907-1922).\nIl primo tentativo di fornire ai soldati americani una razione individuale fu la cosiddetta \"razione di ferro\" introdotta nel 1907. Essa consisteva in tre medaglioni del peso di 85 grammi (3 once) contenenti un preparato di brodo di carne in polvere e grano tostato e cucinato, in tre barrette di cioccolato dolce del peso di 28 grammi (1 oncia) e da due confezioni contenenti sale e pepe. La razione era distribuita all'interno di un contenitore in latta sigillato del peso di circa 450 grammi (1 libbra) che veniva portato di solito nella tasca superiore della casacca dell'uniforme ed era indicato esclusivamente per l'uso di emergenza quando non era possibile rifornire le truppe di cibo. Questa razione fu in seguito abbandonata in favore della cosiddetta \"razione di riserva\" anche se le scoperte fatte durante lo sviluppo e l'uso furono utilizzate negli studi che condussero alla formulazione della razione D.\n\"Razione di riserva\" (1917-1937).\nLa \"razione di riserva\" fu utilizzata nell'ultimo periodo della prima guerra mondiale per alimentare le truppe che operavano lontane dalle proprie guarnigioni o quando non erano disponibili cucine da campo per preparare i pasti. Questa razione era originariamente composta da 340 grammi (12 once) di pancetta (\"bacon\"), circa 450 grammi (1 libbra) di carne in scatola, due lattine contenenti cadauna circa 230 grammi (8 once) di galletta, 33 grammi (1,16 once) di caff\u00e8 macinato, 68 grammi (2,4 once) di zucchero e 4,5 grammi (0,16 once) di sale. Era infine presente una razione di tabacco composta da 11 grammi (0,4 once) di tabacco sfuso e 10 cartine per sigarette che pi\u00f9 tardi fu sostituita da sigarette commerciali gi\u00e0 confezionate.\nNel dopoguerra furono fatti diversi tentativi di miglioramento della razione in base alle informazioni raccolte sui campi di battaglia. Nel 1922 essa era composta da circa 450 grammi (1 libbra) di carne, di solito manzo \"jerky\" (essiccato e tagliato), da 85 grammi (3 once) di carne in scatola o cioccolato, da circa 400 grammi (12 once) di galletta e da caff\u00e8 e zucchero. Nel 1925 la razione di carne essiccata fu sostituita con preparato in scatola a base di carne di maiale e fagioli. Nel 1936 fu studiata la possibilit\u00e0 di introdurre un men\u00f9 diversificato: il \"men\u00f9 A\" contenente carne in scatola ed il \"menu B\" contenente carne di maiale e fagioli. Tali esperimenti per\u00f2 vennero interrotti nel 1938 in concomitanza dell'entrata in servizio della razione C propriamente detta.\n\"Field Ration, Type C\" (1938-1945).\nLa nuova razione C, introdotta nel 1938, era intesa a sostituire la precedente \"razione di riserva\" come razione individuale da usarsi per breve periodo e da integrarsi con la razione di emergenza D composta da barrette di cioccolato. Lo sviluppo della nuova razione fu affidata al \"Quartermaster Subsistence Research and Development Laboratory \"(\"Laboratorio di ricerca e sviluppo per la sussistenza del [Corpo di] Quartiermastro\") di Chicago, costituito nel 1936, e aveva come obiettivi la creazione di un prodotto pi\u00f9 gustoso, nutrizionalmente bilanciato e facilmente conservabile rispetto alla precedente \"razione di emergenza\".\nLa razione C originale era costituita da due \"unit\u00e0\" principali contenute ognuna in una lattina di forma oblunga. L'unit\u00e0 \"M\" (da \"meat, \"\"carne\" in inglese) che consisteva da portata principale del pasto e l'unit\u00e0 \"B\" (da \"bread\", \"pane\" in inglese) che conteneva gallette oppure un dessert. Inizialmente l'unit\u00e0 \"M\" era contenuta in lattine pesanti 450 grammi (16 once) mentre l'unit\u00e0 \"B\" pesava 340 grammi (12 once); nel 1940, durante le manovre militari condotte in Louisiana, si scopr\u00ec che l'unit\u00e0 \"M\" era troppo pesante ed abbondante, di conseguenza il contenuto venne ridotto a 340 grammi uniformando cos\u00ec le confezioni delle due unit\u00e0.\nCaratteristiche.\nQuesto tipo di razione era destinata all'alimentazione allo United States Army nei casi in cui non fosse disponibile cibo fresco (razione A) o cucine mobili in grado di preparare sul campo le razioni B composte da ingredienti conservati non cotti. Ulteriormente la razione C era impiegata in quei contesti ove le razioni di sopravvivenza (tipo le razioni K o le razioni D) erano considerate inadeguate a garantire un corretto apporto nutritivo."}
{"id": "4700622", "revid": "628767", "url": "https://it.wikipedia.org/wiki?curid=4700622", "title": "Ucraina ai Giochi della XXX Olimpiade", "text": "L'Ucraina ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 5\u00aa partecipazione consecutiva degli atleti ucraini ai giochi olimpici estivi da nazione indipendente.\nGli atleti della delegazione ucraina sono stati 238 (121 uomini e 117 donne), in 24 discipline. Il portabandiera durante la cerimonia di apertura \u00e8 stato il judoka Roman Hontjuk. Alla cerimonia di chiusura il portabandiera \u00e8 stato Oleksij Torochtij, vincitore di una medaglia d'oro nel sollevamento pesi.\nL'Ucraina ha ottenuto un totale di 20 medaglie (6 ori, 4 argenti e 8 bronzi), il peggior risultato dal debutto di Atlanta 1996.\nGinnastica.\nGinnastica artistica.\nSquadre\nFinali individuali\nFinali individuali"}
{"id": "4700624", "revid": "767487", "url": "https://it.wikipedia.org/wiki?curid=4700624", "title": "He Loved Her So", "text": "He Loved Her So \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel gennaio 1918."}
{"id": "4700626", "revid": "1728", "url": "https://it.wikipedia.org/wiki?curid=4700626", "title": "Fitzwilliam-Museum", "text": ""}
{"id": "4700627", "revid": "21880", "url": "https://it.wikipedia.org/wiki?curid=4700627", "title": "Njazidja", "text": ""}
{"id": "4700629", "revid": "21880", "url": "https://it.wikipedia.org/wiki?curid=4700629", "title": "Nzwani", "text": ""}
{"id": "4700632", "revid": "599013", "url": "https://it.wikipedia.org/wiki?curid=4700632", "title": "Our Little Nell", "text": ""}
{"id": "4700634", "revid": "1573940", "url": "https://it.wikipedia.org/wiki?curid=4700634", "title": "Terpsiphone mutata", "text": "Il pigliamosche del Paradiso del Madagascar (\"Terpsiphone mutata\" ()) \u00e8 un uccello della famiglia Monarchidae.\nDistribuzione e habitat.\nLa specie \u00e8 diffusa in Madagascar e nelle vicine isole Comore e Mayotte.\nTassonomia.\nSono note le seguenti sottospecie:"}
{"id": "4700635", "revid": "177744", "url": "https://it.wikipedia.org/wiki?curid=4700635", "title": "Leading edge inflatable kite", "text": "I Leading edge inflatable kite, , sono aquiloni in cui il bordo d'attacco e altre parti strutturali chiamate bladder vengono gonfiate con l'ausilio di pompe o compressori formando cos\u00ec una struttura rigida che conferisce all'ala le sue doti aerodinamiche. Questi aquiloni sono manovrati grazie ad una barra o boma che si collega ad essi tramite dei cavi che a seconda del tipo di aquilone possono essere 2, 4 o 5.\nLe parti gonfiabili conferiscono a questi kite ottime doti di galleggiamento il che li rende molto facili da rilanciare in caso di caduta e quindi perfetti per l'utilizzo in acqua nella pratica del kitesurfing\nLe dimensioni possono variare dai 5 ai 18\u00a0m\u00b2\nIn base alla loro forma questi aquiloni possono essere divisi in 4 categorie: C-kite, kite ibridi, bow kite e delta kite"}
{"id": "4700637", "revid": "767487", "url": "https://it.wikipedia.org/wiki?curid=4700637", "title": "Our Little Nell (film 1918)", "text": "Our Little Nell \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700638", "revid": "1318309", "url": "https://it.wikipedia.org/wiki?curid=4700638", "title": "Britain and Ireland's Next Top Model (nona edizione)", "text": "La nona edizione di \"Britain &amp; Ireland's Next Top Model\" \u00e8 andata in onda sul canale \"Sky Living\" dal 20 giugno al 5 settembre 2013, ancora una volta sotto la conduzione della modella australiana Elle Macpherson.\nLa giuria era composta soltanto da tre persone in questa edizione: la Macpherson, il riconfermato modello statunitense Tyson Beckford e la cantante e attrice australiana Dannii Minogue; il processo di giudizio \u00e8 stato rinnovato, infatti le concorrenti non venivano tutte valutate, ma era stilata subito la classifica di merito. Le quattro in fondo ad essa erano a rischio eliminazione ed erano loro ad essere giudicate, per poi giungere alla persona eliminata.\n28 sono state le semifinaliste presentate nel primo episodio, 14 le finaliste selezionate dopo i casting e il primo servizio fotografico.\nLa vincitrice di questa edizione \u00e8 stata la ventitreenne Lauren Lambert di Wallington, Inghilterra che, con i suoi 188 centimetri di altezza, \u00e8 la vincitrice pi\u00f9 alta dello show (eguagliando il record dell'americana Ann Ward); la Lambert ha portato a casa un contratto con l'agenzia \"Models 1\", un contratto con la \"Revlon\" e la \"TRESemm\u00e9\", un servizio con copertina per la rivista \"Company Magazine\" e un viaggio pagato a New York, Stati Uniti.\nL'unica destinazione internazionale di questa edizione sono state le isole Barbados."}
{"id": "4700639", "revid": "767487", "url": "https://it.wikipedia.org/wiki?curid=4700639", "title": "The Bay of Fundy", "text": "The Bay of Fundy \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700640", "revid": "834", "url": "https://it.wikipedia.org/wiki?curid=4700640", "title": "Lingua Chagatai", "text": ""}
{"id": "4700641", "revid": "61762606", "url": "https://it.wikipedia.org/wiki?curid=4700641", "title": "Kitebuggying", "text": ""}
{"id": "4700642", "revid": "834", "url": "https://it.wikipedia.org/wiki?curid=4700642", "title": "Lingua ciagatai", "text": ""}
{"id": "4700643", "revid": "53382", "url": "https://it.wikipedia.org/wiki?curid=4700643", "title": "Carlo Ottavio Castiglione", "text": ""}
{"id": "4700644", "revid": "834", "url": "https://it.wikipedia.org/wiki?curid=4700644", "title": "Lingua turcomanna", "text": ""}
{"id": "4700648", "revid": "124123", "url": "https://it.wikipedia.org/wiki?curid=4700648", "title": "William Malet", "text": "Fu uno dei pochi Compagni di Guglielmo il Conquistatore per cui si \u00e8 certi che fosse stato presente alla Battaglia di Hastings del 1066, come riportato dal cronista a lui contemporaneo Guglielmo di Poitiers (circa 1020-1090).\nPossedette importanti propriet\u00e0 in Normandia, soprattutto nel Pays de Caux, con un castello a Graville-Ste-Honorine, alla foce della Senna, nei pressi di Harfleur (oggi un sobborgo di Le Havre).\nBiografia.\nLe leggende riportano che sua madre fosse inglese e che egli fosse lo zio della moglie del re Harold II d'Inghilterra Edith, cio\u00e8 che egli avesse una sorella, Aelgifu, sposata con Aelfgar, conte di Mercia, genitori di Edith).\nMalet spos\u00f2 Hesilia (Helise o Elisee) Crispin de Brionne, una pronipote di Rollo, I duca di Normandia.\nMalet combatt\u00e9 ad Hastings con la compagine normanna.\nGuglielmo di Poitiers scrisse: \"His (King Harold's) corpse was brought into the Duke's camp and William gave it for burial to William, surnamed Malet, and not to Harold's mother, who offered for the body of her beloved son its weight in gold\".\nMalet non fu descritto da Guglielmo di Poitiers come attivo nella battaglia, bens\u00ec come presente nell'accampamento del duca dopo la battaglia.\nQuesto bastava comunque a inquadrarlo come uno dei pochissimi partecipanti alla battaglia, di cui sia certa la partecipazione.\nNon sono note le attivit\u00e0 di Malet nel corso dei primi anni della conquista normanna dell'Inghilterra.\nMa, successivamente alla caduta di York nel 1068, Malet fu nominato primo Alto sceriffo dello Yorkshire e fu uno dei comandanti della guarnigione del nuovo castello edificato nella citt\u00e0 di York.\nI suoi sforzi per difendere la contea dalle incursioni danesi, alla fine, furono un terribile fallimento, poich\u00e9 l'anno seguente la citt\u00e0 fu incendiata e la guarnizione trucidata.\nMalet, sua moglie e due dei loro figli furono tenuti in ostaggio e, infine, rilasciati quando i Danesi furono respinti.\nMalet fu sollevato dai suoi incarichi nel nord, ma sembra che non avesse perduto il favore del sovrano, in quanto, poco dopo tempo, fu nominato Alto sceriffo di Norfolk e Suffolk e gli fu assegnato il grande onore di Eye, con terre nel Suffolk e in molte altre contee.\nLa sua, infatti, fu cos\u00ec la pi\u00f9 vasta signoria dell'East Anglia. Costru\u00ec un castello del tipo motte e bailey a Eye e vi avvi\u00f2 un mercato.\nMor\u00ec attorno al 1071, probabilmente nel corso della rivolta di Hereward il Fuorilegge.\nSuo figlio Robert gli succedette come Lord di Eye e sceriffo di Suffolk.\nL'altro suo figlio Gilbert fu capostipite dei Malet di Shepton Mallet.\nIl \"Domesday Book\" menziona anche un Durand Malet, che possedeva terre nel Lincolnshire e forse anche nelle vicine contee.\nCostui potrebbe essere stato il fratello di William Malet, ma questo non \u00e8 certo.\nPersonaggio in opere televisive.\nSullo schermo, Malet \u00e8 stato impersonato da Peter Halliday nello sceneggiato televisivo in due parti della BBC \"Conquest\" (1966), che era parte della serie \"Theatre 625\", e da Gawn Grainger nel dramma televisivo \"Blood Royal: William the Conqueror\" (1990)."}
{"id": "4700650", "revid": "287204", "url": "https://it.wikipedia.org/wiki?curid=4700650", "title": "Momento (fisica)", "text": ""}
{"id": "4700653", "revid": "466539", "url": "https://it.wikipedia.org/wiki?curid=4700653", "title": "Brussels Philharmonic", "text": "La Brussels Philharmonic, conosciuta precedentemente come \"BRT Philharmonic Orchestra\" e poi come \"Vlaams Radio Orkest\" (\"Orchestra Radiofonica delle Fiandre\"), \u00e8 un'orchestra belga con sede a Bruxelles. Era l'orchestra dell'emittente pubblica in lingua olandese BRTN (l'attuale VRT) ed \u00e8 attualmente un'istituzione della Comunit\u00e0 fiamminga del Belgio.\nStoria.\nL'orchestra \u00e8 stata fondata nel 1935 come ensemble per la pubblica trasmissione dell'NIR, con il nome di \"Groot symfonie-Orkest\". Nel 1998 diviene un organismo indipendente con il nome di Vlaams Radio Orkest (Orchestra Radiofonica Fiamminga). Dal 2008, il suo nuovo nome \u201cBrussels Philharmonic \u2013 l'orchestra delle Fiandre\u201d evidenzia lo stretto legame con la citt\u00e0 natale, Bruxelles.\nIl repertorio consiste principalmente di brani sinfonici rinomati, ma l'Orchestra cerca di includere anche altri generi musicali e di collaborare con altre discipline. Inoltre, l'Orchestra suona musica classica contemporanea e colonne sonore. \u00c8 conosciuta a livello internazionale per le colonne sonore dei film pluri-premiati The Artist e The Aviator.\nSale da concerto.\nDal 2005, la sede dell'Orchestra \u00e8 lo Studio 4 del centro culturale Maison de la Radio di Flagey, a Brussels, restaurato alla sua condizione originale. L'Orchestra suona principalmente a Flagey, ma partecipa anche con un ciclo di concerti alla stagione del Centro per le Belle Arti BOZAR. I concerti vengono spesso registrati dal canale radiofonico Klara. Dal 2000, la Filarmonica \u00e8 partner ufficiale del Film Festival Ghent.\nLa Brussels Philharmonic suona regolarmente nelle capitali europee. \u00c8 l'orchestra in residenza presso la Cit\u00e9 de la Musique di Parigi e tiene annualmente concerti al Concertgebouw di Amsterdam e alla Cadogan Hall di Londra. \u00c8 partner regolare del Festival Musica di Strasburgo e del Festival di Besan\u00e7on. Inoltre, i tour europei sono frequenti (Germania, Austria, Gran Bretagna, Italia) ed ha suonato su palchi prestigiosi a Salisburgo, Vienna e Berlino.\nPremi e riconoscimenti.\nAcademy Awards\nBritish Academy Film Awards\nPremio C\u00e9sar\nEuropean Film Awards\nGolden Globe\nNomination.\nPremio Emmy\nCD e registrazioni.\nDal 2011, la Brussels Philharmonic produce CD e registrazioni con l'etichetta di propriet\u00e0, Brussels Philharmonic Recordings.\nInoltre, esistono registrazioni effettuate per Radio Klara e per il Centro per la musica romantica francese, Palazzetto Bru Zane"}
{"id": "4700656", "revid": "729019", "url": "https://it.wikipedia.org/wiki?curid=4700656", "title": "Rijksweg 74", "text": "L'autostrada A74 (o A74) olandese \u00e8 il prolungamento della Bundesautobahn 61 tedesca nel territorio dei Paesi Bassi, fino al congiungimento con la A73 a sud di Venlo. L'autostrada \u00e8 lunga solo 1893 metri."}
{"id": "4700657", "revid": "767487", "url": "https://it.wikipedia.org/wiki?curid=4700657", "title": "The Jazbo Sheriff", "text": "The Jazbo Sheriff \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700658", "revid": "110157", "url": "https://it.wikipedia.org/wiki?curid=4700658", "title": "Ponte di Sacco", "text": "Il ponte di Sacco, completato nel 1969, su progetto di Giulio Krall, \u00e8 uno dei ponti a singola arcata pi\u00f9 alti in Europa. Alto circa 170 metri, collega il comune di Sacco con il comune di Roscigno.\nCostruzione.\nLa costruzione del ponte inizi\u00f2 nella primavera del 1968. Si costru\u00ec una passerella in legno sospesa a circa 150 metri e si mont\u00f2 un blodin per i materiali e l'esecuzione dei getti. Durante gli scavi, emersero profonde faglie nello sperone di Roscigno e notevoli degradazioni e fratture nel calcare del versante Sacco. Per alcuni mesi, i lavori vennero sospesi in attesa di studiare la soluzione e il reperimento di circa 215 milioni di lire suppletivi. Si bucarono, con macchine inventate e con varie inclinazioni, i nidi di falchi sulla parete di Sacco. Pali di 150 metri e paletti vari di ancoraggio, fortemente armati e cementati, consolidarono la formazione calcarea, poi si realizzarono le fondazioni e, quindi il ponte. Successivamente la centina fu chiusa e bloccata in chiave e avvolta dai casseri per il getto di calcestruzzo. Infine le stilate leggere ed ormai spavalde ed il facile impalcato.\nIl ponte doveva costare inizialmente 185 milioni di lire dell'epoca, ma per problemi di natura geologica sono serviti altri 215 milioni di lire, per un totale di 400 milioni di lire.\nI lavori sono stati diretti dall'Ufficio Tecnico provinciale di Salerno e realizzati dall'\u00ecmpresa Generale di Costruzioni Ferrobeton Silm di Roma.\nCaratteristiche tecniche.\nIl ponte \u00e8 costruito da un'arcata di 111 metri e freccia 27,45 metri, su tre costole in cemento armato, collegate tra loro con centine metalliche, incorporate dell tipo \"melan\", sistema Forrobeton.\nL'impalcato in cemento armato, formato da soletta piena e da tre travi longitudinali continue, collegate con travi trasversali, \u00e8 sorretto da esili colonne poste ad interasse costante di 8,77 m. Al ponte si accede con due brevi viadotti ad una e a due campate di 8,77 m. Sezione trasversale 8,50 m, carreggiata 6 m, due marciapiedi da 1,25 m ciascuno."}
{"id": "4700659", "revid": "124123", "url": "https://it.wikipedia.org/wiki?curid=4700659", "title": "Erika Nymgau-Odemar", "text": "Biografia.\nErika Nymgau-Odemar nacque da Richard Nickau, proprietario di una fabbrica di birra, e dalla moglie Johanna. Dopo la maturit\u00e0 scolastica si diede alla formazione teatrale presso Hans M\u00fchlhofer, a Berlino. Contemporaneamente arrivarono i primi ruoli in teatro a Lipsia, Bochum e Brema. Nel 1913 entr\u00f2 all'Altonaer Stadttheater nel ruolo del ragazzo Olaf per la commedia \"Le colonne della societ\u00e0\" di Henrik Ibsen. A partire dal 1914 cominci\u00f2 a recitare presso i diversi teatri berlinesi. La Nymgau-Odemar fu attiva come attrice di teatro per tutta la durata della sua carriera, anche dopo la seconda guerra mondiale. Nel 1955 entr\u00f2 a far parte del Theater am Kurf\u00fcrstendamm.\nErika Nymgau-Odemar \u00e8 apparsa anche in alcuni film, di solito come personaggio popolare o nel ruolo di matrona. A queste tipologie possono essere ricondotti la governante nel dramma amoroso \"Die Heilige und ihr Narr\" (1935, regia di Hans Deppe), l'oste italiana nel dramma \"Ombra e luce\" (K\u00fcnstlerliebe) (1935, regia di Fritz Wendhausen) e la governante del tenore Tino Dossi nel musical \"Ave Maria\" (1936, regia di Johannes Riemann), al fianco del famoso Beniamino Gigli. Nel film per bambini \"Max e Moritz\" (1956, regia di Norbert Schultze) recit\u00f2 il ruolo della vedova Bolte.\nAlla carriera di attrice Erika Nymgau-Odemar affianc\u00f2 quella di doppiatrice.\nEra sposata con l'attore Fritz Odemar: dall'unione nacque un unico figlio, l'attore, regista e doppiatore Erik Ode."}
{"id": "4700660", "revid": "1573940", "url": "https://it.wikipedia.org/wiki?curid=4700660", "title": "Gian Carlo Capicchioni", "text": "Ha ricoperto il ruolo di Capitano Reggente dal 1\u00ba ottobre 2013 al 1\u00ba aprile 2014 insieme a Anna Maria Muccioli.\nBiografia.\nDiplomato in ragioneria, tuttora \u00e8 impiegato all'Ufficio tributario della Segreteria di Stato per le Finanze e il Bilancio, ha ricoperto la carica di Capitano di Castello di Serravalle dal 2003 al 2006.\nNel 2005 si \u00e8 iscritto al Partito dei Socialisti e dei Democratici e nel 2006 \u00e8 stato eletto per la prima volta al Consiglio Grande e Generale. \nIl 1\u00ba ottobre 2013 \u00e8 diventato Capitano Reggente assieme a Anna Maria Muccioli per un periodo di sei mesi, fino al 1\u00ba aprile 2014."}
{"id": "4700661", "revid": "834", "url": "https://it.wikipedia.org/wiki?curid=4700661", "title": "Lingua altaj", "text": ""}
{"id": "4700662", "revid": "767487", "url": "https://it.wikipedia.org/wiki?curid=4700662", "title": "The Lunch Grabber", "text": "The Lunch Grabber \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700664", "revid": "1573940", "url": "https://it.wikipedia.org/wiki?curid=4700664", "title": "Polygonia interrogationis", "text": "Polygonia interrogationis () \u00e8 un lepidottero appartenente alla famiglia Nymphalidae, diffuso in America Settentrionale."}
{"id": "4700666", "revid": "61762988", "url": "https://it.wikipedia.org/wiki?curid=4700666", "title": "Boulbi", "text": ""}
{"id": "4700678", "revid": "767487", "url": "https://it.wikipedia.org/wiki?curid=4700678", "title": "The Soup and the Fish Ball", "text": "The Soup and the Fish Ball \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700685", "revid": "52076", "url": "https://it.wikipedia.org/wiki?curid=4700685", "title": "Alcesti (Frinico)", "text": "Alcesti () \u00e8 una tragedia greca perduta dello scrittore Frinico di Atene, composta nel VI secolo a.C., basandosi sul mito di Alcesti.\nTrama.\nAlcuni decenni dopo Frinico, il tragediografo Euripide metter\u00e0 in scena un'opera omonima, e autori pi\u00f9 tardi indicano una connessione tra le due opere, soprattutto nei personaggi presenti e in parte della trama.\n&lt;br&gt;\nSi \u00e8 altres\u00ec ipotizzato che l'opera possa essere stata non una tragedia ma un dramma satiresco."}
{"id": "4700689", "revid": "767487", "url": "https://it.wikipedia.org/wiki?curid=4700689", "title": "Wild Algy of Piccadilly", "text": "Wild Algy of Piccadilly \u00e8 un cortometraggio muto del 1918 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700694", "revid": "1543377", "url": "https://it.wikipedia.org/wiki?curid=4700694", "title": "Epsilon (lanciatore)", "text": "Il lanciatore \u00e8 un vettore a propellente solido giapponese progettato per portare in orbita satelliti scientifici. Deriva dal pi\u00f9 grande e costoso lanciatore M-V, che \u00e8 stato radiato nel 2006. Il suo sviluppo \u00e8 cominciato nel 2007 da parte dell'Agenzia spaziale giapponese (JAXA). \u00c8 in grado di portare un carico di 1,2 tonnellate in orbita terrestre bassa.\nDescrizione.\nL'obiettivo della progettazione di questo razzo \u00e8 di ridurre i costi rispetto ai 50 milioni di euro a lancio del M-V. Il costo per un lancio dell'Epsilon \u00e8 di circa 30 milioni. Lo sviluppo \u00e8 costato alla JAXA pi\u00f9 di 150 milioni.\nPer ridurre i costi per lancio, l'Epsilon utilizza come primo stadio il motore SRB-A3 del lanciatore H-IIA. Gli stadi superiori dell'M-V sono stati utilizzati per il secondo e il terzo stadio, mentre \u00e8 stato aggiunto un quarto stadio opzionale per lanci in orbite pi\u00f9 alte. Il razzo J-1, sviluppato durante gli anni novanta e poi abbandonato dopo solo un lancio, usava un sistema simile, con il primo stadio tratto dal vettore H-II e i successivi dal Mu-3S-II.\nL'Epsilon ha un minor tempo di preparazione prima del lancio rispetto ai suoi predecessori. La massa del vettore \u00e8 di 91 tonnellate ed \u00e8 alto 24,4 metri e largo 2,5.\nGrazie ad una funzione chiamata \u201ccontrollo di lancio mobile\u201d, il lancio richiede la presenza di sole 8 persone presso il sito di lancio, contro le 150 dei vettori precedenti.\nLanci.\nI lanci dell'Epsilon avvengono presso il centro spaziale di Uchinoura, in una piattaforma precedentemente utilizzata dai vettori Mu. Il primo lancio ha portato in orbita il satellite scientifico Hisaki ed \u00e8 avvenuto alle 5.00 UTC (le 14.00 in Giappone) del 14 settembre 2013. Il lancio \u00e8 costato 30 milioni di euro.\nIl primo volo era inizialmente previsto per il 27 agosto 2013, ma il lancio \u00e8 stato annullato 19 secondi prima della partenza a causa di un problema nella trasmissione dei dati: un computer a terra ha provato a ricevere dei dati dal vettore 0,07 secondi prima che essi venissero trasmessi.\nLa versione iniziale dell'Epsilon ha una capacit\u00e0 di carico di 500\u00a0kg per l'orbita terrestre bassa, mentre la versione operativa dovrebbe poter portare 1\u00a0200\u00a0kg in un'orbita tra 250 e 500 chilometri o 700\u00a0kg in un'orbita circolare a 500\u00a0km grazie al quarto stadio alimentato a idrazina.\nFurto di informazioni.\nNel novembre 2012 la JAXA ha dichiarato di essere stata vittima di un possibile furto di dati riguardanti il lanciatore a causa di un virus. La JAXA era gi\u00e0 stata vittima in precedenza di attacchi informatici volti probabilmente allo spionaggio. I dati del vettore potrebbero essere utilizzati per scopi militari e si ritiene che l'Epsilon possa essere adattato a missile balistico intercontinentale. La JAXA ha rimosso il computer infetto dalla sua rete e ha dichiarato che i lanciatori M-V, H-IIA e H-IIB potrebbero essere stati compromessi."}
{"id": "4700699", "revid": "767487", "url": "https://it.wikipedia.org/wiki?curid=4700699", "title": "Sessh\u014d-seki", "text": "Lo \u00e8 un oggetto magico della mitologia giapponese. Si dice che tale pietra uccida chiunque entri in contatto con essa. Si crede inoltre che sia nata dalla trasformazione del cadavere di Tamamo-no-Mae, una bella donna che era in realt\u00e0 una \"kitsune\", \"y\u014dkai\" del folclore giapponese. Ella lavorava per un malvagio daimy\u014d che complottava di assassinare l'Imperatore Konoe e di prenderne il trono. Ma, come narrato nell'Otogiz\u014dshi, quando la donna-volpe fu uccisa dal famoso guerriero Miura-no-suke, il suo corpo divenne lo \"Sessh\u014d-seki\".\nPer\u00f2, lo \"Sessh\u014d-seki\" era perseguitato da \"Hoji\", un'altra reincarnazione di Tamamo-no-Mae; fino a quando il monaco buddhista Genno, dopo essere stato minacciato da \"Hoji\", esegu\u00ec dei riti per la purificazione della sua anima. Alla fine \"Hoji\" cedette a Genno e lasci\u00f2 \"Sessh\u014d-seki\".\nNel suo famoso libro , Matsuo Bash\u014d scrisse di aver trovato la pietra a Nasu, nella Prefettura di Tochigi. Oggi, un'area sui monti vulcanici di Nasu (famosi per le sue terme) commemora il mito mantenendo il nome di \"Sessh\u014d-seki\"."}
{"id": "4700707", "revid": "767487", "url": "https://it.wikipedia.org/wiki?curid=4700707", "title": "The Two Biggest Things in the World", "text": "The Two Biggest Things in the World.\nThe two biggest Things in the World is the love between Kokyi and Riyuuki, for each other.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA nel 1918."}
{"id": "4700708", "revid": "571594", "url": "https://it.wikipedia.org/wiki?curid=4700708", "title": "King (serie televisiva)", "text": "King \u00e8 una serie televisiva canadese trasmessa da Showcase dal 2011 al 2012. La protagonista \u00e8 Amy Price-Francis nel ruolo di Jessica King, una veterana agente di polizia che viene promossa a capo della task force anticrimine del dipartimento di Toronto.\nTrama.\nAlla detective Jessica King viene affidata l'unit\u00e0 crimini maggiori del Toronto Police Department. Jessica \u00e8 un'abile detective ma con scarsa disciplina e metodi poco ortodossi, tanto che la sua tendenza all'insubordinazione l'ha portata a essere declassata, per punizione, al centralino del commissariato. Dopo due anni e due matrimoni falliti, il nuovo comandante le d\u00e0 una nuova possibilit\u00e0 in un'unit\u00e0 che si occupa delle situazioni di crisi: dai furti agli omicidi, dai crimini seriali agli stupri, alle violenze di gruppo. Alla task force vengono affidati casi che sono gi\u00e0 oggetto di indagine, i pi\u00f9 difficili, che altri dipartimenti non sono riusciti a risolvere. Jessica non \u00e8 minimamente interessata a essere apprezzata dalla gente, usa il suo talento per arrivare alla soluzione e per questo finisce spesso col procurarsi molti nemici e mettersi nei guai. Paradossalmente la detective, dotata di una personalit\u00e0 molto forte, nella sfera privata coltiva il sogno di una famiglia perfetta e di una vita tranquilla con il suo terzo marito.\nProduzione.\n\"King\" \u00e8 stato creato da Bernard Zukerman e Greg Spottiswood, che ne sono anche i produttori esecutivi, ed \u00e8 prodotto da Indian Grove Productions in associazione con Shaw Media. Lo show \u00e8 stato girato a Toronto facendo uso di una combinazione di riprese in esterni e nei teatri di posa della Dufferin Gate Productions.\nLe riprese della prima stagione sono iniziate nel novembre 2010 e programmate per concludersi nel febbraio 2011. I primi due episodi della serie sono stati diretti da Clark Johnson. Nel parlare del cast, Johnson ha detto di aver visto molte attrici prima del provino di Amy Price-Francis, e che prima della sua audizione non era convinto che fosse la persona giusta per quel ruolo; ma anche aggiunto che l'attrice ha saputo diventare il personaggio e incarnarlo perfettamente, in modo simile a quello che \u00e8 successo con Michael Chiklis in \"The Shield\", un altro episodio pilota che aveva diretto.\nLa prima stagione \u00e8 costituita da 8 episodi, mentre la seconda da 13. Le riprese della seconda stagione sono iniziate il 29 settembre 2011 e si sono concluse nel marzo 2012, con la post produzione completata nell'aprile dello stesso anno; il debutto \u00e8 avvenuto il 29 febbraio 2012. Il 2 giugno successivo, pur in assenza di una dichiarazione ufficiale della produzione, \u00e8 stato annunciato che la serie veniva cancellata dopo due stagioni di riprese.\nAccoglienza.\n\u00c8 stato detto che in \"King\", contrariamente ad altre serie televisive i cui poliziotti hanno un aspetto dimesso e scalcagnato, i personaggi appaiono invece pettinati e molto ben vestiti; i costumi eleganti e i protagonisti vestiti come figurini contribuiscono a rendere le scene in interno molto calde e avvolgenti. Il ritmo di dialoghi e azioni appare decisamente forsennato, e la trama, anche se non preponderante, grazie al brio dei dialoghi e alle battute divertenti, d\u00e0 luogo a un prodotto piacevole e godibile. Lo show \u00e8 stato apprezzato in particolare dal pubblico femminile, proprio perch\u00e9 raffigura una donna dal carattere forte che si sforza di trovare un ragionevole equilibrio tra il suo desiderio di appagamento professionale e la vita familiare."}
{"id": "4700717", "revid": "767487", "url": "https://it.wikipedia.org/wiki?curid=4700717", "title": "Make Your Eyes Behave", "text": "Make Your Eyes Behave \u00e8 un cortometraggio muto del 1917 diretto da Arthur D. Hotaling (Arthur D. Hotaling) e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 15 dicembre 1918."}
{"id": "4700719", "revid": "1543377", "url": "https://it.wikipedia.org/wiki?curid=4700719", "title": "Casa del Colonnato Tuscanico", "text": "La casa del Colonnato Tuscanico \u00e8 una casa di epoca romana, sepolta durante l'eruzione del Vesuvio del 79 e ritrovata a seguito degli scavi archeologici dell'antica Ercolano: deve il suo nome al colonnato di tipo tuscanico presente nel peristilio.\nStoria.\nLa casa del Colonnato Tuscanico venne costruita in piena et\u00e0 repubblicana, alla fine della dominazione sannitica, nel II secolo a.C.; in seguito sub\u00ec dei lavori di ampliamento, presumibilmente durante il periodo imperiale, quando ad essa venne aggiunta un'ulteriore piccola abitazione: fu in tale periodo che venne realizzato il peristilio, fu costruito il piano superiore e rifatta sia la pavimentazione che le pitture, in terzo stile. Sub\u00ec notevoli danni a seguito del terremoto di Pompei del 62 e per tale motivo si resero necessari lavori di ristrutturazione che portarono alla divisione del piano superiore in quattro appartamenti, ognuno dotato di ingresso indipendente, ed al rifacimento di alcune pitture, in quarto stile; originariamente la dimora doveva essere di propriet\u00e0 dei \"Marii Ercolanese\", citati anche tra gli esponenti del decurionato cittadino, mentre in seguito pass\u00f2 sotto il controllo di \"Marcus Corneli Fructi\", un liberto, come testimoniato da un sigillo ritrovato in una delle camere del piano superiore insieme a monete d'oro dal valore di millequattrocento sesterzi.\nLa casa venne sepolta sotto una coltre di fango a seguito delle colate piroclastiche verificatesi durante l'eruzione del Vesuvio del 79 e fu riscoperta nel XVIII secolo a seguito delle indagini borboniche; in questo periodo venne esplorata tramite cunicoli, mentre gli scavi a cielo aperto iniziarono per volere di Amedeo Maiuri nel 1939, tuttavia solo agli inizi degli anni sessanta si assistette ad un'esplorazione sistematica, in particolar modo nel periodo compreso tra il 24 novembre 1960 ed il maggio del 1961; altri sondaggi furono effettuati negli anni settanta da studiosi dell'universit\u00e0 del Quebec, e durante la met\u00e0 degli anni novanta.\nDescrizione.\nLa casa del Colonnato Tuscanico \u00e8 il frutto di continui ampliamenti nel corso degli anni: questo si riconosce innanzitutto dalle varie tecniche di muratura, con l'utilizzo di \"opus incertum\" negli ambienti pi\u00f9 antichi, di \"opus reticolatum\" e \"vittatum\" in quelli mediani e laterizi nelle stanze pi\u00f9 moderne; l'ingresso principale \u00e8 posto lungo il decumano massimo, di fronte al foro e alla Basilica, mentre un ingresso secondario si trova lungo il \"cardo\" III, nei pressi del Collegio degli Augustali: questo, caratterizzato da due finestre, si trova tra una bottega ed una scalinata, che conserva ancora quattordici gradini in muratura, la quale portava al piano superiore dell'abitazione, che risulta quasi interamente crollato; l'ingresso principale invece, dove si notano ancora frammenti di legno carbonizzato dello stipite, si trova tra due botteghe: queste in origine non erano altro che due cubicoli della casa, trasformati in seguito in \"tabernae\" indipendenti, murando le porte di collegamento con l'atrio.\nSuperato l'ingresso si accede alle fauci, con pavimentazione in opus signinum, realizzata in tessere di travertino bianco a formare un rombo nel centro, e scarsi resti di decorazioni alle pareti, e poi all'atrio: questo \u00e8 di tipo tuscanico, con al centro un \"impluvium\" in tufo, con puteale in calcare, rivestito in marmo dopo il terremoto del 62, quando perse la sua funzione originaria per diventare una fontana, alimentata da una fistula in piombo. Presenta una doppia pavimentazione sovrapposta, ad una distanza di otto centimetri l'una dall'altra: quella sottostante, visibile solo nei pressi dell\"'impluvium\", \u00e8 formate da tessere bianche molto piccole, mentre la seconda, sempre in cocciopesto, ha tessere bianche pi\u00f9 grandi, che formano diversi disegni geometrici; la decorazione parietale, in quarto stile, \u00e8 alquanto rovinata: \u00e8 divisa in tre scomparti, con zoccolatura in azzurro, zona mediana in rosso con elementi architettonici e fregio in bianco decorato con ghirlande: una delle pereti dell'atrio risulta essere una degli esempi meglio conservati ad Ercolano di \"opus incertum\", con l'utilizzo di tufo, pomici, lava, ciottoli e pietre scure non levigate.\nSull'atrio si affaccia l\"'oecus\", realizzato in \"opus incertum\" e \"reticolatum\": gli affreschi alle pareti sono in terzo stile e presentano, nella zona mediana, delle edicole centrali nelle quali sono raffigurate una natura morta, \"Menade seduta con Panisco\" e \"Due donne in conversazione\", mentre la zona superiore \u00e8 decorata con elementi architettonici; la pavimentazione \u00e8 a mosaico in bianco e nero e sulla soglia d'ingresso \u00e8 riprodotto una sorta di tappeto. Lungo la parete meridionale, durante l'eruzione, si apr\u00ec una fessura orizzontale, che provoc\u00f2 lo spostamento di circa venti centimetri della muratura della parte superiore su quella inferiore, evitando il crollo della stanza e degli ambienti del piano superiore. \nIn asse con l'atrio \u00e8 il tablino, caratteristica che non si ritrova in alcun altra casa di Ercolano: privo del muro che doveva separarlo dall'atrio, era anche dotato di una finestra, murta durante l'et\u00e0 imperiale per far posto ad una scala che conduceva al piano superiore; la pavimentazione \u00e8 a mosaico con soglia decorata con svastiche, mentre gli affreschi alle pareti sono tripartiti con il fregio superiore ornato con vasellame, animali marini e maschere, tra cui si riconosce Oceano; la stanza doveva essere inoltre coperta da un controsoffitto a volta, quasi interamente crollato. Il tablino \u00e8 soppalcato e nell'ambiente che si apre su di esso era stato creato un \"caenaculum\", nel quale al momento dello scavo venne ritrovato un tavolo tondo in ardesia con piede di marmo; accanto al tablino \u00e8 un piccolo ripostiglio, originariamente chiuso da un cancello in legno a doppio battente e con pareti intonacate con calce e decorate con strisce grigie oblique: al suo interno si notano gli agganci per una scala in legno e le impronte di tre tavole lignee utilizzate come ripiani.\nIl triclinio ha un pavimento a mosaico composto da una cornice in cinque fasce dove si alternano tessere in nero e giallo, mentre al centro sono ricostruite figure ottagonali in giallo e triangoli in nero; delle decorazioni parietali si conserva solo quella orientale, composta da una zoccolatura in nero con fasce bianche e rossa, la zona mediana in rosso con al centro quadretti con fondo bianco dove sono rappresentate una figura nuda, \"Tritone tra due delfini\" e \"Bacco ed Apollo\", mentre la parte superiore, divisa da quella sottostante tramite una fascia con putti che cacciano, \u00e8 in bianco arricchita con elementi architettonici: sono inoltre stati ritrovati pezzi di affresco che adornavano il soffitto, con volta a botte, sul quale era riprodotto un giovane \"Bacco con un boccole\". Nei pressi del triclinio si apre il viridario ed un corridoio soppalcato tramite travi in legno, sul quale sono state rinvenute ventidue anfore in terracotta.\nIl peristilio, con giardino centrale e realizzato nel periodo augusteo, presenta colonne in ordine tuscanico, in laterizio, dall'altezza di quasi due metri e mezzo, rivestite in stucco, con base colorata in ocra e nero e originariamente decorate con scanalature, poi eliminate a seguito dei lavori di restauro: lungo l'architrave che circondava il peristilio era poste delle antefisse sulla quali erano scolpite la testa di Medusa e di cui ne sono state rinvenute quindici; pochi gli affreschi rimasti, tutti in quarto stile, con zoccolatura in nero, zona mediana in rosso e fregio bianco con drappi ed edicole: al momento della costruzione, venne dotato anche di un soppalco, poi eliminato. Intorno al peristilio si aprono diversi cubicoli, tutti con pavimento a mosaico in bianco e nero a formare disegni geometrici racchiusi in una cornice, in particolare in uno si notano due cerchi concentrici al cui interno sono riprodotte una corona, foglie di edera, quadrifogli e serpenti, e opere pittoriche in quarto stile, con raffigurazioni di animali quali pavoni, cervi e cigni e di candelabri e motivi tessili. Nella cucina \u00e8 stato scoperto un larario, decorato con teste di serpenti, sotto al quale \u00e8 posto una sorta di ripiano realizzato in tegole, unite con malta, utilizzato come appoggio per le offerte: un foro era probabilmente usato o come pozzo o come lavabo; in uno dei ripostigli nei pressi dell'ingresso secondario, sono state rintracciate numerose anfore.\nAi lati dell'ingresso principale si aprono due \"tabernae\": in quella di sinistra sono state rinvenute diciassette monete in bronzo e argento, oltre a vasetti in terracotta, e presenta un pavimento in \"opus sectile\" con pezzi di marmo a formare due quadrati e affreschi con zoccolatura nera, riquadri centrali in rosso e azzurro e fregio con fondo rosso, tipico del terzo stile, mentre quella di destra aveva un pavimento in \"opus signinum\", asportato in epoca borbonica e le pareti rivestite in stucco: entrambi gli ambienti erano coperti con travi in legno."}
{"id": "4700720", "revid": "666668", "url": "https://it.wikipedia.org/wiki?curid=4700720", "title": "Coppa delle Coppe di calcio a 5", "text": ""}
{"id": "4700723", "revid": "110157", "url": "https://it.wikipedia.org/wiki?curid=4700723", "title": "Buluc", "text": "Il buluc era l'equivalente di un plotone delle truppe coloniali italiane, ed era comandato da un bulucbasci, l'equivalente di un sergente o sergente maggiore a seconda dell'anzianit\u00e0 di servizio. Il nome deriva dal turco, dove per\u00f2 significa compagnia, ed in effetti l'organico poteva anche arrivare a quello di una mezza compagnia."}
{"id": "4700724", "revid": "767487", "url": "https://it.wikipedia.org/wiki?curid=4700724", "title": "Stabilizzatore automatico", "text": "In macroeconomia, lo stabilizzatore automatico \u00e8 un elemento di politica fiscale, che agisce in modo autonomo, volto a ridurre le fluttuazioni economiche. Pu\u00f2 essere messo in atto attraverso tassazioni progressive e spese sociali, che agiscono come ammortizzatori nelle fluttuazioni del PIL reale.\nIn un'ottica keynesiana, tutto ci\u00f2 che cerca spontaneamente di controbilanciare le variazioni congiunturali dell'economia \u00e8 uno stabilizzatore automatico.\nLe imposte e le indennit\u00e0 di disoccupazione sono i principali stabilizzatori automatici della congiuntura economica.\nLe imposte, in particolare quelle con tassi progressivi, frenano le variazioni del reddito disponibile dei consumatori e quindi le spese di consumo che sono una delle componenti principali del prodotto interno lordo.\nLe indennit\u00e0 di disoccupazione sostengono il reddito disponibile e corrispondono ad un aumento della spesa pubblica nei periodi di recessione.\nIl grande vantaggio dello stabilizzatore automatico \u00e8 quello di agire immediatamente mentre le politiche congiunturali discrezionali intervengono sovente in ritardo (bisogna stabilire che si \u00e8 in recessione prima di agire).\nModello keynesiano semplice.\nSia il modello keynesiano seguente:\ncon formula_2 il consumo (formula_3 \u00e8 la propensione marginale al consumo e formula_4 il tasso medio e marginale di imposizione), formula_5 il reddito nazionale, formula_6 le importazioni, formula_7 le esportazioni e formula_8 gli investimenti.\nRisolvendo questo sistema si ottiene:\nLe imposte sono uno stabilizzatore automatico poich\u00e9 il moltiplicatore diventa pi\u00f9 debole. Se formula_10 allora il moltiplicatore \u00e8 formula_11 senza imposte e formula_12 con un'imposta del 20% sul reddito. \nInoltre, una diminuzione delle esportazioni di 100 riduce il reddito nazionale di 160 contro 200 senza imposte.\nSe, in un ambito di scelta intertemporale, il consumo dipende dal reddito permanente piuttosto che dal reddito corrente, allora l'effetto del moltiplicatore sar\u00e0 pi\u00f9 debole o perfino nullo. In questo caso \u00e8 il consumo ad avere un effetto stabilizzante.\nLe indennit\u00e0 di disoccupazione sono un altro stabilizzatore automatico importante. La perdita di reddito \u00e8 in parte compensata da questa assicurazione sociale. Ci\u00f2 conduce ad un aumento della spesa pubblica.\nUtilizzando il modello macroeconomico FRB/US, Cohen e Follette stimano che negli Stati Uniti gli stabilizzatori automatici riducono il moltiplicatore di circa il 10% (da 1.35 \u00e0 1.23).\nSecondo l'OCSE, \"gli stabilizzatori automatici hanno ammortizzato le fluttuazioni congiunturali dell'attivit\u00e0 economica di circa un quarto in media \"."}
{"id": "4700731", "revid": "481666", "url": "https://it.wikipedia.org/wiki?curid=4700731", "title": "Arthur D. Hotaling", "text": ""}
{"id": "4700733", "revid": "188116", "url": "https://it.wikipedia.org/wiki?curid=4700733", "title": "Salvatore Misuraca", "text": ""}
{"id": "4700735", "revid": "85053", "url": "https://it.wikipedia.org/wiki?curid=4700735", "title": "Myanmar Navy", "text": ""}
{"id": "4700736", "revid": "85053", "url": "https://it.wikipedia.org/wiki?curid=4700736", "title": "French Royal Navy", "text": ""}
{"id": "4700737", "revid": "85053", "url": "https://it.wikipedia.org/wiki?curid=4700737", "title": "Marina reale (Francia)", "text": ""}
{"id": "4700738", "revid": "1543377", "url": "https://it.wikipedia.org/wiki?curid=4700738", "title": "Bannaventa", "text": "Bannaventa fu una citt\u00e0 fortificata della Britannia romana, che sorgeva lungo la strada romana chiamata Watling Street, oggi nota come strada nazionale A5.\n\"Bannaventa\" sorgeva a 1,6\u00a0km a nordest del villaggio di Norton, nella contea inglese del Northamptonshire.\nIl reticolo di riferimento dell'Ordnance Survey per il centro della citt\u00e0 \u00e8 SP612645.\nEtimologia del nome.\nIl significato del nome \"Bannaventa\" \u00e8 \"il mercato sullo sperone di terra\".\nWatling Street (Iter II).\nLa strada su cui sorse \"Bannaventa\" \u00e8 ritenuta la prima costruita dai Romani in Britannia.\nEssa iniziava a \"Portus Ritupis\" (odierna Richborough), nella contea del Kent, e correva in direzione nordovest, collegando molti insediamenti e citt\u00e0 sul suo percorso.\nA \"Viroconium Cornoviorum\" (odierna Wroxeter nello Shropshire), la strada si diramava: un percorso giungeva a \"Deva Victrix\" (odierna Chester) e l'altro giungeva nel Galles.\n\"Bannaventa\" fu una piccola citt\u00e0 fortificata costruita su questa strada e sorgeva a 20\u00a0km a nordovest della citt\u00e0 romana di \"Lactodurum\" (odierna Towcester); 31\u00a0km a nordovest sorgeva l'insediamento romano di \"Venonis\" (odierna Wigston Parva), dove si intersecavano la Watling Street e la Fosse Way.\nFonti che citano \"Bannaventa\".\nL'insediamento \u00e8 citato nell'Itinerario antonino, \"Iter Britanniarum\".\nI percorsi che citano \"Bannaventa\" sono:\nLe corrispondenze con i luoghi moderni sono le seguenti (si ipotizza che \"Isannavantia\" corrisponda a \"Bannaventa\").\nDescrizione.\n\"Bannaventa\" era una stazione di sosta per i viaggiatori romani (questo percorso lungo la Watling Street fu ripreso in et\u00e0 moderna con un nuovo sistema di Coaching inn, cio\u00e8 di locande dove i viaggiatori potevano disporre di vitto e alloggio).\nLa citt\u00e0 era parte vitale dell'infrastruttura stradale della Britannia romana.\nLa citt\u00e0, che era fortificata, forniva un posto sicuro e caldo per il riposo, dove si potevano acquistare provviste per il viaggio e, durante la notte, si potevano porre in stalle sicure cavalli e altro bestiame.\nInoltre, essa poteva garantire una certa protezione alla popolazione delle vicine campagne nei momenti di pericolo.\nNelle immediate vicinanze della citt\u00e0 ci sono altri siti romani posti in relazione a Bannaventa.\nFra questi vi sono i ruderi di una villa sulla sommit\u00e0 della vicina Borough Hill, un altro insediamento pi\u00f9 piccolo tra Thrupp lodge e Thrupp Grounds (SP 599651), oltre a varie piccole fattorie, che sono state individuate ai riferimenti di reticolo SP613638 e SP608649, e un'altra villa al riferimento SP605649.\nScavi archeologici.\nFu solo al principio del XVIII secolo che il sito di \"Bannaventa\" fu identificato con certezza.\nIn precedenza, erano stati suggeriti i siti del vicino Weedon Bec, Daventry-Borough Hill e anche Northampton.\nNel sito sono state effettuati molti ritrovamenti archeologici, tra i quali la scoperta di uno scheletro e di numerose cremazioni in una necropoli romana posta poco a sud della cinta delle fortificazioni.\nTra le altre scoperte, vi sono monete costantiniane, alcune opere di fondazione, opere murarie e ceramica; la maggior parte dei rinvenimenti risale al principio del XVIII secolo ed hanno permesso di identificare in maniera definitiva la citt\u00e0.\nNel XX secolo sono stati compiuti ulteriori rinvenimenti, di seguito elencati:\nNel 1970, il sito fu fotografato dall'aria. Le immagini rivelarono cos\u00ec la posizione della Watling Street romana, che la bisecava, e i contorni della citt\u00e0, che si trova a ovest della A5.\nL'insediamento era racchiuso da una cinta di forma quadrilatera irregolare, con ampi angoli arrotondati, collegati da una serie di tre gruppi di rive e fossati.\nL'area recintata copriva circa 55\u00a0000\u00a0m\u00b2.\nAll'interno del perimetro urbano, si sono trovate tracce degli edifici lignei che componevano la maggior parte della citt\u00e0.\nDell'epoca romana non sopravvive niente fuori terra.\nRelazione con San Patrizio.\n\u00c8 possibile che Bannaventa fosse stato il luogo di nascita di San Patrizio, santo patrono dell'Irlanda.\nNella sua \"Confessio\", egli affermava di essere nato in un insediamento chiamato \"Banavem Taburniae\", che potrebbe essere un nome alternativo di \"Bannaventa\".\nEgli riporta che \"... circa sedicenne... ero stato fatto prigioniero in Irlanda\", dove fu trattenuto come schiavo.\nLa Watling Street terminava nel Galles settentrionale (circa 160\u00a0km da Chester, il pi\u00f9 vicino punto per la navigazione sul mare d'Irlanda), che offriva facili passaggi per l'Irlanda.\nDopo sei anni di schiavit\u00f9, San Patrizio fugg\u00ec in Gallia (odierna Francia), dove divenne monaco; in seguito, fece ritorno in Irlanda come missionario.\nLa sua \"Confessio\" inizia cos\u00ec:"}
{"id": "4700741", "revid": "287204", "url": "https://it.wikipedia.org/wiki?curid=4700741", "title": "Lega Nazionale B 1963-1964", "text": "La Lega Nazionale B 1963-1964, campionato svizzero di seconda serie, si concluse con la vittoria del FC Lugano.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1964-1965.\n\u00a0\u00a0\u00a0\u00a0\u00a0 Retrocessa in Prima Lega 1964-1965.\nNote:"}
{"id": "4700744", "revid": "85053", "url": "https://it.wikipedia.org/wiki?curid=4700744", "title": "Classis", "text": ""}
{"id": "4700749", "revid": "287204", "url": "https://it.wikipedia.org/wiki?curid=4700749", "title": "LEN Champions League 2013-2014", "text": "La LEN Champions League 2013-2014 \u00e8 stata la 51\u00aa edizione del massimo trofeo continentale di pallanuoto per squadre europee di club. La competizione ha preso il via il 25 settembre 2013 e si \u00e8 conclusa con la \"Final Six\", disputata dal 29 al 31 maggio 2014 a Barcellona.\nPrimo turno di qualificazione.\nDodici squadre sono inserite in due gironi da sei squadre ciascuno. Si qualificano al secondo turno di qualificazione le prime cinque squadre di ciascun girone.\nSecondo turno di qualificazione.\nSedici squadre (tra cui le dieci qualificate dal 1\u00ba turno) sono inserite in quattro gironi da quattro squadre ciascuno. Le prime due di ciascun girone si qualificano al 3\u00ba turno di qualificazione. Le terze vengono ammesse al 2\u00ba turno dell'Euro Cup, la seconda competizione europea per importanza.\nTerzo turno di qualificazione.\nLe otto squadre qualificate dal secondo turno si affrontano in quattro sfide ad eliminazione diretta ad andata e ritorno. Le gare di andata si disputano il 26 ottobre, quelle di ritorno il 9 novembre (ad eccezione di Sintez-Oradea prevista per il 5 novembre).\nTurno preliminare.\nDodici squadre (tra cui le quattro qualificate dal 3\u00ba turno) sono inserite in due gironi da sei squadre ciascuno. Le prime tre di ciascun girone si qualificano alla \"Final Six\" in programma a Barcellona. Nella discussa e cervellotica formula decisa dalla LEN, il Barceloneta risulta essere matematicamente qualificato alla \"Final Six\", ma la sua partecipazione al turno preliminare \u00e8 utile per stabilire la griglia delle eliminatorie. Le prime di ciascun gruppo sono automaticamente qualificate alle semifinali, mentre seconde e terze si affrontano a incrocio in un turno precedente."}
{"id": "4700750", "revid": "767487", "url": "https://it.wikipedia.org/wiki?curid=4700750", "title": "Father's Choice (film 1913 Hotaling)", "text": "Father's Choice \u00e8 un cortometraggio muto del 1913 diretto da Arthur Hotaling.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il cortometraggio venne distribuito nelle sale degli Stati Uniti il 20 ottobre 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"All on Account of Daisy\"."}
{"id": "4700751", "revid": "767487", "url": "https://it.wikipedia.org/wiki?curid=4700751", "title": "Associazione Calcio Vicenza 1948-1949", "text": "Questa voce raccoglie le informazioni riguardanti l'Associazione Calcio Vicenza nelle competizioni ufficiali della stagione 1948-1949."}
{"id": "4700756", "revid": "125707419", "url": "https://it.wikipedia.org/wiki?curid=4700756", "title": "Fabio Fortuna", "text": "Biografia.\nConseguita la maturit\u00e0 classica nel 1978, nel 1982 si \u00e8 laureato con lode in Economia e Commercio presso l'Universit\u00e0 \"La Sapienza\" di Roma. \u00c8 divenuto poi revisore legale della Ragioneria generale dello Stato nel 1999. Negli anni ottanta e novanta ha insegnato presso gli istituti tecnici commerciali e ha iniziato a collaborare con l'Universit\u00e0 degli Studi di Roma Tor Vergata. \nNel 2004 \u00e8 diventato professore associato di Economia aziendale presso l'Universit\u00e0 degli Studi \"Gabriele d'Annunzio\" di Chieti e nel 2007 ordinario presso l'Universit\u00e0 telematica Niccol\u00f2 Cusano: l'anno successivo \u00e8 preside della facolt\u00e0 di Economia e dal 2013 rettore dell'ateneo, che nel frattempo aveva assunto la denominazione ufficiale di \"Universit\u00e0 degli Studi Niccol\u00f2 Cusano, Telematica - Roma\". Dal 2008 \u00e8 anche docente a contratto di Contabilit\u00e0 e bilancio, di Revisione aziendale e di Principi contabili internazionali presso la Libera universit\u00e0 internazionale degli studi sociali Guido Carli (Luiss). \u00c8 intervenuto in alcune trasmissioni televisive in qualit\u00e0 di esperto di economia e finanza."}
{"id": "4700758", "revid": "928817", "url": "https://it.wikipedia.org/wiki?curid=4700758", "title": "Sakamichi no Apollon", "text": ""}
{"id": "4700764", "revid": "92723", "url": "https://it.wikipedia.org/wiki?curid=4700764", "title": "Cattedrali in Per\u00f9", "text": "Questa \u00e8 una lista di cattedrali in Per\u00f9."}
{"id": "4700766", "revid": "767487", "url": "https://it.wikipedia.org/wiki?curid=4700766", "title": "Sofija Nikolaevna Raevskaya", "text": "Biografia.\nEra l'ultimogenita di Nikolaj Nikolaevi\u010d Raevskij, e di sua moglie, Sofija Alekseevna Konstantinova. Ricevette una formazione eccellente a casa.\nNel 1820, incontr\u00f2 Aleksandr Sergeevi\u010d Pu\u0161kin durante un viaggio nel Caucaso. Essendo a quel tempo la pi\u00f9 giovane delle sorelle, probabilmente rimane l'unica che il poeta non conquist\u00f2.\nNel 1826, dopo che i suoi fratelli Aleksandr e Nikolaj vennero assolti nel caso dei decabristi, venne nominata damigella d'onore della zarina Alexandra Feodorovna. Nel 1829 mor\u00ec il padre. Nel 1835, insieme con la madre e la sorella, and\u00f2 in Italia.\nSuccessivamente torn\u00f2 in Russia, dove ha preso parte attiva negli affari dei parenti in esilio in Siberia. Visse nella sua tenuta nella provincia di Kiev e raramente visitava la capitale. Scrisse su riviste russe e straniere e stamp\u00f2 su delle riviste storiche delle note e commenti sulla biografia di suo padre e altri membri della famiglia."}
{"id": "4700768", "revid": "1442080", "url": "https://it.wikipedia.org/wiki?curid=4700768", "title": "Fundulus heteroclitus", "text": "Il Fundulus heteroclitus (L., 1766), talora designato anche in italiano col suo nome comune inglese, mummichog, \u00e8 un \"killifish\", ovvero un pesce dell'ordine dei Cyprinodontiformes. Sono individuate due sottospecie: \"Fundulus heteroclitus heteroclitus\" e \"Fundulus heteroclitus macrolepidotus\".\nHabitat.\n\"Fudulus heteroclitus\" vive in paludi salate, insenature ed estuari di fiumi lungo la costa atlantica del Nord America.\nRisulta introdotto ad opera dell'uomo anche in Portogallo e Spagna meridionale.\nNello spazio.\nDegli esemplari di \"Fundulus heteroclitus\" sono stati, nel 1973, i primi pesci ad andare nello spazio, imbarcati nel corso della missione Skylab 3."}
{"id": "4700770", "revid": "247222", "url": "https://it.wikipedia.org/wiki?curid=4700770", "title": "Closing In on the Fire", "text": "Closing in on the Fire \u00e8 il sessantaquattresimo album di Waylon Jennings, pubblicato nel giugno del 1998 dall'etichetta Ark 21 Records e prodotto da Gregg Brown.\nQuesto disco fu l'ultimo realizzato dal musicista texano prima della sua scomparsa, avvenuta nel 2002."}
{"id": "4700771", "revid": "838137", "url": "https://it.wikipedia.org/wiki?curid=4700771", "title": "RIOT of the world", "text": " \u00e8 un manga scritto e disegnato da Satoshi Shiki. Il manga fu inizialmente pubblicato nel 1993 e successivamente serializzato su Ultra Jump nel 1998. In Italia \u00e8 pubblicato da Panini Comics.\nAmbientazione.\nIl mondo di Riot \u00e8 una sapiente fusione di fantascienza, fantasy e western, dove le armi da fuoco sono accostate a pesanti armature fantascientifiche e ultimi ritrovati della tecnologia, il tutto immerso in un'ambientazione fantasy colma di castelli, cattedrali e vasti deserti e praterie.\nTrama.\nL'abilissimo ladro Billy The Kid riesce ad impossessarsi del potente libro Riot, un'antica arma che fornisce incredibili poteri. Ma una volta messe le mani su di esso, viene risvegliato il suo custode, una ragazza di tredici anni chiamata Axel che inseguir\u00e0 Billy per riprendersi Riot; finalmente riuscita a raggiungerlo in una citt\u00e0 lo uccider\u00e0. Il libro per\u00f2, facendo promettere a Billy che avrebbe sempre protetto la ragazza, lo riporta in vita in qualit\u00e0 di suo nuovo custode. Il ladro e Axel cominceranno quindi a viaggiare insieme."}
{"id": "4700772", "revid": "599013", "url": "https://it.wikipedia.org/wiki?curid=4700772", "title": "Getting Even", "text": ""}
{"id": "4700773", "revid": "15756", "url": "https://it.wikipedia.org/wiki?curid=4700773", "title": "Val Terragnolo", "text": "La val Terragnolo o anche valle di Terragnolo si trova a nord-est di Rovereto nel Trentino orientale, tra il massiccio del Col Santo-Pasubio ed i monti Finonchio e Maggio e la collega al passo della Borcola, al confine con la provincia di Vicenza.\nGeografia.\nLa val Terragnolo \u00e8 una valle laterale della Valle dell'Adige, inizia al passo della Borcola a sud-est e si estende in forma di un semicerchio in direzione nord-ovest per circa 21 chilometri fino alle porte di Rovereto. \n\u00c8 percorsa dal torrente Leno di Terragnolo che nasce nella Val Gulva ai piedi del massiccio del Pasubio presso il passo della Borcola e confluisce nel Leno di Vallarsa nella localit\u00e0 San Colombano. Il Leno ha profondamente inciso la valle che \u00e8 quindi molto ripida con piccole radure e pianori per il pascolo. In passato il Leno ebbe un importante ruolo per l'economia della valle per il trasporto del legname e per far funzionare varie mulini e segherie. Oggi il Leno di Terragnolo viene invece sfruttato per scopi idroelettrici anche se in modo minore del Leno di Vallarsa.\nLa maggior parte della valle appartiene amministrativamente al comune di Terragnolo. Solo la parte occidentale nei pressi della confluenza dei due Leni appartiene al Comune di Trambileno e a quello di Rovereto. 33 delle 34 frazioni della valle fanno parte del comune di Terragnolo, solo la frazione di Ca' Bianca appartiene al Comune di Trambileno. Le frazioni si trovano collocati prevalentemente sulla sponda destra del Leno, quella pi\u00f9 esposta al sole di mezzogiorno, il paesaggio \u00e8 caratterizzato da campi a gradoni.\nLa valle offre la possibilit\u00e0 di escursioni nei boschi circostanti attraverso sentieri che portano in alta quota verso il monte Maggio (partendo dal passo della Borcola) il monte Finonchio ed il Pasubio in quest'ultimo permangono evidenti le testimonianze della prima guerra mondiale. Ma anche in Val Terragnolo si trovano tracce del periodo 1915-1918 come il cimitero austro-ungarico di Geroli o la cosiddetta Forra del Lupo una trincea fortificata dagli austro-ungarici sul bordo settentrionale della valle.\nVie di comunicazione.\nLa valle \u00e8 collegata tramite la Strada provinciale SP 2 da Rovereto, da cui il capoluogo Piazza dista 12 chilometri, con l'altopiano di Folgaria. Quest'ultima strada fu costruita tra il 1910 e il 1912. A Piazza ha inizio anche la Strada provinciale SP 138 della Borcola costruito durante la Grande Guerra nel 1916 dall'esercito austro-ungarico che collega la valle con Posina nella omonima valle in Provincia di Vicenza. Sulla precedente mulattiera che colleg\u00f2 Rovereto con il passo della Borcola transito nel 1701 il Principe Eugenio con parte del suo esercito durante la Guerra di successione spagnola. "}
{"id": "4700775", "revid": "6923", "url": "https://it.wikipedia.org/wiki?curid=4700775", "title": "Bangladesh Nou Bahini", "text": "La Marina militare bengalese (in bengalese: \u09ac\u09be\u0982\u09b2\u09be\u09a6\u09c7\u09b6 \u09a8\u09cc\u09ac\u09be\u09b9\u09bf\u09a8\u09c0, Bangladesh Nou Bahini), conosciuta anche internazionalmente con la designazione in lingua inglese Bangladesh Navy, \u00e8 la marina militare del Bangladesh e parte integrante, assieme alla aeronautica militare e all'esercito, delle forze armate bengalesi.\nIl ruolo della marina militare bengalese \u00e8 di pattugliare la linea costiera del paese, assicurare la sicurezza delle acque territoriali e della Zona Economica Esclusiva (ZEE), per proteggere gli interessi marittimi strategici del paese e delle isole circostanti e difendere il paese dalle minacce marittime.\nLa marina ha attualmente 24.000 effettivi attivi e circa 100 mezzi navali, prevalentemente di piccole dimensioni, e ha una limitata componente di altura. Esistono ordini per una decina di nuove unit\u00e0.\nStoria.\nLa marina bengalese venne creata nel 1971 nell'ambito della Guerra di liberazione bengalese.\nBasi.\nLe sue basi operative sono:\nFlotta.\nLe sue unit\u00e0 principali sono cinque fregate e quattro corvette, cui si aggiungono diverse decine di unit\u00e0 minori.\nAviazione navale.\nL'aviazione navale bengalese \u00e8 praticamente inesistente, poich\u00e9 si basa su due elicotteri AgustaWestland AW109 Power e due Dornier Do-228NG nella versione MPA (Maritime Patrol Aircraft) ordinati nel 2011 e consegnati nel 2013. Altri due Do.228NG MPA sono stati ordinati a settembre 2017 e sono in attesa di consegna insieme a 2 elicotteri Harbin Z-9 Haitun.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "4700787", "revid": "767487", "url": "https://it.wikipedia.org/wiki?curid=4700787", "title": "Satoshi Shiki", "text": " famoso per aver creato le serie \"Kamikaze\" e \"RIOT of the world\".\n\u00c8 affermato inoltre come autore di manga hentai, influenza che caratterizza anche i suoi lavori non erotici, e come collaboratore alla light novel \"Shingeki no Kyojin: Before the fall\", prequel de \"L'attacco dei giganti\", sulla rivista \"Monthly Sh\u014dnen Sirius\"."}
{"id": "4700793", "revid": "247222", "url": "https://it.wikipedia.org/wiki?curid=4700793", "title": "Pacifico settembre", "text": ""}
{"id": "4700794", "revid": "339392", "url": "https://it.wikipedia.org/wiki?curid=4700794", "title": "A.S.D. Arzignano Calcio a 5", "text": ""}
{"id": "4700803", "revid": "767487", "url": "https://it.wikipedia.org/wiki?curid=4700803", "title": "L'ultima ruota del carro", "text": "L'ultima ruota del carro \u00e8 un film del 2013 scritto e diretto da Giovanni Veronesi, con protagonista Elio Germano.\nLa pellicola \u00e8 basata sulla vita del camionista Ernesto Fioretti, anche co-sceneggiatore.\nIl film \u00e8 stato scelto come pellicola d'apertura dell'ottava edizione del Festival Internazionale del Film di Roma.\nTrama.\nErnesto Marchetti \u00e8 un traslocatore a cui il padre aveva predetto un futuro da \"ultima ruota del carro\". Ernesto non sta mai con le mani in mano, alterna diversi mestieri, dal tappezziere al cuoco d'asilo, dall'autista alla comparsa cinematografica. Trova anche il tempo d'innamorarsi e mettere su famiglia. Ma per lui fare il traslocatore, muovendosi con il suo camion per tutta Italia, conoscendo le case, le vite, le situazioni altrui lungo un viaggio durato circa cinquant'anni, ha un valore speciale. Attraverso i suoi occhi, passa l'Italia che va dagli anni sessanta ad oggi, dal delitto Moro a tangentopoli. Ernesto la osserva da dietro il vetro, contando speranze e delusioni, scandali e malaffare, burrasche e schiarite, senza mai disconoscere i suoi valori, semplici e buoni, la famiglia, gli amici, l'onest\u00e0.\nProduzione.\nIl personaggio interpretato da Alessandro Haber \u00e8 ispirato all'artista Mario Schifano.\nColonna sonora.\nLa colonna sonora del film \u00e8 firmata da Elisa, che ha firmato anche il brano principale \"Ecco che\".\nPromozione.\nIl primo \"trailer\" del film viene pubblicato insieme al poster ufficiale il 2 ottobre 2013.\nDistribuzione.\nLa pellicola \u00e8 stata distribuita nelle sale cinematografiche italiane dal 14 novembre 2013."}
{"id": "4700814", "revid": "287204", "url": "https://it.wikipedia.org/wiki?curid=4700814", "title": "Br\u00f8ndbyernes Idr\u00e6tsforening (femminile)", "text": "Il Br\u00f8ndby IF \u00e8 una squadra di calcio femminile danese, sezione dell'omonimo club con sede a Br\u00f8ndby, nei pressi di Copenaghen. Milita nell'Elitedivisionen, la massima serie del campionato danese, della quale ha vinto undici edizioni.\nFondata nel 1980, con undici titoli nazionali e undici Coppe di Danimarca la squadra \u00e8 tra le pi\u00f9 vincenti del calcio femminile danese; inoltre, nella sua storia sportiva, ha ottenuto buoni risultati a livello europeo, arrivando a disputare le semifinali del torneo continentale nelle stagioni 2003-2004, 2006-2007 e 2014-2015.\nStoria.\nLe origini del Br\u00f8ndby femminile risalgono al 1971 quando, su iniziativa del neoeletto presidente Kjeld Rasmussen, la societ\u00e0 istituisce una squadra di calcio femminile. Negli anni successivi gioca a livello regionale fino alla 1. division, secondo livello del campionato nazionale, riuscendo al termine della stagione 1995 a conquistare l'accesso in Elitedivisionen a 24 anni dalla sua fondazione.\nLe prime stagioni nel livello di vertice del campionato danese si rivelano difficili, con la squadra che stenta nel 1996 a raggiungere la salvezza ma che in quella stagione fornisce alla nazionale danese la sua prima calciatrice, Hanne N\u00f8rregaard. Nel 1997 viene inserita in rosa la prima ex nazionale, l'esperto portiere Helle Bjerregaard di provenienza R\u00f8dovre e che nella prima parte della carriera ha militato con le storiche avversarie del . Al termine del campionato la squadra ottiene un lusinghiero quinto posto, il migliore fino ad allora.\nLe successive stagioni vedono il Br\u00f8ndby faticare nell'ottenere la salvezza ottenendo il sesto e ultimo posto utile nel 1998, ma non riuscendo ad evitarla quello successivo, con il settimo posto, ritornando nella serie cadetta per il campionato 2000. Questo coincide con un piano triennale varato dalla dirigenza della societ\u00e0 per ritrovare la competitivit\u00e0 della squadra, operazione che si rivela un successo. Dopo aver ottenuto la promozione dalla 1. division al termine della stagione 2000, in quella successiva ottiene il sesto posto in Elitedivisionen e giunge per la prima volta a disputare la finale di Coppa di Danimarca, persa 3-2 a favore delle avversarie del Fortuna Hj\u00f8rring, mentre nel 2003 riesce a disputare un campionato di vertice, classificandosi al secondo posto dietro il Fortuna Hj\u00f8rring e giungendo nuovamente a disputare la finale di Coppa e perdendola nuovamente con la squadra di Hj\u00f8rring con il risultato di 4-1.\nDa quel momento la rivalit\u00e0 con il Fortuna Hj\u00f8rring contraddistinguer\u00e0 tutte le stagioni a venire: dal campionato 2003, il primo che vede il titolo di campione di Danimarca conquistato dal Br\u00f8ndby, vede la squadra ottenere il titolo nazionale per sei volte consecutive fino al termine del campionato 2007-2008, ottenendo inoltre la Coppa 2004 e il suo primo \"double\" nella stagione 2003-2004, ripetuto al termine delle stagioni 2004-2005 e 2006-2007. I risultati garantiscono anche la partecipazione all'allora UEFA Women's Cup dalla stagione 2003-2004, riuscendo al suo primo torneo internazionale a raggiungere le semifinali venendo eliminato dalle Campionesse di Svezia dell', partecipazione che vedr\u00e0 la squadra qualificarsi ininterrottamente per tutte le edizioni successive.\nOrganico.\nRosa 2020-2021.\nRosa, ruoli e numeri di maglia come da sito ufficiale, aggiornati al 17 luglio 2020.\nRosa 2019-2020.\nRosa, ruoli e numeri di maglia come da sito ufficiale, aggiornati al 28 agosto 2019."}
{"id": "4700817", "revid": "6923", "url": "https://it.wikipedia.org/wiki?curid=4700817", "title": "Agen\u021bia Spa\u021bial\u0103 Rom\u00e2n\u0103", "text": "L'Agenzia spaziale romena (in romeno Agen\u021bia Spa\u021bial\u0103 Rom\u00e2n\u0103, abbreviato ROSA, dall'inglese \"Romanian Space Agency\") \u00e8 l'ente pubblico della Romania che coordina i programmi di ricerca nazionali nell'ambito della tecnologia e della ricerca spaziale. Fa parte dell'Autorit\u00e0 nazionale per la ricerca scientifica (ANCS), che a sua volta dipende dal Ministero dell'istruzione e della ricerca.\nObiettivi.\nL'obiettivo principale della ROSA \u00e8 quello di creare le condizioni favorevoli per lo svolgimento di attivit\u00e0 di ricerca e sviluppo nel settore spaziale e di coordinare la ricerca di base e applicata nelle attivit\u00e0 spaziali e delle applicazioni nei settori di telecomunicazioni, medicina, agricoltura, silvicoltura, tutela ambientale, geologia, meteorologia ecc. La ROSA si assicura anche che la Romania partecipi ai programmi internazionali sulla ricerca spaziale e sull'uso pacifico dello spazio.\nL'agenzia ha costruito il primo satellite artificiale romeno, Goliat. Esso \u00e8 stato messo in orbita il 13 febbraio 2013 con il lanciatore Vega."}
{"id": "4700819", "revid": "1573940", "url": "https://it.wikipedia.org/wiki?curid=4700819", "title": "Thalassoma bifasciatum", "text": "Thalassoma bifasciatum () \u00e8 un pesce d'acqua salata appartenente alla famiglia Labridae.\nDescrizione.\nIl corpo \u00e8 allungato, non molto compresso ai lati e con la testa arrotondata. La colorazione varia molto nella vita del pesce: quando sono giovani il corpo \u00e8 giallo con una fascia marrone scura che sfuma diventando rossastra sulla testa; nella fase intermedia il corpo \u00e8 giallo con una linea orizzontale marrone pi\u00f9 o meno evidente. L'ultimo tipo di colorazione \u00e8 esibito solo dai maschi adulti, e consiste nell'avere il corpo verde, la testa blu e dietro di essa un'area bianca contornata di nero. La pinna caudale \u00e8 profondamente biforcuta e ha le estremit\u00e0 scure allungate. La pinna dorsale e la pinna anale sono basse ma molto lunghe. La lunghezza massima registrata \u00e8 di 25 cm.\nBiologia.\nAlimentazione.\nLa sua dieta \u00e8 molto varia ed include sia altri pesci pi\u00f9 piccoli che vari invertebrati acquatici come crostacei, sia granchi che gamberetti, isopodi, policheti, stomatopodi, copepodi, echinodermi, sia stelle di mare che ricci, molluschi e uova di cefalopodi.\nRiproduzione.\n\u00c8 oviparo e la fecondazione \u00e8 esterna. \u00c8 un pesce ermafrodita, e gli esemplari pi\u00f9 grossi sono generalmente maschi. Se le condizioni lo richiedono, le femmine possono cambiare sesso in 3 o 4 settimane. Quando diventano maschi diventano anche molto pi\u00f9 aggressivi, e difendono il loro territorio in modo che possano entrarvi solo le femmine.\nHabitat e Distribuzione.\nProviene dall'oceano Atlantico: lo si trova sulle coste della Florida, nel Golfo del Messico, nel Mar dei Caraibi, nel Golfo del Maine, Venezuela, Bermuda, Trinidad e Tobago. Vive nelle barriere coralline e nelle distese di alghe.\nConservazione.\nNon sono presenti particolari minacce nonostante venga occasionalmente pescato per l'acquariofilia, e non viene mai pescato per essere mangiato a causa delle piccole dimensioni."}
{"id": "4700821", "revid": "436907", "url": "https://it.wikipedia.org/wiki?curid=4700821", "title": "Higher Than the Sun (Keane)", "text": "Higher Than the Sun \u00e8 un singolo del gruppo musicale britannico Keane, pubblicato il 27 settembre 2013 come primo estratto dalla raccolta \"The Best of Keane\".\nDescrizione.\nInsieme al successivo singolo \"Won't Be Broken\", \"Higher Than the Sun\" \u00e8 uno dei due inediti contenuti all'interno della raccolta ed \u00e8 stato descritto come \u00abun brano allegro ed incisivo con la voce caratteristica di Tom Chaplin e un ritornello indimenticabile\u00bb.\nPubblicazione.\nIl singolo ha ricevuto un'anteprima radiofonica il 27 settembre sull'emittente radiofonica britannica BBC Radio 2, data in cui \u00e8 stato pubblicato l'audio sul canale YouTube ufficiale del gruppo. Il giorno successivo, il brano \u00e8 stato reso disponibile per l'acquisto sull'iTunes Store all'interno del preordine digitale della raccolta e singolarmente per il download digitale negli altri negozi di musica.\nNel mese di novembre il gruppo, in collaborazione con la Creative Allies, ha lanciato un concorso rivolto ai fan per creare un'ipotetica copertina dell'edizione 45 giri del singolo. Il disegno vincitore \u00e8 stato quello della fan Aline Shinzato."}
{"id": "4700822", "revid": "834", "url": "https://it.wikipedia.org/wiki?curid=4700822", "title": "Comedown Machine (album)", "text": ""}
{"id": "4700823", "revid": "247222", "url": "https://it.wikipedia.org/wiki?curid=4700823", "title": "I tubi lungimiranti", "text": ""}
{"id": "4700828", "revid": "59976", "url": "https://it.wikipedia.org/wiki?curid=4700828", "title": "Agenzia spaziale romena", "text": ""}
{"id": "4700829", "revid": "928194", "url": "https://it.wikipedia.org/wiki?curid=4700829", "title": "Brussels philharmonic", "text": ""}
{"id": "4700831", "revid": "59976", "url": "https://it.wikipedia.org/wiki?curid=4700831", "title": "Agenzia spaziale rumena", "text": ""}
{"id": "4700833", "revid": "125243583", "url": "https://it.wikipedia.org/wiki?curid=4700833", "title": "Episodi di Winx Club (sesta stagione)", "text": "La sesta stagione della serie animata \"Winx Club\" \u00e8 stata trasmessa in prima visione assoluta negli Stati Uniti dal 29 settembre 2013 su Nickelodeon. Gli episodi dal 9 al 16 sono stati pubblicati online su Youtube il 17 maggio 2014.\nIn Italia i primi 14 episodi sono stati trasmessi dal 6 gennaio al 7 aprile 2014 su Rai 2. L'episodio 8 \u00e8 stato erroneamente mandato in onda il 10 febbraio 2014 dopo l'episodio 5, ma il 24 febbraio 2014 \u00e8 stato replicato nella giusta collocazione. La serie \u00e8 andata in replica su Rai Gulp che ha poi trasmesso in prima visione gli ultimi 12 episodi dal 31 luglio al 4 agosto 2014.\nL'ispirazione del Sirenix.\nA Domino si festeggia il ritorno di Daphne, ma le Trix attaccano il palazzo con la Bestia degli Abissi, una creatura che solo la ninfa di Domino potrebbe domare se non avesse perso i suoi poteri Sirenix. Le Winx, con l'aiuto delle Guardiane Sirenix, vanno nel Lago Roccaluce alla ricerca dell'ispirazione del Sirenix, in grado di restituire a Daphne i poteri. Trovata l'ispirazione, Daphne, sotto consiglio di Bloom, crede in se stessa, si trasforma e riesce a controllare la creatura, facendola tornare dov'era prima. La festa riprende e le Winx eseguono uno spettacolo di colori che rappresenta l'arcobaleno.\nLegendarium.\nAd Alfea si festeggia l'inizio del nuovo anno scolastico e l'arrivo di Daphne come nuova professoressa di Storia della Magia. A Torrenuvola arrivano nuove studentesse, tra le quali la misteriosa Selina, una strega proveniente dalla Terra che ha l'abilit\u00e0 di rendere reali i mostri protagonisti delle storie narrate nel libro chiamato Legendarium. Per mostrare alla preside Griffin il suo potere, Selina evoca dei troll che attaccano il Villaggio delle Pixies, dove le Winx entrano in azione, ma senza ottenere alcun risultato; tuttavia, i troll scompaiono quando Selina pone fine all'incantesimo, portando all'interno del Legendarium, per\u00f2, anche le Pixie catturate. Poco dopo, le Trix attaccano Torrenuvola e ne prendono il controllo una volta trasformata la preside Griffin in un corvo. Icy, Darcy e Stormy trasformano la scuola delle streghe in una scuola volante da utilizzare per i loro spostamenti nella Dimensione Magica, che intendono conquistare partendo dai college. Le tre streghe stringono anche un patto con Selina: loro le insegneranno le Arti Oscure e in cambio lei metter\u00e0 al loro servizio il Legendarium.\nIl collegio volante.\nFaragonda e Roxy scoprono che il corvo ferito trovato dalle Winx mentre tornavano ad Alfea \u00e8 la Preside Griffin e che Torrenuvola \u00e8 stata conquistata dalle Trix. Intanto, gli Specialisti invitano le Winx ad assistere al loro allenamento all'accademia di Linphea, che viene attaccata dalle Trix, arrivate fin l\u00ec insieme a Torrenuvola: Selina, con il Legendarium, anima i Treant, gli alberi umani, che vengono affrontati dai ragazzi, mentre il Winx Club raggiunge Torrenuvola per scontrarsi con le Trix. A causa del Legendarium, per\u00f2, le fate perdono i loro poteri, tranne Bloom, poich\u00e9 la Fiamma del Drago, essendo la fonte di vita della Dimensione Magica, \u00e8 inestinguibile. Le sei fate sono costrette a lasciare che le Trix conquistino Linphea e tornano ad Alfea, dove Bloom crea delle gemme che racchiudono parte del suo potere e le dona alle amiche per infondere loro un po' di forza; inoltre, le sei fate apprendono da Faragonda che, quando compiranno un'azione degna di una vera fata, le gemme daranno vita a una nuova trasformazione.\nIl potere Bloomix.\nLe Trix conquistano l'Accademia di Linphea, mentre ad Alfea le Winx si allenano nella palestra di Aisha per incrementare la loro forza, e Daphne, con l'aiuto di Thoren, il cugino di Sky, scopre il punto debole dei Treant: devono fare in modo che le radici degli alberi affondino nel terreno, in modo da stabilizzarli. Le Winx tornano a Linphea per liberare la scuola: mentre Flora, salvando la sorella Miele, acquisisce il potere Bloomix e doma i Treant, Selina evoca i Basilischi Volanti, draghi in grado di pietrificare con lo sguardo, che trasformano Roy e Nex in statue quando i due cercano di salvare Aisha da uno dei mostri.\nGolden Auditorium.\nI Basilischi Volanti continuano ad attaccare Linphea, ma, collaborando, Aisha e Stella acquisiscono il Bloomix e li annientano, liberando Roy, Nex e le studentesse dalla pietrificazione. Pochi giorni dopo, Daphne porta le Winx a visitare il Golden Auditorium, la scuola di musica pi\u00f9 prestigiosa della Dimensione Magica, dove Selina invoca gli Spiritelli Pandemonium, che hanno la capacit\u00e0 di rompere oltre cento vetri con i loro ultrasuoni. Grazie al piano elaborato per affrontarli, Tecna e Musa acquisiscono il Bloomix e li sconfiggono. Nel frattempo, le Trix attaccano la scuola di Eraklyon e Diaspro si allea con loro.\nI Mangiafuoco.\nA Domino si festeggia l'incoronazione di Daphne come principessa ereditaria, e Bloom \u00e8 molto felice per sua sorella e per la storia d'amore che sta nascendo fra Daphne e Thoren. Durante la festa, Bloom si sente male perch\u00e9 aver dato parte della Fiamma del Drago alle amiche l'ha indebolita: le Trix ne approfittano e Selina invoca i Mangiafuoco del Vortice di Fiamme, che attaccano gli ospiti. Mentre le Winx affrontano i mostri, Diaspro, schieratasi segretamente dalla parte delle streghe, riesce a buttare Bloom nel Vortice di Fiamme, ma la fata, invece di essere annientata, sconfigge il Vortice risorgendo a nuova vita, ottenendo il potere Bloomix e distruggendo i Mangiafuoco. Inoltre, Sky fa pace con Thoren, con il quale non era pi\u00f9 in buoni rapporti da quando il cugino si era comportato da codardo durante una battaglia diversi anni prima, e i festeggiamenti continuano.\nLa biblioteca perduta.\nRoxy chiede aiuto a Flora per far tornare la Griffin umana, ma la fata della Natura non ci riesce. Poco dopo, Faragonda informa le Winx che i mostri che hanno affrontato provengono dal Legendarium e che il libro un tempo apparteneva alla Fata Madrina, che ne ha scritto tutti i segreti, compreso come chiuderlo per sempre, nel suo diario. Poich\u00e9 quest'ultimo \u00e8 custodito nella biblioteca perduta di Alessandria d'Egitto, le sei fate e Daphne partono per la Terra per un finto viaggio di studio, accompagnate da altre tre studentesse di Alfea, che in realt\u00e0 sono le Trix. Nella biblioteca, trovata grazie a Flora, che ha captato i segnali provenienti dalle piante al suo interno, le Winx vengono attaccate da alcune mummie evocate da Selina, che \u00e8 rimasta a Torrenuvola e si tiene in contatto con le Trix tramite una sfera di cristallo.\nL'attacco della Sfinge.\nNell'antica biblioteca di Alessandria, le Winx riescono a sconfiggere le mummie invocate da Selina, ma quest'ultima anima la Sfinge e le ordina di attaccare la citt\u00e0. Le Winx riescono ad allontanarla dal centro abitato, ma la creatura causa un crollo all'interno della biblioteca: Bloom, cos\u00ec, decide di entrare per trovare il diario della Fata Madrina prima che sia troppo tardi. All'interno dell'edificio, la fata incontra Selina, arrivata l\u00ec per lo stesso motivo, ed \u00e8 felice di rivedere l'amica di un tempo, senza rendersi conto che ora \u00e8 una nemica. Approfittando di una nube di polvere causata da un crollo, Selina scappa, mentre Bloom riesce a trovare il diario. Intanto, le altre Winx, Daphne e le Pixie risolvono l'enigma della Sfinge, che torna pietra.\nIl Tempio del Drago Verde.\nLe Winx, Daphne e le Pixie continuano la ricerca della Fata Madrina Eldora e arrivano in Cina, dove si trova il Tempio del Drago Verde, uno dei luoghi visitati da Eldora. Grazie alle Pixie, il travestimento delle Trix viene scoperto e le tre streghe battono in ritirata. Le Winx arrivano fino al Tempio, dove vive Lu Wei, l'ultimo domatore di draghi. Questi, inizialmente restio a fornire informazioni al gruppo di fate, accetta di aiutarle quando Selina, mediante il Legendarium, invoca tre famelici draghi verdi, che le Winx riescono a sconfiggere ponendo al loro collo delle perle. Il domatore dice alle Winx che la Fata Madrina diceva spesso di volersi ritirare nel luogo dove cresce il suo fiore preferito: quando lo fa vedere alle fate, Flora, non riconoscendone la specie, dice che probabilmente viene coltivato in serra.\nLa serra di Alfea.\nMentre le Trix conquistano la scuola per le arti psichiche di Zaltora, le Winx chiedono a Palladium se conosce il luogo dove cresce il fiore dato da Lu Wei e il professore racconta loro che Eldora un tempo insegnava Florimagia nella serra di Alfea. Poco dopo, Selina arriva ad Alfea dicendo che le Trix l'hanno presa di mira perch\u00e9 Eldora era la sua fata madrina, e che desidera aiutare le fate: Bloom garantisce per la ragazza poich\u00e9 era la sua migliore amica sulla Terra, ma, arrivate alla serra, Selina ne approfitta prima per avvelenare Flora, unica in grado di controllarle e di trovare il fiore, e poi per stregare le piante in modo che attacchino le Winx. Mentre Stella, Aisha, Tecna e Musa combattono, Bloom e Selina corrono a cercare un antidoto, ma la strega d\u00e0 a Bloom un potente veleno: mentre la fata sta per somministrarlo a Flora, viene fermata dagli Specialisti, che hanno saputo dalla Griffin, tornata umana grazie a una pozione e all'aiuto di Roxy, della vera identit\u00e0 di Selina. Palladium d\u00e0 a Flora il vero antidoto e la fata placa le piante, ma Bloom, sentendosi in colpa per l'accaduto, decide di abbandonare il Winx Club.\nSogni infranti.\nDopo l'abbandono di Bloom, il clima nel Winx Club \u00e8 teso e le Pixie partono per Gardenia per consolare la fata della Fiamma del Drago. Intanto, le Trix decidono di sfruttare la tristezza di Bloom per attaccarla e sconfiggerla definitivamente: a questo scopo, Selina evoca i figli della notte, dei vampiri che approfittano della festa gotica di Gardenia per ipnotizzare gli abitanti. Bloom corre in aiuto delle Pixie, mentre nella serra di Alfea Flora scopre che il fiore amato da Eldora si chiama Lanusia e cresce solo sulla Terra.\nI figli della notte.\nBloom e le Pixie vengono salvate dall'arrivo delle altre Winx, che costringono i vampiri alla ritirata, e Bloom decide di tornare nel Winx Club perch\u00e9 non potrebbe vivere senza le sue migliori amiche. Mentre passeggiano per la citt\u00e0, s'imbattono nel concorso di moda gotica che si tiene in contemporanea alla festa gotica di Gardenia e Stella decide d'iscriversi: le altre fate vengono improvvisamente attaccate dai vampiri, che le indeboliscono e le rapiscono, portandole in un'antica dimora per rubarne l'energia magica. Stella, che non \u00e8 stata catturata, va a salvare le amiche e, avendo saputo da Daphne che l'arma pi\u00f9 efficace contro i figli della notte \u00e8 la luce del Sole, polverizza i vampiri evocando tutta la potenza magica dei due soli di Solaria, liberando cos\u00ec Chatta, Cherie, le altre Winx e gli abitanti di Gardenia dall'influenza dei figli della notte. Poco dopo, il Winx Club sfila al concorso gotico, vincendo il primo premio.\nLa Fata Madrina.\nBloom racconta alle altre Winx che la Lanusia cresce nella Foresta Fiorita di Gardenia perch\u00e9 ha visto il fiore rappresentato in un disegno di lei e Selina da bambine nella foresta. Arrivate l\u00ec, le sei fate incontrano Eldora, che racconta loro di come \u00e8 diventata l'insegnante di magia di Selina. Quando Eldora trov\u00f2 il Legendarium, Selina fu plagiata dallo stregone Acheron, creatore del libro rimasto catturato al suo interno, che la trasform\u00f2 nella strega dei serpenti; non molto tempo dopo, la ragazza scapp\u00f2 rubando il libro. Durante il racconto, le Trix attaccano il cottage di Eldora aiutate da spettri ectoplasmici evocati da Selina, e solo l'intervento della Fata Madrina riesce a farli sparire. Dopo la fuga delle streghe, Bloom offre ospitalit\u00e0 a Eldora.\nMithyx.\nEldora e le Winx vanno alla scuola per fate di T\u00edr na n\u00d3g, dove sono custodite sette bacchette che permettono di accedere al mondo del Legendarium; tuttavia, la regina delle fate Nebula rivela che non possono essere usate perch\u00e9 sono le bacchette stesse a scegliere i loro possessori. Improvvisamente, la scuola viene attaccata dalle Trix, potenziatesi con delle pietre magiche, mentre Selina cerca di rubare la Fiamma del Drago di Bloom per liberare Acheron, ma la fata riesce a sconfiggere sia le streghe, che battono in ritirata, sia Selina. Grazie al loro valore, Eldora e le sei fate ricevono le bacchette e si trasformano in fate Mythix, accedendo cos\u00ec al mondo del Legendarium, dove la Saggia Porta dei Mondi dice loro che, per forgiare la chiave e chiudere il libro, devono trovare nel mondo reale lo Smeraldo della Fantasia e la Lancia Argentea. Tornate ad Alfea, tutte le fate festeggiano la festa della mamma.\nIl mistero di Calavera.\nLe Winx, Daphne, gli Specialisti e i Paladini si recano sull'isola di Calavera per trovare lo Smeraldo della Fantasia, primo oggetto necessario per forgiare la chiave del Legendarium. Il gruppo scopre che lo Smeraldo, nascosto su un'antica nave pirata, non esiste nella realt\u00e0, ma solo nel mondo del Legendarium, quindi le fate entrano nel libro magico. Intanto, Selina, su consiglio di Acheron, offre alle Trix la possibilit\u00e0 di entrare nel Legendarium, senza dire loro che, se vi restano troppo a lungo, rischiano di non poterne pi\u00f9 uscire. Fate e streghe si scontrano, ma improvvisamente compare l'equipaggio zombie della nave pirata.\nL'invasione degli zombie.\nLe Winx e le Trix combattono contro gli zombie, ma Eldora avvisa Bloom che, se rimarranno troppo nel mondo del Legendarium, vi resteranno per sempre: anche Icy la sente e scappa insieme a Darcy e Stormy. Dopo la fuga delle streghe, mentre le altre Winx lottano contro gli zombie, Bloom si allontana e riesce a trovare lo Smeraldo conficcato nella prua. Mentre le Winx tornano nel mondo reale, le Trix rimproverano Selina per non averle informate del rischio che correvano all'interno del Legendarium, e poi le chiedono di far invadere Calavera dai pirati zombie. Il piano delle streghe viene sventato dalle Winx, che, con l'aiuto degli abitanti dell'isola, distruggono gli zombie.\nLa maledizione di Fearwood.\nLe Winx partono per Fearwood, in Canada, per cercare il totem che custodisce la Lancia Argentea, il secondo oggetto necessario per forgiare la chiave del Legendarium. Selina, per\u00f2, evoca i licantropi di Fearwood, che possono essere sconfitti solo dal totem, attualmente esistente solo nel mondo del Legendarium. Durante lo scontro, Icy congela Helia, portandolo con s\u00e9 nel Legendarium, e Flora entra da sola nel libro per salvarlo.\nIl totem magico.\nFlora combatte contro Icy nel Legendarium, riuscendo a salvare Helia e a portare il totem nel mondo reale: cos\u00ec facendo, i licantropi, spezzata la maledizione, tornano alla loro forma umana. Nel cuore di Helia, per\u00f2, \u00e8 rimasto un frammento di ghiaccio che lo rende aggressivo e litigioso, e che neanche il fuoco pu\u00f2 sciogliere. Icy torna a Fearwood e congela l'intero paese, ma Flora riesce a sconfiggerla definitivamente e a scongelare non solo il villaggio, ma anche il cuore di Helia. Le Winx, poi, estraggono la Lancia Argentea dal totem, forgiando la chiave del Legendarium.\nRegina per un giorno.\nLe Winx vanno a Torrenuvola con la chiave del Legendarium per chiuderlo per sempre, ma Darcy rende Torrenuvola invisibile con un incantesimo. Le fate decidono di consultare la biblioteca di Solaria, la pi\u00f9 grande della Dimensione Magica, per trovare un modo per spezzare l'incantesimo, ma temono che re Radius non dar\u00e0 loro il permesso di entrare; l'ostacolo viene, per\u00f2, aggirato perch\u00e9 \u00e8 il giorno in cui il re rinuncia ai suoi poteri in favore di Stella, che diventa regina per un giorno e permette alle amiche di consultare i libri della biblioteca. Intanto, Selina invoca lo specchio di una regina cattiva: dopo essersi riflessa nello specchio, Stella diventa malvagia, tratta tutti in malo modo e invita le streghe a entrare nel palazzo. Mentre le Winx combattono contro le streghe, Stella litiga con Brandon e lo specchio si rompe; la ragazza torna normale, ma Darcy le ruba la corona e fugge nel Legendarium. Stella la segue e, entrata in un labirinto, si ritrova a dover combattere contro un minotauro.\nIl banchetto di Solaria.\nStella sconfigge il minotauro e recupera la corona, ma non sa come uscire dal labirinto; tuttavia, con l'aiuto di Eldora, che le d\u00e0 un gomitolo che le indica la strada, la fata arriva all'uscita e torna nel mondo reale. Qui si scusa per aver perso il controllo e, insieme alle altre Winx, prepara un banchetto per tutta la corte, ma la festa viene rovinata dal gigante Gargantua, invocato da Selina, che inizia a divorare tutto. Le Winx e Daphne, per\u00f2, riescono a trovare un modo per sbarazzarsi di lui e quella sera organizzano una cena romantica solo per Stella e Brandon, che possono cos\u00ec festeggiare il loro anniversario.\nUn amore mostruoso.\nLe Winx scoprono che per individuare Torrenuvola hanno bisogno di un localizzatore spettrografico, capace di visualizzare ci\u00f2 che \u00e8 invisibile all'occhio umano; partono quindi per Zenith sperando di riuscire a ottenere l'oggetto dai genitori di Tecna, che decide di cogliere l'occasione per presentare loro Timmy. Intanto, Selina invoca il mostro di Frankenstein per attaccare Zenith City, ma, durante il combattimento, il mostro s'innamora accidentalmente di Tecna, portandola nel mondo del Legendarium. Le Winx li seguono e, mentre combattono contro Stormy, Tecna riesce a spostare le attrazioni del mostro di Frankenstein sulla strega. Le fate sono cos\u00ec in grado di uscire dal Legendarium e, ottenuto il localizzatore, fanno ritorno ad Alfea.\nMusic Caf\u00e9.\nLe Trix sono pronte per sferrare l'attacco ad Alfea, ma Musa trova un piccolo locale abbandonato all'interno di Alfea, lo trasforma nel Music Caf\u00e9 e, animando agli strumenti l\u00ec contenuti con la propria voce, riesce a creare una musica per proteggere la scuola. Per fermarla, Selina, sotto ordine delle Trix, invoca l'astuto nano immune alla magia Praseidinio, che rinchiude la voce di Musa in un'ampolla magica e la porta nel Legendarium. Le Winx (tranne Musa, che, priva della sua voce, non \u00e8 capace di trasformarsi) lo seguono, ma il nano \u00e8 disposto a dare loro la voce di Musa solo in cambio di un oggetto prezioso.\nL'inno di Alfea.\nPraseidinio \u00e8 disposto a ridare alle Winx la voce di Musa in cambio della chiave del Legendarium, ma le fate decidono di prendere del tempo per pensare e tornano nel mondo reale. Musa scopre che gli strumenti possono emanare il loro potere anche senza la sua voce, quindi le Trix ordinano alle streghe di attaccare Alfea per distruggerli, proteggendole con un incantesimo che impedisce che vengano colpite da attacchi diretti. La protezione viene infranta dal potere degli strumenti musicali, costringendo le streghe alla ritirata, e la sinfonia realizzata da Musa diventa l'inno di Alfea. Poco dopo, le Winx si accorgono che Praseidinio \u00e8 ad Alfea in cerca della chiave, e decidono infine di dargliela perch\u00e9 Musa \u00e8 pi\u00f9 importante. Nel frattempo, Riven e Musa decidono di lasciarsi, avendo capito che non sono fatti l'uno per l'altra, e il ragazzo decide di andare lontano per ritrovare s\u00e9 stesso. \nScontro fra campioni.\nMentre nei sotterranei di Alfea le Winx cercano un oggetto da scambiare con Praseidinio per tornare in possesso della chiave del Legendarium, le Trix attaccano Alfea, ma Tecna riesce a rendere visibile Torrenuvola e le streghe con il localizzatore spettrografico. Icy propone quindi di organizzare un duello tra la fata pi\u00f9 potente (Bloom) e la strega pi\u00f9 potente (Selina), e chi vincer\u00e0 decider\u00e0 le sorti dell'altro; prima di lottare contro Bloom, per\u00f2, Selina invoca gli spiriti delle tre campionesse di Alfea affinch\u00e9 combattano contro le altre fate. Aisha crede che, per sconfiggere le tre campionesse, bisogni potenziare tutte le fate di Alfea con il potere del Bonding e cos\u00ec va nel mondo del Legendarium a salvare le Pixie che erano state catturate dai troll di Selvafosca: una volta nel mondo reale, il Bonding delle Pixie potenzia le fate, che sconfiggono le tre campionesse. Intanto, Selina riesce a sottrarre una scintilla della Fiamma del Drago dal corpo di Bloom per liberare Acheron e si ritira: la fata ha vinto e cos\u00ec decide che le Trix se ne vadano da Alfea. Con il suo coraggio, Nex conquista Aisha.\nAcheron.\nLe Winx trovano la Scatola dell'Infinito, che pu\u00f2 contenere qualsiasi cosa, e decidono di offrirla a Praseidinio in cambio della chiave del Legendarium; inoltre, Daphne annuncia loro che si sposer\u00e0 con Thoren. Intanto, Selina libera Acheron, che intrappola le Trix nel Legendarium e, mentre Torrenuvola precipita, cerca di catturare Selina. La ragazza chiede l'aiuto di Bloom, che percepisce la richiesta di Selina durante il matrimonio e abbandona Domino con le altre Winx, interrompendo la cerimonia nuziale. Le fate salvano Selina e frenano la caduta di Torrenuvola, ma Acheron trasforma la scuola in uno Spirito Lucertola a tre teste. Mentre le Winx combattono lo Spirito Lucertola, Bloom e lo stregone si recano nel mondo del Legendarium per combattere; la fata intrappola Acheron nella Scatola dell'Infinito e la scambia con la chiave del Legendarium, ma sopraggiungono le Trix, intenzionate a distruggerla.\nWinx per sempre.\nLe Winx continuano senza risultato a combattere lo Spirito Lucertola, cos\u00ec Selina decide di aiutarle restituendo i poteri che le Trix avevano assorbito alle rispettive scuole: lo Spirito Lucertola, senza pi\u00f9 energia, viene sconfitto. Intanto Bloom si trova in difficolt\u00e0 contro le Trix, ma riesce a sconfiggerle imprigionandole in sfere magiche indistruttibili. Una volta tornata nel mondo reale, Bloom consegna la chiave del Legendarium a Selina, che chiude il libro per sempre e lo restituisce alla Fata Madrina, rinnovando l'amicizia con Bloom e ricominciando a prendere lezioni da Eldora per diventare una fata buona. La vittoria contro Acheron viene poi festeggiata al matrimonio di Daphne e Thoren."}
{"id": "4700835", "revid": "767487", "url": "https://it.wikipedia.org/wiki?curid=4700835", "title": "Tantalo (Frinico)", "text": "Tantalo () \u00e8 una tragedia greca perduta messa in scena tra il VI e il V secolo a.C. da Frinico di Atene, basata sul mito di Tantalo. Di essa \u00e8 pervenuto un solo frammento, tramandato da Esichio. Pare che le rare rappresentazioni pittoriche di Tantalo nell'antichit\u00e0 derivino soprattutto dalla rappresentazione teatrale di questo dramma.\nTrama.\nL'unico frammento pervenuto dell'opera \u00e8 un lemma:\nEsichio riporta questo lemma che, come lui stesso testimonia, sarebbe stato adoperato nel \"Tantalo\" di Frinico. Per Joseph Lammers il termine (che indica i posti a sedere) sarebbe un riferimento a un coro i cui membri stavano seduti, il che fa pensare a un coro di danza secondario. Il frammento, pertanto, potrebbe riferirsi a due momenti ben distinti del mito di Tantalo: al furto del nettare e dell'ambrosio nel momento in cui Tantalo partecip\u00f2 al banchetto celeste; al banchetto in cui Tantalo os\u00f2 uccidere il figlio Pelope (ipotesi supportata dalla tradizione iconografica).\n&lt;br&gt;Il sostantivo sar\u00e0 successivamente utilizzato da autori posteriori a Frinico ma solo da quest'ultimo fu adoperato all'interno di una tragedia.\n&lt;br&gt;\nDopo Frinico, il mito di Tantalo \u00e8 stato ripreso pi\u00f9 o meno direttamente da Pratina di Fliunte, Eschilo, Sofocle, Euripide e Aristarco di Tegea, oltre che da Pindaro (in ambito lirico corale). Probabilmente si deve a Frinico l'introduzione o la diffusione la variante del mito che metteva in relazione di parentela Tantalo con Zeus: nell'\"Oreste\" di Euripide, infatti, si legge\nDal verso euripideo si ricava che l'innovazione appartiene a qualche autore precedente e probabilmente gli stessi Eschilo (fr. 162 della tragedia perduta \"Niobe\") e Pindaro (\"Olimpiche\", I 57) citano la relazione tra Tantalo e Zeus basandosi sul pi\u00f9 antico dramma di Frinico."}
{"id": "4700840", "revid": "1328645", "url": "https://it.wikipedia.org/wiki?curid=4700840", "title": "Don Digirolamo", "text": "Carriera.\nDopo gli studi debutta nel mondo del cinema come semplice consulente in film come \"Scontri stellari oltre la terza dimensione\", \"L'Impero colpisce ancora\" e \"Uragano di fuoco\".\nL'inizio della collaborazione con il regista Steven Spielberg segna il suo passaggio a tecnico del suono in \"E.T. l'extra-terrestre\" con cui vince anche il premio oscar di categoria. Negli anni seguenti sar\u00e0 nominato al premio anche per \"L'impero del sole\" e \"Chi ha incastrato Roger Rabbit\" senza tuttavia vincere. Nel 1983 e nel 1984 ricever\u00e0 anche la nomination al Premio BAFTA senza tuttavia vincere.\nIn televisione ha curato il suono in alcuni episodi di varie serie, miniserie e film per la televisione tra cui si ricordano \"Buffy l'ammazzavampiri\", \"Beverly Hills 90210\", \"Law &amp; Order\", \"I Griffin\", \"The Practice - Professione avvocati\", \"Grey's Anatomy\" e \"Shining\".\nNel corso della sua carriera \u00e8 stato tecnico del suono in quasi duecento opere tra film e serie televisive."}
{"id": "4700842", "revid": "767487", "url": "https://it.wikipedia.org/wiki?curid=4700842", "title": "Getting Even (film 1914 Hotaling)", "text": "Getting Even \u00e8 un cortometraggio muto del 1914 diretto da Arthur Hotaling.\nProduzione.\nIl film fu prodotto dalla Lubin Manufacturing Company che gi\u00e0 nel 1911 aveva fatto uscire un altro cortometraggio dallo stesso titolo.\nDistribuzione.\nDistribuito dalla General Film Company, il film - un cortometraggio di 120 metri - venne distribuito nelle sale USA il 17 febbraio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin e diretto da Hotaling, la commedia \"An Innocent Victim\"."}
{"id": "4700844", "revid": "10125", "url": "https://it.wikipedia.org/wiki?curid=4700844", "title": "Olio vegetale idrogenato", "text": ""}
{"id": "4700847", "revid": "3839", "url": "https://it.wikipedia.org/wiki?curid=4700847", "title": "Henry Petty-FitzMaurice", "text": ""}
{"id": "4700857", "revid": "10125", "url": "https://it.wikipedia.org/wiki?curid=4700857", "title": "Grasso vegetale non idrogenato", "text": ""}
{"id": "4700863", "revid": "116833261", "url": "https://it.wikipedia.org/wiki?curid=4700863", "title": "L'arbitrato", "text": "L'arbitrato (\u0388\u03c0\u03b9\u03c4\u03c1\u03ad\u03c0\u03bf\u03bd\u03c4\u03b5\u03c2, che in lingua greca significa letteralmente \"Coloro che si rivolgono a un arbitro\"), nota anche come \"La decisione\", \u00e8 una commedia greca dello scrittore Menandro, composta nel III secolo a.C. Della commedia restano ampi frammenti, da cui \u00e8 possibile dedurre la trama.\nTrama.\nIl pastore Davo, trovato il giorno precedente un neonato esposto, si fa convincere dal carbonaio Sirisco ad affidargli il pargolo, ma trattiene per s\u00e9 i suoi effetti personali; Sirisco reclama questi per il trovatello: per dirimere la controversia, i due stabiliscono di rivolgersi ad un arbitro, scegliendo casualmente il vecchio Smicrine. Questi \u00e8 in realt\u00e0, senza saperlo, nonno del piccolo, in quanto sua figlia Panfile, pochi mesi prima di sposare Carisio, era stata violentata da uno sconosciuto. Il vecchio, dopo aver ascoltato le ragioni di entrambi, assegna gli oggetti a Sirisco, che ha ricordato come nelle tragedie questi sono essenziali affinch\u00e9 il trovatello, cresciuto, possa un giorno rendersi conto dei propri natali e di esser figlio di potenti o di nobili.\nOnesimo, servo di Carisio casualmente presente, riconosce tra gli oggetti un anello del padrone, rivelandolo ad Abrotono, etera dal buon cuore presso cui Carisio si era consolato dopo aver scoperto lo stupro della moglie; la donna, sospettando che Carisio sia il padre del piccolo, gli mostra l'anello, fingendosi la vittima della violenza e ottenendo da lui, ubriaco al momento dello stupro, una confessione. A questo punto Smicrine insiste perch\u00e9 la figlia lasci il marito infedele, ma questa, innamorata, rifiuta; intanto il marito, riconosciutosi colpevole dello stupro, lui crede, nei confronti di Abrotono, \u00e8 pronto a perdonare la moglie per essere stata violentata, riflettendo sul fatto che lei \u00e8 vittima di una colpa analoga a quella che lui stesso ha commesso. Infine Abrotono rivela la verit\u00e0 sulla maternit\u00e0 del bambino, cosicch\u00e9 Panfile e Carisio scoprono di non essere mai stati infedeli (infatti il marito ha stuprato la moglie, non un'altra) e si possono riconciliare.\nConservazione.\nLa commedia \u00e8 giunta sino ai nostri giorni esclusivamente grazie a ritrovamenti papiracei, come usuale per la produzione menandrea. Risultano mancanti il primo atto e le ultime scene, mentre si conservano circa ottocento versi.\nCommento.\nMolto interessanti risultano le figure di Abrotono e di Carisio: la prima rappresenta il \"t\u00f2pos\" dell'etera dal cuore d'oro, personaggio tipico della commedia di Menandro; il secondo \u00e8 il primo caso nella letteratura greca antica di maschio che riflette sulle proprie responsabilit\u00e0 nei confronti della donna e sulla condizione non paritaria e per certi versi ingiusta di essa in una societ\u00e0 maschilista come quella del tempo: ci\u00f2 \u00e8 possibile grazie all'affermarsi dell'ellenismo, che andava soppiantando la Grecia classica.\nGli studiosi sono pressoch\u00e9 concordi nell'attribuire la commedia ad un Menandro gi\u00e0 maturo."}
{"id": "4700864", "revid": "287204", "url": "https://it.wikipedia.org/wiki?curid=4700864", "title": "Siero di latte in polvere", "text": ""}
{"id": "4700867", "revid": "486946", "url": "https://it.wikipedia.org/wiki?curid=4700867", "title": "Grasso vegetale idrogenato", "text": ""}
{"id": "4700868", "revid": "584834", "url": "https://it.wikipedia.org/wiki?curid=4700868", "title": "Et al", "text": ""}
{"id": "4700869", "revid": "125025094", "url": "https://it.wikipedia.org/wiki?curid=4700869", "title": "Marie-Chantal Miller", "text": "Lavora come autrice per bambini, illustratrice e designer di abbigliamento.\nBiografia.\nGiovinezza ed educazione.\nMarie-Chantal \u00e8 nata a Londra, da Mar\u00eda Clara \"Chantal\" (\"nata\" Pesantes Becerra), una ecuadoregna, e Robert Warren Miller, un britannico nato negli Stati Uniti. Ha una sorella maggiore, Pia-Christina, ex moglie di Christopher Getty, e una sorella minore, Alexandra-Natasha, ex moglie del Principe Alexander von F\u00fcrstenberg.\nMarie-Chantal \u00e8 cresciuta ad Hong Kong dove ha frequentato la The Peak School fino ai nove anni quando and\u00f2 all'Istituto Le Rosey in Svizzera. Nel 1982 si trasfer\u00ec alla Ecole Active Bilingue a Parigi fino al suo ultimo anno, che consegu\u00ec alla Masters School a New York allora solo un istituto femminile. Dopo il diploma frequent\u00f2 l'Accademia d'Arte per un anno. Cominci\u00f2 un corso di studi in storia dell'arte all'Universit\u00e0 di New York nel 1993 ma abbandonato un anno pi\u00f9 tardi dopo che Pavlos, principe della Corona di Grecia, si dichiar\u00f2 durante una vacanza sulla neve a Gstaad in Svizzera, a Natale.\nMarie-Chantal scelse di rinunciare alla sua cittadinanza statunitense nel 2011.\nCarriera.\nLa Principessa Marie-Chantal \u00e8 la fondatrice e la direttrice creativa di Marie-Chantal, azienda d' abbigliamento per bambini e accessori fondata nel 2000. \u00c8 amministratrice fiduciaria della Royal Academy Trust e consigliera d'amministrazione della DFS Holdings Ltd.\nMatrimonio.\nNel 1995 Marie-Chantal si fidanz\u00f2 ufficialmente con Pavlos, principe della Corona di Grecia e il 22 maggio dello stesso anno si convert\u00ec dal cattolicesimo all'ortodossia greca, durante una cerimonia privata di cresima tenuta nella St Paul's Chapel a New York. Ricevette dal principe ereditario un anello di fidanzamento di zaffiro a taglio cabochon e a forma di cuore di diamanti.\nLe nozze furono organizzate da lady Elizabeth Anson e Robert Isabell. La sposa indossava un abito di Valentino. La cerimonia si tenne il 1\u00ba luglio 1995 nella St Sophia's Cathedral a Londra. Tra i partecipanti molti membri delle famiglie reali europee e dieci membri del partito politico greco Nuova Democrazia.\nDiscendenza.\nLa principessa Marie-Chantal ed il principe Paolo di Grecia hanno cinque figli:"}
{"id": "4700870", "revid": "1543377", "url": "https://it.wikipedia.org/wiki?curid=4700870", "title": "Robursport Volley Pesaro 2011-2012", "text": "Questa voce raccoglie le informazioni riguardanti il Robursport Volley Pesaro nelle competizioni ufficiali della stagione 2011-2012.\nStagione.\nLa stagione 2011-12 \u00e8 per il Robursport Volley Pesaro, sempre sponsorizzata dalla Scavolini, la nona consecutiva in Serie A1: rispetto alla stagione precedente, vengono ceduto alcune pedine importanti della formazione titolare come Martina Guiggi, Senna U\u0161i\u0107 e Manon Flier, sostituite da Berenika Tomsia, Maren Brinker, Alexandra Klineman e Serena Ortolani: in panchina viene confermato l'allenatore Paolo Tofoli, anche se poi sostituito ad inizio stagione, visto gli scarsi risultati, da Luciano Pedull\u00e0.\nIl campionato si apre con una vittoria sul River Volley di Piacenza: a questa per\u00f2 seguono sei sconfitte consecutive che fanno cadere la squadra nelle zone basse della classifica; il cambio di allenatore \u00e8 alquanto positivo, poich\u00e9 nelle ultime tre giornate del girone d'andata il Robursport Volley ottiene tre successi, risalendo all'ottavo posto in classifica, posizione comunque non utile per qualificarsi alla Coppa Italia. Il girone di ritorno invece \u00e8 ricco di soddisfazioni, con numerose vittorie e solo tre sconfitte, anche se molte sfide arrivano al \"tie-break\": la societ\u00e0 di Pesaro conclude la \"regular season\" al settimo posto in classifica. Nei quarti di finale \"play-off\" scudetto la sfida \u00e8 contro il Gruppo Sportivo Oratorio Pallavolo Femminile Villa Cortese, il quale riesce, in tre gare, ad eliminare le marchigiane dalla corsa al titolo di campione d'Italia.\nIl terzo posto in classifica della stagione precedente permette alla formazione di Pesaro di giocare la Champions League 2011-12: nella fase a gironi, il bottino di quattro vittorie e solo due sconfitte, le consente di classificarsi al secondo posto ed accede cos\u00ec alla fase successiva ad eliminazione diretta; negli ottavi di finale lo scontro \u00e8 un \"derby\" italiano contro il Volley Bergamo: le orobiche vincono sia la gara di andata, che quella di ritorno, eliminando il Robursport Volley Pesaro.\nOrganigramma societario.\nArea direttiva\nArea tecnica\nArea sanitaria"}
{"id": "4700882", "revid": "1543377", "url": "https://it.wikipedia.org/wiki?curid=4700882", "title": "Tiro ai Giochi della VIII Olimpiade - Carabina piccola individuale", "text": "La competizione del carabina piccola individuale di tiro a segno ai Giochi della VIII Olimpiade si tenne il 23 giugno 1924 allo \"Stade Olympique\" di Reims. "}
{"id": "4700896", "revid": "729019", "url": "https://it.wikipedia.org/wiki?curid=4700896", "title": "Centrale nucleare di Rooppur", "text": "La centrale nucleare di Rooppur \u00e8 una futura centrale nucleare del Bangladesh situata presso la citt\u00e0 di Rooppur, nel distretto di Pabna, divisione di Rajshahi. La centrale sar\u00e0 equipaggiata con 2 reattori VVER1200. I lavori di preparazione del sito sono iniziati a fine 2013 mentre i lavori di costruzione sono iniziati a fine novembre 2017 ed a met\u00e0 luglio 2018."}
{"id": "4700903", "revid": "838137", "url": "https://it.wikipedia.org/wiki?curid=4700903", "title": "Tribute (John Newman)", "text": "Tribute \u00e8 il primo album in studio del cantautore britannico John Newman, pubblicato il 14 ottobre 2013 dalla Island Records.\nAntefatti.\nIn un'intervista con Adam Silverstein di Digital Spy avvenuta nel giugno 2013, Newman ha descritto l'album con le seguenti parole: Riparlando dell'album con Digital Spy ad ottobre 2013, Newman ha affermato di aver attraversato \"un periodo difficile mentre stavo realizzando l'album e sentivo che il titolo avesse davvero bisogno di risuonare. Questo disco \u00e8 il culmine della mia vita a questo punto, rappresenta chi sono e volevo ringraziare tutti coloro che mi hanno aiutato, supportato e amato e che sono stati fonte d'ispirazione per me. Sono molto orgoglioso di questo album, mi esprime come produttore, compositore e come artista, e non vedo l'ora che la gente lo ascolti.\""}
{"id": "4700908", "revid": "729019", "url": "https://it.wikipedia.org/wiki?curid=4700908", "title": "Francesco Maria Scala", "text": "Noto anche con il nome americanizzato di Francis M. Scala, \u00e8 stato lo storico primo direttore, nonch\u00e9 uno dei pi\u00f9 importanti ed influenti, della Banda del Corpo dei Marines degli Stati Uniti (USMC). Ebbe il merito di definire l'assetto strumentale che la Banda conserva ancora oggi, fu un musicista ed arrangiatore estremamente prolifico e miglior\u00f2 ed ampli\u00f2 notevolmente il repertorio dell\"'ensemble\". Si ritiene che sotto la guida di Scala la Marine Band abbia suonato per la prima volta la melodia \"Potpourri-Fantasie\" dall'opera Genevi\u00e8ve de Brabant di Jacques Offenbach. Questa melodia \u00e8 oggi nota come l'Inno dei Marines.\nBiografia.\nNato a Napoli intorno al 1819, nonostante provenisse da una famiglia priva di tradizioni in tal senso, svilupp\u00f2 precocemente una forte passione per la musica. Ammesso al Conservatorio di San Pietro a Maiella di Napoli, vi si diplom\u00f2 come solista di clarinetto.\nNel 1841, secondo le sue stesse parole \"all'et\u00e0 di circa vent'anni\", si imbarc\u00f2 come \"musicista di terza classe\" sulla fregata statunitense \"USS Brandywine\", appartenente alla Mediterranean Fleet.\nScoperto che soffriva il mal di mare, ottenne il congedo dalla US Navy e l'11 agosto 1842 si arruol\u00f2 nella Banda dei Marines a Washington.\nLa sua musicalit\u00e0 \u00e8 subito notato ed \u00e8 promosso \"Fife Major\" il 22 maggio 1843.\nIl 9 settembre 1855 succede a Rafael Triay come 14\u00b0 direttore della banda o come si diceva allora, \"Drum Major\". Prima di lui altri dodici persone si erano succeduti alla guida della Banda dalla sua costituzione nel 1799, tra cui due altri italiani: Venerando Pulizzi (1816-17; 1818-27) e Joseph Lucchesi (1844-46). Scala \u00e8 comunque il primo musicista a cui il titolo di \"direttore della banda\" sar\u00e0 ufficialmente assegnato con decreto del 25 luglio 1861. Dopo di lui solo un altro italiano, Francesco Fanciulli, ha ricoperto questo ruolo dal 1892 al 1897.\nDurante i suoi 16 anni di mandato, Scala ebbe il merito di definire l'assetto strumentale che la Banda conserva ancora oggi, Aumenta le dimensioni della Band dai dieci effettivi che vi aveva trovato ai circa 35 membri al momento del suo ritiro. Ancora pi\u00f9 lungimirante \u00e8 la sua decisione di mantenere un rapporto equilibrato tra legni e ottoni in un periodo in cui le bande tendevano ad essere composte da soli ottoni.\nCome tutti i direttori della Marina Band, Scala ebbe un rapporto molto stretto con vari presidenti americani che la Band accompagnava nelle viste ufficiali. Scala divenne il direttore della banda nell'amministrazione del presidente James Buchanan. Ma soprattutto Scala fu il direttore della Band durante tutto il periodo della guerra di secessione durante il quale svilupp\u00f2 un rapporto molto stretto e personale con il presidente Abramo Lincoln, al quale gi\u00e0 aveva dedicato un concerto speciale in suo onore la sera stessa del suo arrivo come presidente eletto. Durante la guerra civile, il presidente Lincoln insistette che la Marine Band continuasse ad offrire regolarmente i suoi concerti all'aperto davanti alla Casa Bianca, anche se alla morte del figlio del Presidente essi furono spostati come segno di rispetto dal prato della Casa Bianca alla antistante piazza Lafayette. Scala fu con Lincoln a Gettysburg il 19 novembre 1863 per la dedicazione del cimitero nazionale quando Lincoln pronunci\u00f2 il suo famoso discorso, e fu con lui sul prato della Casa Bianca, il 9 aprile 1865, alla notizia della resa dell'esercito confederato. Su richiesta di Lincoln, la Band inton\u00f2 il song \"Dixie\", perch\u00e9 - come disse il presidente affacciandosi dal balcone - '\"ora appartiene alla nazione\". Undici giorni dopo la Band avrebbe dato espressione al lutto del paese accompagnando il feretro di Lincoln assassinato ai suoi funerali.\nScala fu un musicista ed arrangiatore estremamente prolifico e miglior\u00f2 ed ampli\u00f2 notevolmente il repertorio dell\"'ensemble\". Grazie alla sua opera di divulgazione della musica operistica europea e italiana spinse la Marine Band verso una direzione pi\u00f9 concertistica, svincolandola dalle sole esigenze militari. Fu ancora sotto la direzione di Scala che il giovane John Philip Sousa cominci\u00f2 il suo apprendistato nella banda (dove suonava anche suo padre) il 9 giugno 1868.\nScala termin\u00f2 il suo mandato come direttore della Marine Band il 13 dicembre 1871. Rimase a Washington per il resto della sua vita, nella sua casa su South Carolina Avenue. Quando mor\u00ec il 18 aprile 1903, la Marine Band suon\u00f2 ai suoi funerali il suo inno preferito \"Nearer My God to Thee\" durante il tragitto tra la casa e la chiesa cattolica di San Pietro, e in chiesa l'arrangiamento che lo stesso Scala aveva fatto della melodia funebre da Il trovatore di Giuseppe Verdi.\nLa collezione musicale di Scala \u00e8 oggi conservata alla Library of Congress di Washington cui fu donata nel 1952 da suo figlio, assieme ad un fondo che ne garantisce lo studio e l'esecuzione. Essa include oltre 600 titoli tra opere originali (marce, valzer, ecc.) e trascrizioni e arrangiamenti dal repertorio operistico, in particolare dei compositori italiani Giuseppe Verdi e Gioacchino Rossini."}
{"id": "4700909", "revid": "177966", "url": "https://it.wikipedia.org/wiki?curid=4700909", "title": "Warburg (disambigua)", "text": ""}
{"id": "4700910", "revid": "110157", "url": "https://it.wikipedia.org/wiki?curid=4700910", "title": "Cupa Rom\u00e2niei 1971-1972", "text": "La Cupa Rom\u00e2niei 1971-1972 \u00e8 stata la 34\u00aa edizione della coppa nazionale la cui fase finale fu disputata tra il 1\u00ba marzo e il 2 luglio 1972 e conclusa con la vittoria della , al suo ottavo titolo.\nFormula.\nLa competizione si svolse ad eliminazione diretta in gara unica. Parteciparono le squadre delle serie inferiori e, a partire dai sedicesimi di finale, quelle della massima serie.\nSedicesimi di finale.\nGli incontri si disputarono dal 1 al 9 marzo 1972.\nOttavi di finale.\nGli incontri si disputarono il 15 marzo 1972.\nQuarti di finale.\nGli incontri si disputarono il 29 marzo 1972.\nSemifinali.\nGli incontri si disputarono il 28 giugno 1972.\nFinale.\nLa finale si gioc\u00f2 a Bucarest il 2 luglio 1972."}
{"id": "4700915", "revid": "205197", "url": "https://it.wikipedia.org/wiki?curid=4700915", "title": "Coppa di Romania 1971-1972", "text": ""}
{"id": "4700918", "revid": "251174", "url": "https://it.wikipedia.org/wiki?curid=4700918", "title": "Classe Hamilton", "text": "La classe Hamilton \u00e8 composta da 12 vascelli costruiti per la USCG e classificati come cutter, in quanto imbarcazioni di controllo doganale. Il primo esemplare fu varato nel 1965; tutte le unit\u00e0 sono ancora in servizio, 8 con la USCG e 4 con altre marine nazionali dopo la loro radiazione dalla guardia costiera statunitense.\nProgetto.\nLe navi sono state costruite per l'utilizzo in controllo doganale e ricerca e soccorso; sono dotate di un ponte elicotteri e di un hangar retrattile, e dal 1980 al 1992 sono state sottoposte al programma FRAM (Fleet Rehabilitation and Modernization) di modernizzazione, con la sostituzione del cannone da 127/38\u00a0mm in favore dell'Oto-Breda da 76/62 mm; anche l'elettronica \u00e8 stata migliorata.\nLe unit\u00e0.\nL'elenco delle navi, distinto per porto di base, \u00e8:\nKodiak, Alaska:\nSan Diego, California:\nHonolulu (Hawaii):\nCharleston (Carolina del Sud):\nSeattle (Washington):"}
{"id": "4700920", "revid": "85053", "url": "https://it.wikipedia.org/wiki?curid=4700920", "title": "Marina militare del Bangladesh", "text": ""}
{"id": "4700921", "revid": "85053", "url": "https://it.wikipedia.org/wiki?curid=4700921", "title": "Bangladesh Navy", "text": ""}
{"id": "4700926", "revid": "599013", "url": "https://it.wikipedia.org/wiki?curid=4700926", "title": "An Innocent Victim", "text": ""}
{"id": "4700928", "revid": "839526", "url": "https://it.wikipedia.org/wiki?curid=4700928", "title": "Ponte di sacco", "text": ""}
{"id": "4700933", "revid": "767487", "url": "https://it.wikipedia.org/wiki?curid=4700933", "title": "An Innocent Victim (film 1914)", "text": "An Innocent Victim \u00e8 un cortometraggio muto del 1914 diretto da Arthur Hotaling-\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di 180 metri - venne distribuito nelle sale statunitensi il 17 febbraio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"Getting Even\"."}
{"id": "4700935", "revid": "46291", "url": "https://it.wikipedia.org/wiki?curid=4700935", "title": "Silene italica", "text": "La silene italiana (Silene italica ) \u00e8 una pianta appartenente alla famiglia Caryophyllaceae.\nEtimologia.\nIl nome Silene (dal greco \"silenos\") deriva dalla forma del calice rigonfio di alcune specie, che fu paragonato al ventre dei sileni, demoni dei boschi e della natura selvaggia, con orecchie, coda e zampe cavalline.\nDescrizione.\nQuesta \u00e8 una pianta perenne bianco-tormentosa, alta dai 30 ai 60\u00a0cm; il fusto \u00e8 eretto, ramoso, gracile, pubescente-vischioso. Le foglie basali sono spatolate, le cauline minori, lineari; mentre l'infiorescenza \u00e8 ampia e rada.\nIl calice \u00e8 strettamente clavato, con denti ottusi; la corolla \u00e8 piana, larga dai 20 ai 25\u00a0mm; i petali sono bianco lattei, profondamente bifidi, inferiormente venati di rosso, con lembi spatolati e ristretti alla base. Fiorisce da maggio a luglio.\nDistribuzione e habitat.\nPianta comune nei boschi e nelle radure fino a 1400 m.\nTassonomia.\nSono note le seguenti sottospecie:"}
{"id": "4700938", "revid": "1498232", "url": "https://it.wikipedia.org/wiki?curid=4700938", "title": "Albania al Junior Eurovision Song Contest", "text": "L'Albania ha debuttato al Junior Eurovision Song Contest 2012, svoltosi ad Amsterdam, nei Paesi Bassi. La RTSH annunci\u00f2 il 25 luglio 2012 che il Paese avrebbe debuttato nella competizione, partecipando all'edizione di quell'anno.\nRTSH aveva gi\u00e0 trasmesso l'evento nel 2005 e nel 2011\nIl 27 settembre 2013 RTSH si ritira per motivi organizzativi e finanziari, ritornando solo nel 2015 a Sofia, in Bulgaria. Si ritira nuovamente nel 2020, per motivi legati alla pandemia di COVID-19, per poi tornare a gareggiare nell'edizione 2021.\nStoria delle votazioni.\nAl 2019, le votazioni dell'Albania sono state le seguenti: \nPunti dati\nPunti ricevuti"}
{"id": "4700953", "revid": "584834", "url": "https://it.wikipedia.org/wiki?curid=4700953", "title": "Plavje", "text": ""}
{"id": "4700961", "revid": "729019", "url": "https://it.wikipedia.org/wiki?curid=4700961", "title": "Conquista di Tripoli (1510)", "text": "La conquista di Tripoli nel 1510 va inserita, insieme con la Conquista di Tunisi nel 1535, nelle operazioni militari eseguite dalla Spagna nel Mediterraneo per fronteggiare la costante minaccia turca.\nAntefatto.\nNell'autunno del 1509, Don Pietro Navarro conte di Alvito, partito da Cartagena al comando di una spedizione organizzata dall'Inquisitore generale di Castiglia e Le\u00f3n Francisco Jim\u00e9nez de Cisneros, riusc\u00ec a espugnare le citt\u00e0 di Orano (di cui venne fatto governatore) il 17 maggio e Bugia il 6 gennaio 1510, giungendo cos\u00ec nel luglio seguente presso Tripoli.\nSvolgimento della battaglia.\nLa mattina di gioved\u00ec 25 luglio 1510, giorno di San Giacomo, la flotta spagnola guidata dal conte di Alvito giunse davanti a Tripoli. Dalle navi spagnole sbarcarono circa 6 000 fanti, dei quali met\u00e0 furono impiegati nell'assedio della citt\u00e0, mentre gli altri rimasero di guardia all'accampamento per prevenire un eventuale attacco ottomano dall'entroterra. Con il concorso dei pezzi d'artiglieria delle navi, gli assalitori espugnarono in breve tempo la ricca citt\u00e0 maghrebina.\nIl contributo siciliano.\nNotevole il contributo dell'aristocrazia siciliana: l'esercito siciliano guidato dal vicer\u00e9 Ugo di Moncada, grazie al successo dell'impresa, riusc\u00ec ad assicurare alla Sicilia una considerevole fonte di approvvigionamento derivata dalle tasse sulla vendita degli schiavi.\nConseguenze.\nLa conquista di Tripoli gonfi\u00f2 d'orgoglio i cristiani che in settembre tentarono invano la conquista di Gerba; a Bologna, il Legato pontificio invit\u00f2 con un proclama i cittadini a esprimere giubilo per l'occupazione di tale \"terra populosissima\". L'amministrazione di Tripoli, dopo la conquista spagnola, risult\u00f2 strettamente connessa con quella della Sicilia, che aveva l'onere di mantenere la piazzaforte maghrebina; il successo della campagna comport\u00f2 inoltre l'arrivo di schiavi giudei in Sicilia e in Spagna poi rivenduti nel mercato degli schiavi con lauti guadagni . Copioso fu inoltre l'arrivo a Tripoli di maestranze siciliane, in particolare da Messina, per i lavori di manutenzione della fortezza costruita dagli spagnoli. Nel 1523 Tripoli, insieme con le isole di Malta e Gozo venne assegnata da Carlo V ai Cavalieri di San Giovanni, che erano stati espulsi dagli Ottomani dalla loro roccaforte sull'isola di Rodi. L'Ordine di Malta tenne la citt\u00e0 - non senza difficolt\u00e0 - fino al 1551, quando la piazzaforte fu riconquistata dagli Ottomani, guidati dagli ammiragli turco-barbareschi Sinan e Dragut."}
{"id": "4700964", "revid": "125843022", "url": "https://it.wikipedia.org/wiki?curid=4700964", "title": "Episodi di South Park (diciassettesima stagione)", "text": "La diciassettesima stagione di South Park \u00e8 stata trasmessa negli Stati Uniti su Comedy Central il mercoled\u00ec, a partire dal 25 settembre 2013.\nLa serie \u00e8 composta da 10 episodi, in quanto Parker e Stone hanno deciso di fare un'unica serie ridotta ma senza interruzioni, al posto di due tranche da 7 episodi ciascuna.\nIn Italia la stagione viene trasmessa dal 1\u00ba maggio 2014 sulla stessa rete. Gioved\u00ec 24 aprile 2014 viene invece trasmesso \"South Park Special\" in prima visione TV, una puntata speciale extra large con la parodia della serie \"Il Trono di Spade\".\nLasciati andare, lasciati governare.\nCartman avanza teorie complottiste verso il governo degli Stati Uniti D'America, sostenendo che essi spiino i propri cittadini tramite i Social Network. Decide dunque, sotto false spoglie, di entrare nella NSA (National Security Agency) in modo tale da scoprire i loro segreti e diffonderli in tutto il mondo. Intanto Butters, scosso dal discorso di Cartman, crea un culto propenso all'adorazione verso il governo, \"poich\u00e9 loro vedono tutto\", e usa la motorizzazione come luogo per gli incontri fra i fedeli e i dipendenti di essa come espiatori di colpe. Nel frattempo Cartman trova conferma alle sue ipotesi, infatti il governo sta veramente spiando i suoi cittadini, e, grazie a Babbo Natale imprigionato all'interno di un laboratorio, riescono a scoprire chi \u00e8 buono e chi \u00e8 cattivo. Tuttavia, pur riuscendo a diffondere la verit\u00e0 tramite Shitter, Social Network che permette di inserire direttamente i propri pensieri in rete, accade esattamente ci\u00f2 che l'NSA aveva predetto: Cartman \u00e8 \"grasso e insignificante\", quindi a nessuno importa quello che ha scoperto. Decide dunque, grazie a Butters, di entrare nella setta degli adoratori del governo, la quale terminer\u00e0 con l'incarcerazione dei dipendenti della motorizzazione per molestie su minori.\nPorno-Omicidi.\nA South Park e in tutta America impazza la moda dei porno-omicidi: Doc-reality di bassa fattura che raccontano storie di omicidi coniugali conditi da intriganti retroscena a sfondo sessuale. Quando il padre di Aaron Hagen, un bambino di prima elementare, uccide la moglie e in casa vengono ritrovate ore di porno-omicidi registrati, tra i bambini di South Park nasce la psicosi collettiva che possa accadere nuovamente e quindi decidono di impedire ai genitori di guardare tali programmi tramite una specifica applicazione. Quella sera, quando Randy e Sharon si preparano a guardare i loro porno-omicidi, si ritrovano i canali bloccati con una password a loro molto strana: \"come si doma un cavallo a Minecraft?\".\nOvviamente i genitori, di fronte alla resistenza dei figli e all'incapacit\u00e0 di giocare a Minecraft, gioco per loro troppo difficile, chiedono aiuto alle compagnie del servizio via cavo, ma questi si rifiutano di aiutarli, compiacendosi di come i clienti non possano fare a meno di loro, pur non potendo nemmeno farci affidamento. Fortunatamente, Randy e altri genitori scoprono che un bambino di nome Corey Lanskin insegna di nascosto a giocare a Minecraft, ovviamente sotto lauto compenso, e quindi riescono a ottenere la password.\nLa situazione tuttavia si aggrava quando i genitori, oltre a godere della ritrovata passione continuano a giocare, rovinando il divertimento dei figli che, anche loro, si ritrovano a dover chiedere aiuto alle compagnie del servizio via cavo. Come con i genitori, gli impiegati non sono per nulla disposti a scomodarsi per aiutare i bambini, ma alla fine accettano quando scoprono che facendolo otterrebbero il loro obiettivo: mandare quante pi\u00f9 persone possibili in depressione. I porno-omicidi vengono quindi concessi solo a condizioni contrattuali impossibili, togliendo nuovamente agli adulti la loro fonte di divertimento. Senza pi\u00f9 sessualit\u00e0, il matrimonio tra Randy e Sharon sembra a rischio, ma alla fine i due riescono a ritrovare l'attrazione reciproca giocando insieme a Minecraft, dove soddisfano le rispettive perversioni omicide.\nNell'episodio Randy cita di continuo Jaden Smith come figlio modello da preferire a Stan.\nGuerra mondiale Zimmerman.\nEric Cartman ha paura che, dopo il verdetto Zimmerman, tutti gli afroamericani impazziscano cercando di uccidere i bianchi. Si scontrer\u00e0 con Token per questa ragione.\nTutto sulla pubert\u00e0.\nIke, il fratellino di Kyle, mostrer\u00e0 evidenti segni dell'arrivo della pubert\u00e0 nonostante la sua tenera et\u00e0 ed il suo fratello maggiore si dir\u00e0 preoccupato per questo.\nLa mucca rossa.\nCartman dice di aver visto una mucca dal pelo rosso e, apparentemente, tutti sembreranno dargli retta (fatta eccezione per Kyle). Tempo dopo, nella cittadina del Colorado arriver\u00e0 un gruppo di tre ebrei che riveler\u00e0 che la mucca rossa non \u00e8 altro che un importantissimo avvenimento della religione ebraica, cristiana e musulmana e che questa segni \"la fine dei tempi\" anche se, a lungo termine, porter\u00e0 alla fine di tutte le guerre nel mondo e ad una pace tra musulmani, cristiani ed ebrei. Al solito, Cartman decider\u00e0 di rivelare tutto riguardo al suo imbroglio semplicemente per minare la pace a meno che Kyle non faccia tutto ci\u00f2 che vorr\u00e0; Kyle, con le spalle al muro, si trover\u00e0 costretto a dire di adorare l'odore dei peti di Cartman davanti a tutta la scuola e simili imbarazzanti azioni.\nQuando Stan e Kenny, dopo averci riflettuto a lungo come se fosse difficile capirlo, traggono la conclusione che Kyle in realt\u00e0 non \u00e8 altro che una vittima di Cartman e decidono di rivelare a tutti la verit\u00e0, ma Kyle li ferma convincendo loro che la pace in Medio Oriente \u00e8 un bene troppo prezioso; cos\u00ec, i ragazzi affermano che la mucca rossa \u00e8 scesa miracolosamente dal cielo in fascio di luce come un dono di Dio, ma questo non far\u00e0 altro che porre improvvisamente fine alla pace interreligiosa: secondo la profezia, infatti, un ragazzino grasso con il pene piccolo avrebbe colorato una mucca di rosso, e non che sarebbe stato un miracolo. Kyle, pur di non far ricominciare la guerra in Medio Oriente, supplica Cartman di dire la verit\u00e0, ma questi afferma che la profezia non si \u00e8 avverata in quanto sostiene di avere un pene enorme. Cos\u00ec ricominciano le ostilit\u00e0 tra ebrei e musulmani e tutti i peti subiti da Kyle non sono serviti a nulla.\nLa principessa dei draghi.\nIn seguito alla trasformazione di Kenny in una \"principessa giapponese\", ricever\u00e0 l'ordine dal presidente della Sony di allontanare le navi della Microsoft intente a rifornire la fazione di Cartman, e ci riuscir\u00e0 mostrando loro tutta la sua dolcezza. Intanto, Kyle proporr\u00e0 a Cartman di fingere un'alleanza con la fazione della Playstation 4 e, convinto, Cartman convocher\u00e0 Stan nel giardino dove spesso si ritrova, dove l'anziano proprietario riveler\u00e0 il tradimento messo in atto dalla fazione della Xbox. A questo punto Cartman decide di incastrare Stan incolpandolo di aver defecato nel suddetto giardino destinandolo cos\u00ec ad una punizione. Nel frattempo, Butters e Scott Malkinson, insieme a George R.R. Martin, ritornano a South Park mentre Kenny ricever\u00e0 una lettera da parte di Cartman con l'ordine di tornare nella cittadina usando come pretesto la festa in onore della presunta unione tra le fazioni di Xbox One e Playstation.\nKyle andr\u00e0 invece a casa del suo amico oramai in punizione, e scoprir\u00e0 che lui non sapesse del lavoro del padre al centro Commerciale; Kyle, cos\u00ec, torner\u00e0 sul luogo della festa e interromper\u00e0 tutti rivelando un vero e proprio triplo bluff ma, questa volta, ai danni di Cartman e della sua fazione. Stan scapper\u00e0 dalla sua camera e far\u00e0 capire ai suoi compagni di non essere altro che delle pedine di Sony e Microsoft usate per puri scopi commerciali e arriveranno cos\u00ec Bill Gates e il presidente della Sony, che daranno il via ad una violenta lotta corpo a corpo; uscir\u00e0 vittorioso Bill Gates ed esorter\u00e0 i ragazzi a comprare delle Xbox, essendo ormai chiara la sua vittoria. Il centro commerciale \u00e8 allagato di sangue e molte persone giacciono morte sul pavimento in seguito al Black Friday mentre i ragazzi attraverseranno quella devastazione con una quasi totale indifferenza. Alla fine per\u00f2, si stancheranno di giocare con la loro Xbox e, andando sul retro della casa di Cartman troveranno il pretesto per iniziare un nuovo gioco: un comune ramo d'albero che sar\u00e0 poi il motivo della guerra e delle vicende narrate nel videogioco ufficiale , il quale verr\u00e0 annunciato proprio a fine episodio."}
{"id": "4700966", "revid": "47767", "url": "https://it.wikipedia.org/wiki?curid=4700966", "title": "Barsanufio di Optina", "text": " \u00c8 venerato come santo dalla Chiesa ortodossa, che lo commemora il giorno della sua morte.\nBiografia.\nPavel nacque a Samara da Ivan e Natalia Pihankov: Natalia mor\u00ec durante il parto e il padre si rispos\u00f2 poco dopo, cos\u00ec che suo figlio avesse una madre; sebbene fosse molto severa, tra Pavel e la sua matrigna c'era un buon rapporto.\nIn quanto discendente dei Cosacchi di Orenburg, venne arruolato nel corpo cadetti di Polack, e segu\u00ec i suoi studi presso una scuola militare ad Orenburg prima e a San Pietroburgo poi; serv\u00ec nei quartier generale del distretto militare di Kazan', raggiungendo il grado di colonnello. Un giorno del 1889 in cui era gravemente ammalato di polmonite, dopo essersi fatto leggere alcuni brani del Vangelo, perse conoscenza ed ebbe una visione in cui il paradiso si apriva e tutta la sua vita gli veniva mostrata: pervaso dal rimorso, una voce gli disse di andare al monastero di Optina. Ripresosi dalla malattia, si rec\u00f2 al monastero il 10 agosto, dove incontr\u00f2 l'anziano, Ambrogio. In un altro incontro con Ambrogio due anni dopo, Pavel decise che entro tre mesi sarebbe entrato a Optina come monaco: la sua scelta incontr\u00f2 il contrasto, quando non la derisione, dei suoi conoscenti - per farlo rinunciare, arrivarono ad offrirgli una promozione a generale e a cercare di organizzare un matrimonio. L'unica persona ad approvare le sue intenzioni fu la sua matrigna.\nVita religiosa.\nPavel raggiunse Optina all'esatto scadere dei tre mesi, e trov\u00f2 che Ambrogio era morto da poco. Il suo successore, Anatolij, assegn\u00f2 a Pavel il compito di assistente dello ieromonaco Nektarij. Inizi\u00f2 ufficialmente il noviziato il 10 febbraio 1892 e fu ordinato rassoforo l'anno seguente. Essendosi gravemente ammalato nel dicembre del 1900, gli venne concessa la tonsura in segreto: Pavel deleg\u00f2 la scelta del nome religioso ai suoi confratelli (a lui non importava quale fosse), ed essi scelsero Barsanufio, in onore di san Barsanufio di Tver' e Kazan'. La tonsura venne rivelata, con conseguente conferimento della \"mantija\", solo nel 1902. In quello stesso anno venne ordinato ierodiacono, e il successivo ieromonaco.\nDurante la guerra russo-giapponese serv\u00ec come cappellano militare nell'est del paese. Venne successivamente nominato superiore dello \"skita\", sostituendo fratello Iosif. Viene riportato che Barsanufio avesse il potere di guarire ferite sia fisiche che spirituali, e possedesse il dono dalla chiaroveggenza.\nNel 1908 la sua salute si fece pi\u00f9 fragile, e si ammalava frequentemente. Nell'aprile di quell'anno ricevette la Grande Schema.\nUltimi anni.\nDopo il 1910 le sue condizioni migliorarono; al monastero giunsero monaci proveniente da ambienti pi\u00f9 \"rilassati\", i quali, non comprendendo le ragioni dell'ascetismo di Optima n\u00e9 la struttura gerarchica basata sull'anzianit\u00e0, cominciarono a protestare. Barsanufio venne cos\u00ec allontanato da Optina e inviato come egumeno al monastero di Golutvin (Kolomna), che risollev\u00f2 da una situazione di declino fisico, economico e spirituale. All'inizio del 1913, Barsanufio si ammal\u00f2 nuovamente e fece richiesta al metropolita di Mosca Macario II di poter tornare a morire ad Optina, tuttavia si spense il 1\u00ba aprile mentre era ancora a Golutvin. Il funerale venne celebrato il 6 aprile, e la sua salma venne portata con il treno fino ad Optina, dove venne sepolto.\nCulto.\nIl 13 giugno 1996 il patriarcato di Mosca autorizz\u00f2 la venerazione locale degli Anziani di Optina, che vennero confermati come santi il 7 agosto 2000.\nLe reliquie di Barsanufio, insieme con quelle di altri anziani, sono custodite nella Cattedrale dell'icona della Madre di Dio di Vladimir."}
{"id": "4700977", "revid": "547034", "url": "https://it.wikipedia.org/wiki?curid=4700977", "title": "James Griffith", "text": "Ha recitato in oltre 80 film dal 1948 al 1977 ed \u00e8 apparso in oltre 130 produzioni televisive dal 1950 al 1984. \u00c8 stato accreditato anche con i nomi JJ Griffith, James F. Griffith, James J. Griffith, James W. Griffith e Jimmy Griffith.\nBiografia.\nJames Griffith nacque a Los Angeles, in California, il 13 febbraio 1916. Aspirante musicista, cominci\u00f2 a lavorare come attore a teatro nella sua zona natia, Los Angeles. Dopo aver partecipato alla seconda guerra mondiale nell'esercito statunitense, fece il grande salto dal palco al grande schermo e fece il suo debutto nel 1948, non accreditato, nel film \"Blonde Ice\" nel ruolo di Al Herrick e, sempre nello stesso anno, nei film \"Appointment with Murder\" e \"Ogni ragazza vuol marito\".\nPrese poi parte ad una miriade di episodi di serie televisive degli anni 50 e 60, in particolare in ruoli di cattivi, e, nelle produzioni di genere western, in ruoli di fuorilegge o scagnozzi. Interpret\u00f2 il ruolo dello sceriffo Tom Ferguson in 17 episodi della serie televisiva western \"U.S. Marshal\" dal 1959 al 1960 (pi\u00f9 altri due episodi in altri ruoli) e di Aaron Adams in 10 episodi della serie \"Trackdown\" nel 1958 (pi\u00f9 altri due episodi in altri ruoli). Fu accreditato poi per sette volte nella serie \"Il cavaliere solitario\" dal 1950 al 1957 e, sempre per sette volte, e sempre in ruoli diversi, nella serie western \"Le avventure di Rex Rider\" dal 1951 al 1952.\nFu accreditato anche come sceneggiatore in quattro film e come autore della colonna sonora del film \"Lorna\" del 1964 (di cui cur\u00f2 anche la sceneggiatura oltre a interpretare il ruolo del predicatore presente nel prologo del film). La sua ultima apparizione sullo schermo avvenne nell'episodio \"This Gland Is Your Gland\" della serie televisiva \"Trapper John\", andato in onda il 4 marzo 1984, che lo vede nel ruolo di Mr. Garrett.\nMor\u00ec di cancro a Avila Beach, in California, il 17 settembre 1993, a 77 anni."}
{"id": "4700987", "revid": "729019", "url": "https://it.wikipedia.org/wiki?curid=4700987", "title": "Stazione di Limestre", "text": "La stazione di Limestre era una fermata situata sulla linea ferroviaria privata Pracchia-San Marcello Pistoiese-Mammiano nei pressi del paese omonimo.\nCaratteristiche.\nLa fermata era dotata di un fabbricato viaggiatori ad un piano di modeste dimensioni dotato di sala di attesa per i viaggiatori e di abitazioni per il personale ferroviario e di un edificio per servizi igienici separato. Si colloca in un piazzale al km 13,759 posto a monte dell'abitato.\nSi trovavano due binari per lo scambio dei convogli, un binario tronco e uno di collegamento con gli stabilimenti della Societ\u00e0 Metallurgica Italiana di Limestre.\nStoria.\nFu inaugurata il 21 giugno 1926, insieme all'apertura della ferrovia FAP ed ha svolto servizio fino al 30 settembre 1965, data dell'ultima corsa dei convogli. Nel 1931 fu declassificata da stazione a fermata a seguito del ridotto traffico merci e passeggeri. Dal 1997 \u00e8 divenuta propriet\u00e0 del Comune di San Marcello Pistoiese."}
{"id": "4700992", "revid": "606039", "url": "https://it.wikipedia.org/wiki?curid=4700992", "title": "Morone flavescens", "text": ""}
{"id": "4700993", "revid": "606039", "url": "https://it.wikipedia.org/wiki?curid=4700993", "title": "Perca americana", "text": ""}
{"id": "4700995", "revid": "606039", "url": "https://it.wikipedia.org/wiki?curid=4700995", "title": "Perca notata", "text": ""}
{"id": "4700997", "revid": "606039", "url": "https://it.wikipedia.org/wiki?curid=4700997", "title": "Perca acuta", "text": ""}
{"id": "4700998", "revid": "536159", "url": "https://it.wikipedia.org/wiki?curid=4700998", "title": "Sentiero attrezzato Giordano Bertotti", "text": "Il sentiero attrezzato Bertotti o sentiero della Croce \u00e8 una via ferrata che si trova lungo una delle vie che conducono alla Marzola, una cima a est della citt\u00e0 di Trento, in provincia di Trento.\nDescrizione.\nPunto di partenza preferito \u00e8 il passo del Cimirlo (734\u00a0m) raggiungibile sia in macchina che con la linea urbana n. 5.\nSi procede lungo la strada che porta al rifugio Marzola, dopo circa 1,5 chilometri si arriva alla localit\u00e0 Colmo, punto di deviazione per il sentiero n. 418. Questo, fin dal suo inizio, \u00e8 ben ripido salendo a zig-zag lungo il bosco. Il primo tratto attrezzato si ha non appena il bosco inizia a diradarsi; alcuni cordini d'acciaio e due scale metalliche fanno risalire brevemente la roccia fino all'arrivo alla croce. Dietro a questa si trova un piccolo ponticello che da su di un burrone, dove il 23 ottobre 1898 mor\u00ec Antonio Zacchia."}
{"id": "4700999", "revid": "198277", "url": "https://it.wikipedia.org/wiki?curid=4700999", "title": "Tracy McConnell", "text": "Tracy McConnell, in seguito coniugata Mosby, conosciuta anche come la ragazza con l'ombrello giallo o semplicemente come la madre o la mamma, \u00e8 un personaggio della sitcom \"How I Met Your Mother\". \u00c8 interpretata da Cristin Milioti, e doppiata in lingua italiana da Gea Riva.\nLa ragazza \u00e8 la futura moglie di Ted Mosby, nonch\u00e9 madre dei loro due figli.\nContesto.\nNonostante il personaggio della madre compaia nel cast principale della sitcom solamente nella nona e ultima stagione, restando di fatto \"invisibile\" sino al finale dell'ottava, il suo nome \u00e8 presente nel titolo di \"HIMYM\" fin dal primo episodio, e durante il susseguirsi delle varie annate ha fatto da filo conduttore per l'arco narrativo principale della serie, ovvero la ricerca dell'anima gemella da parte di Ted Mosby.\nGli autori di \"How I Met Your Mother\", Carter Bays e Craig Thomas, non hanno definito il ruolo se non nell'imminenza della conclusione della serie, e durante le nove stagioni hanno ciclicamente inserito negli episodi dei piccoli indizi su questo \"invisibile\" personaggio: tale alone di mistero \u2014 unito al protrarsi del racconto degli eventi, con Ted che s'imbatteva in varie ragazze senza per\u00f2 trovare quella giusta per lui \u2014 ha scatenato un discreto \"battage\" tra i fan della sitcom, che nel corso degli anni si sono appassionati a questa particolare ricerca, speculando attivamente sulla vera identit\u00e0 del personaggio.\nSolo dopo la certezza che la nona stagione di \"HIMYM\" sarebbe stata quella conclusiva, all'inizio del 2013 la produzione della sitcom ha iniziato la ricerca dell'attrice che potesse dare un volto a questo personaggio. Dopo aver scartato varie ipotesi (tra cui quella di far interpretare la ragazza a Lyndsy Fonseca, colei che prest\u00f2 il viso alla futura figlia di Ted nei primi anni della produzione), durante la seconda parte di riprese dell'ottava stagione hanno quindi avuto luogo, sotto stretto riserbo, i colloqui per la parte.\nIn ballottaggio fino all'ultimo con altre due candidate, la scelta \u00e8 caduta su Cristin Milioti, una giovane attrice di Broadway fin l\u00ec poco nota al pubblico televisivo. La Milioti non ha affrontato delle canoniche audizioni per la parte, incontrando Bays e Thomas per la prima volta attraverso Skype e senza conoscere il ruolo per cui stava sostenendo il colloquio.\nIl nome dell'attrice \u00e8 stato tenuto segreto fino al 13 maggio 2013, quando un fugace cameo nei secondi conclusivi dell'ottava stagione ha svelato al pubblico il volto della fin l\u00ec misteriosa ragazza con l'ombrello giallo. Tale sequenza era stata filmata il 27 marzo precedente, alla presenza di pochi addetti ai lavori; la stessa Milioti aveva dovuto siglare una clausola in cui s'impegnava a non rendere nota la sua partecipazione allo show fino al momento della messa in onda dell'episodio.\nStoria.\nSebbene l'identit\u00e0 di Tracy sia alla base del racconto che d\u00e0 il via alle vicende di \"How I Met Your Mother\", nelle prime due stagioni il personaggio non \u00e8 cos\u00ec determinante ai fini della trama (anche a causa della contemporanea infatuazione di Ted per Robin); \u00e8 comunque da segnalare il ricorso di Ted a un'agenzia per cuori solitari, che propone al ragazzo una misteriosa ragazza con tutte le qualit\u00e0 della sua donna ideale: ci\u00f2 nonostante, Ted rinuncia a incontrarla, avendo in quel momento occhi solo per l'amica.\nDopo la rottura con Robin, dalla terza stagione, gli indizi e i riferimenti alla futura madre si fanno sempre pi\u00f9 insistenti. La ragazza vive anche lei a New York e, senza saperlo, partecipa la notte di San Patrizio a una festa cui presenziava anche Ted, senza che i due s'incontrino: \u00e8 qui che il ragazzo s'imbatte per la prima volta nell'ombrello giallo che la ragazza ha dimenticato nel locale, e che sar\u00e0 poi al centro del loro definitivo incontro.\nQuando finisce la storia tra Ted e Stella, si apprende che la ragazza non \u00e8 bionda, mentre la successiva carriera accademica del ragazzo porta alla luce il fatto che la madre studiasse all'epoca nell'ateneo in cui lui insegnava. Sempre all'universit\u00e0, il ragazzo frequenta per breve tempo una studentessa, Cindy, la coinquilina di Tracy; neanche questa \u00e8 l'occasione per l'incontro tra i due futuri sposi, anche se Ted viene a sapere che la misteriosa ragazza ama la musica, suona il basso in un gruppo, ed era persino presente alla prima lezione di Ted tenuta all'universit\u00e0.\nTracy e Ted s'incontrano per la prima volta solamente al matrimonio tra Barney e Robin; inconsciamente, il ragazzo ne \u00e8 in parte fautore: mentre la coppia di amici \u00e8 immersa nei preparativi delle loro nozze (in particolare nella scelta della musica), Ted reincontra in metropolitana Cindy e, accennandole della cosa, ella le suggerisce l'ingaggio della band della sua ex coinquilina. All'epoca, Tracy viveva a pochi isolati di distanza da Ted, e conviveva con il suo ragazzo dell'epoca, Louis. Questi, durante il weekend del matrimonio tra Barney e Robin, le chiese di sposarlo, ma lei rifiut\u00f2 capendo che non era l'uomo giusto; la ragazza viveva ancora nel ricordo di Max, il suo ex che mor\u00ec il giorno del suo ventunesimo compleanno, esattamente la sera in cui Ted conobbe Robin.\nMesi prima di tutto ci\u00f2, \u00e8 Barney la prima persona del gruppo d'amici a imbattersi nella misteriosa ragazza, durante uno dei suoi classici tentativi d'abbordaggio: pur se il loro incontro \u00e8 molto fugace, inconsapevolmente la giovane far\u00e0 riflettere il ragazzo sulla sua vita sentimentale, portandolo a maturare l'idea di riconquistare Robin e dando cos\u00ec il via agli eventi che culmineranno nel matrimonio tra i due amici. Successivamente, durante un viaggio in treno a Farhampton (la localit\u00e0 dove si sposeranno Barney e Robin) la futura moglie di Ted conosce Lily, che la prende subito in simpatia; nella stessa localit\u00e0 la ragazza incappa poi anche in Marshall, con cui stringe subito amicizia, e con Robin, che distoglie dai suoi propositi di fuga dalle nozze. Ted, concluso il matrimonio, incontra Tracy alla stazione ferroviaria di Farhampton; i due attaccano bottone grazie all'ombrello giallo della ragazza, e dopo pochi giorni iniziano a uscire insieme. Sar\u00e0 proprio in cima al faro di Farhampton che Ted, due anni dopo il loro primo incontro, chieder\u00e0 alla fidanzata di sposarlo, ricevendo un s\u00ec come risposta; sebbene il matrimonio, continuamente rimandato, avverr\u00e0 solo dopo sette anni di convivenza, nel 2020. Dopo aver avuto due figli, Penny e Luke, la donna muore nel 2024, per gravi problemi di salute."}
{"id": "4701001", "revid": "1573940", "url": "https://it.wikipedia.org/wiki?curid=4701001", "title": "Mesonauta insignis", "text": "Mesonauta insignis () \u00e8 un pesce di acqua dolce appartenente alla famiglia Cichlidae ed alla sottofamiglia Cichlasomatinae.\nDescrizione.\nIl corpo \u00e8 alto, compresso lateralmente e non allungato. La colorazione non \u00e8 molto sgargiante, perch\u00e9 il corpo \u00e8 marrone-grigiastro attraversato da una linea nera diagonale che passa dall'occhio rosso e termina alla base della pinna dorsale. Quest'ultima \u00e8 allungata, gialla come tutte le altre pinne. La pinna caudale ha un ocello nero alla base. Le pinne pelviche sono estremamente allungate e quasi formano dei filamenti. Sulla gola e sull'opercolo possono essere presenti delle aree pi\u00f9 chiare o iridescenti. In genere \u00e8 poco pi\u00f9 corto di 10 cm.\nBiologia.\nComportamento.\nHa un temperamento molto pacifico per essere un ciclide. Pu\u00f2 per\u00f2 diventare aggressivo nel periodo riproduttivo.\nAlimentazione.\n\u00c8 un pesce onnivoro e si nutre sia di piante che di invertebrati acquatici.\nRiproduzione.\n\u00c8 un pesce oviparo e la fecondazione \u00e8 esterna. Le uova vengono deposte su una superficie piatta, di solito una pietra ben nascosta, e fecondate. I genitori continuano a sorvegliare gli avannotti finch\u00e9 non sono autonomi.\nHabitat e distribuzione.\nProviene dal bacino del Rio delle Amazzoni, in Sud America, specialmente dal Rio Orinoco in Colombia e Venezuela e dal Rio Negro in Brasile. Vive dove la corrente non \u00e8 molto forte.\nAcquarifilia.\n\u00c8 meno comune negli acquari del pi\u00f9 conosciuto congenere \"Mesonauta festivus\", al quale somiglia molto e con il quale viene spesso confuso.\nPesca.\nin Sud America \u00e8 pescato abbastanza frequentemente per essere consumato affumicato."}
{"id": "4701005", "revid": "767487", "url": "https://it.wikipedia.org/wiki?curid=4701005", "title": "The Female Book Agent", "text": "The Female Book Agent \u00e8 un cortometraggio muto del 1914 diretto da Arthur Hotaling.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di 180 metri - venne distribuito nelle sale USA il 21 febbraio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubina, la commedia \"A Winning Mistake\"."}
{"id": "4701024", "revid": "277947", "url": "https://it.wikipedia.org/wiki?curid=4701024", "title": "Nihon ryakki", "text": "Il \u00e8 una cronologia della storia giapponese, pubblicata per la prima volta nel 1596. Si tratta di uno dei testi pi\u00f9 antichi in cui si fa menzione delle \"kitsune\"."}
{"id": "4701027", "revid": "729019", "url": "https://it.wikipedia.org/wiki?curid=4701027", "title": "Stazione di Oppio", "text": "La stazione di Oppio era una fermata situata sulla linea ferroviaria privata Pracchia-San Marcello Pistoiese-Mammiano nei pressi del passo di Monte Oppio\nCaratteristiche.\nLa fermata si colloca nei pressi del Monte Oppio, spartiacque tra il versante tirrenico e quello adriatico dell'Appennino, a , quota pi\u00f9 alta di tutta la ferrovia. La costruzione fu decisa per agevolare gli abitanti di Bardalone, localit\u00e0 posta pi\u00f9 a valle.\nEra dotata di un fabbricato di piccole dimensioni adibito a sala di aspetto per i viaggiatori e abitazione per il personale ferroviario. Era provvista di un raddoppio di binario per l'interscambio dei convogli."}
{"id": "4701030", "revid": "709565", "url": "https://it.wikipedia.org/wiki?curid=4701030", "title": "Adalgisa Gabbi", "text": "Biografia.\nStudi\u00f2 prima a Parma con Lodovico Spiga, poi a Milano con Felice Varesi. Debutt\u00f2 a Lecco nel \"Ruy Blas\" di Filippo Marchetti.\nNegli ultimi venti anni del XIX secolo fu cantante di grandissimo successo, sia in Italia che all'estero. Smise di cantare nel 1900. Anche la sorella Leonilde fu un'apprezzata cantante.\nFu presente a Cuba, al Teatro Col\u00f3n di Buenos Aires, a Rio de Janeiro, al Teatro Municipal di Santiago, ma anche a Londra e in altri teatri europei. In Italia cant\u00f2 moltissimo soprattutto al Teatro Costanzi di Roma e al Teatro San Carlo di Napoli, ma fu anche alla Scala di Milano (dove il 26 dicembre 1889 fu tra gli interpreti della prima italiana de \"I maestri cantori di Norimberga\" di Wagner).\nIl vasto repertorio comprendeva molti ruoli verdiani (in \"Aida\", \"Trovatore\", \"Traviata\" e \"Otello\") e wagneriani (\"Tannh\u00e4user\", \"Tristano e Isotta\"). Interpret\u00f2 inoltre \"Gli ugonotti\" e \"L'africana\" di Meyerbeer, \"Il Guarany\" di Gomes, il \"Faust\" di Gounod. Il 10 marzo 1896, a Roma, fu tra i primi interpreti di Chatterton di Leoncavallo."}
{"id": "4701034", "revid": "767487", "url": "https://it.wikipedia.org/wiki?curid=4701034", "title": "A Pair of Sixes", "text": "A Pair of Sixes \u00e8 un film muto del 1918 diretto da Lawrence C. Windom e prodotto dalla Perfection Pictures per l'Essanay di Chicago. La sceneggiatura di Charles J. McGuirk si basa sull'omonimo lavoro teatrale di Edward Peple andato in scena al Longacre Theatre di Broadway il 17 marzo 1914.\nTrama.\nT. Boggs Johns e George B. Nettleton, soci in affari e proprietari dell'Eureka Digestive Pill Company, non vanno pi\u00f9 d'accordo e litigano per ogni piccola cosa. I contrasti tra i due stanno diventando una minaccia per la compagnia e Thomas J. Vanderholt, il loro avvocato, deciso ad impartire loro una lezione, suggerisce che risolvano la situazione giocandosela a poker: il vincitore, per un anno, assumer\u00e0 tutti i poteri mentre l'altro sar\u00e0 il suo domestico. Inoltre, nessuno dei due potr\u00e0 rivelare i termini della scommessa a fronte di una penale di cinquemila dollari. A vincere \u00e8 George, mentre Boggs si rassegna al ruolo che gli \u00e8 stato assegnato. Una sera, Florence, la fidanzata di Boggs, viene invitata a cena a casa di George dov'\u00e8 presente anche l'avvocato. Vanderholt, innamorato pure lui di Florence, le confida il patto tra i due soci e le svela il motivo per cui Boggs \u00e8 al servizio di George, provocando l'indignazione di Florence. Boggs, per vendicarsi dell'umiliazione, si mette a flirtare con la moglie di George, risvegliando la gelosia dell'altro. Florence, per\u00f2, giunge alla conclusione che il patto, basato su una partita a poker, non ha nessuna base legale e, di conseguenza, lo rende nullo.\nProduzione.\nIl film fu prodotto dalla Essanay Film Manufacturing Company. Maude Eburne e C. E. Ashley, due tra gli interpreti del film, avevano ricoperto gli stessi ruoli anche nel lavoro teatrale andato in scena a Broadway quattro anni prima. La pi\u00e8ce di Peple venne portata nuovamente sullo schermo dalla Paramount Publix nel 1930 con \"Queen High\", un musical interpretato da Ginger Rogers e nel 1937, con \"On Again-Off Again\" di Edward F. Cline, una commedia prodotta dalla RKO.\nDistribuzione.\nIl copyright del film, richiesto dalla Essanay Film Mfg. Co., fu registrato il 6 marzo 1918 con il numero LP12175.\nDistribuito dalla George Kleine System, il film - presentato da George K. Spoor - usc\u00ec nelle sale cinematografiche statunitensi il 1\u00ba aprile 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "4701037", "revid": "599013", "url": "https://it.wikipedia.org/wiki?curid=4701037", "title": "Melas", "text": ""}
{"id": "4701047", "revid": "554814", "url": "https://it.wikipedia.org/wiki?curid=4701047", "title": "Burusera", "text": " \u00e8 un termine della lingua giapponese creato unendo il termine (i pantaloncini delle tute da ginnastica) con (la marinaretta, la tradizionale divisa scolastica femminile). Il termine viene utilizzato anche per indicare le studentesse che vendono la loro biancheria intima o le loro divise scolastiche.\nI Burusera shop.\nI Burusera shop vendono tute da ginnastica femminili usate e divise scolastiche. In questi negozi vengono vendute anche altre merci acquistate dalle studentesse come biancheria intima, costumi da bagno scolastici usati nelle lezioni di educazione fisica, calzini, cancelleria, assorbenti igienici, saliva, urina e feci.\nGli abiti sono spesso accompagnati da foto (apparentemente originali) raffiguranti la ragazza che li indossava. I clienti di questi negozi sono soprattutto uomini che amano sentire gli odori emanati dagli indumenti o li usano in altri modi per soddisfare il loro feticismo.\nIn passato le studentesse vendevano pubblicamente i loro indumenti usati, sia tramite i Burusera shop che appoggiandosi a negozi di telefonia cellulare per vendere direttamente ai clienti. Nel 2004, quando a Tokyo entrarono in vigore delle leggi che vietavano di acquistare da minorenni la loro biancheria intima usata, sono stati segnalati dei casi di ragazze minorenni che permettevano ai loro clienti (chiamati o annusatori) di annusare le mutandine che stavano indossando.\nNamasera e burusera.\nIl viene considerato come una variante del burusera. La prima parte del nome, \"Nama\", significa \"fresco\" ed \u00e8 usato nel senso di \"appena preparato\". Il concetto \u00e8 lo stesso del burusera, ma in questo caso le mutandine sono ancora indossate dalle ragazze che se le tolgono per consegnarle direttamente al cliente presente nel Burusera shop. Il prezzo di un paio di mutandine namasera \u00e8 compreso tra i e i yen (corrispondenti, al cambio del 1\u00ba febbraio 2018, a 37-73 euro)\nLimitazioni imposte dalla legge.\nNell'agosto del 1994 il titolare di un Burusera shop che aveva permesso a una studentessa di vendere la sua biancheria usata fu arrestato dalla Polizia Metropolitana di Tokyo. L'uomo venne accusato di aver violato l'articolo 34 del \"Child Welfare Act\" e l'articolo 175 del Codice penale giapponese; la polizia ipotizz\u00f2 anche la violazione del \"Secondhand Articles Dealer Act\" che proibisce l'acquisto di merce di seconda mano senza avere la licenza specifica.\nLe leggi sulla pedopornografia imposero un controllo legale sulle attivit\u00e0 legate alle burusera nel 1999. Le merci presenti nei Burusera shop, tuttavia, non sono materiale pedopornografico e la loro vendita viene vista dalle studentesse come un modo facile per ottenere del denaro aggiuntivo per le loro esigenze. L'attivit\u00e0 svolta nei Burusera shop venne comunque indicata come una forma di abuso sessuale sui minori.\nNel 2004 le Prefetture giapponesi iniziarono a imporre normative per limitare l'acquisto e la vendita di biancheria usata, saliva, urina e feci di persone minori di 18 anni."}
{"id": "4701058", "revid": "438678", "url": "https://it.wikipedia.org/wiki?curid=4701058", "title": "Landboarding", "text": ""}
{"id": "4701059", "revid": "438678", "url": "https://it.wikipedia.org/wiki?curid=4701059", "title": "Aquiloni", "text": ""}
{"id": "4701063", "revid": "729019", "url": "https://it.wikipedia.org/wiki?curid=4701063", "title": "Leonilde Gabbi", "text": "Cant\u00f2 tra il 1882 e il 1903, dapprima come mezzosoprano, in seguito in ruoli da soprano. Molto attiva nei teatri del Norditalia, fu per\u00f2 assai richiesta anche all'estero e in Sudamerica. Era sorella di Adalgisa Gabbi.\nTra le opere in repertorio: \"Don Carlo\", \"Aida\", \"Rigoletto\", \"Nabucco\", \"Otello\", \"La Gioconda\". Nel novembre 1893 cant\u00f2 come Luigia al Teatro Comunale di Bologna nella premi\u00e8re di \"Vandea\" di Filippo Clementi. A fine carriera interpret\u00f2 anche ruoli wagneriani (Brunilde nella \"Valchiria\", Liceu di Barcellona, 1901)."}
{"id": "4701064", "revid": "729019", "url": "https://it.wikipedia.org/wiki?curid=4701064", "title": "Stazione di Campo Tizzoro", "text": "La stazione di Campo Tizzoro era una stazione ferroviaria della Ferrovia Alto Pistoiese, linea a gestione privata operante sulla Montagna Pistoiese, a Campo Tizzoro, frazione del comune di San Marcello Piteglio.\nCaratteristiche.\nLa stazione si colloca lungo la statale Pistoiese nei pressi degli stabilimenti della Societ\u00e0 Metallurgica Italiana a quota \nIl fabbricato viaggiatori si articola su due livelli collegati esternamente da una scala protetta da un portico. A causa della notevole pendenza della strada non era dotata di un raddoppio di binario per lo scambio dei treni, ma solamente di un binario tronco di ricovero.\nNei pressi si trovavano inoltre due raccordi che collegavano la ferrovia direttamente all'interno degli stabilimenti SMI.\nStoria.\nFu inaugurata il 21 giugno 1926, insieme all'apertura della ferrovia FAP, come fermata dotata di fabbricato viaggiatori di dimensioni ridotte rispetto all'attuale e chiamata \"Campo di Zoro\". Fu portata al ruolo di stazione e ampliata fino alle dimensioni attuali nel 1936. Cesser\u00e0 il servizio il 30 settembre 1965 con la dismissione della ferrovia."}
{"id": "4701066", "revid": "633110", "url": "https://it.wikipedia.org/wiki?curid=4701066", "title": "7 cm Gebirgsgesch\u00fctz M. 99", "text": "Il 7\u00a0cm Gebirgsgesch\u00fctz M. 99 era un cannone da montagna austro-ungarico, impiegato durante la prima guerra mondiale.\nStoria.\nCome tutti gli eserciti europei, anche quello austro-ungarico entr\u00f2 nella Grande Guerra con un parco di artiglieria per la maggior parte obsoleto. Questo pezzo ne \u00e8 un esempio, in quanto, pur se introdotto in servizio alle soglie del XX secolo, rappresentava per cos\u00ec dire l'apice dello sviluppo del cannone di epoca napoleonica. Oltre ad essere totalmente obsoleto per il suo affusto rigido e la canna in bronzo, risultava sostanzialmente inferiore dal punto di vista prestazionale rispetto al coevo ed altrettanto superato 70A italiano. L'assenza di un freno di sparo si spiegava con il fatto che i sistemi fino ad allora sviluppati erano ancora troppo pesanti ed ingombranti per un cannone che doveva essere someggiato o portato a spalla ad alte quote. Fu realizzato in 300 esemplari, che allo scoppio della Grande Guerra equipaggiavano solo 20 batterie da montagna.\nCome gap filler fino all'introduzione di materiale pi\u00f9 moderno come il \u0160koda 7,5 cm Vz. 1915, prima della guerra erano state sviluppate, con scarso successo, delle versioni a deformazione del \"M. 99\", denominate 7\u00a0cm Gebirgsgesch\u00fctz M. 8 e M. 9. Queste armi usavano la stessa canna e lo stesso munizionamento del \"M. 99\", ma erano dotate di scudo e freno di sparo, che portavano il peso rispettivamente a 402 e 456\u00a0kg. Per il trasporto venivano scomposti in quattro e cinque carichi rispettivamente.\nTecnica.\nLa canna era in bronzo, con otturatore eccentrico a vite interrotta. Le munizioni erano a cartoccio-proietto. L'affusto a ruote di tipo rigido, a coda unica, era in ferro, con ruote in legno. L'elevazione era ottenuta agendo su un vitone sotto la culatta. Sulla coda dell'affusto era installato un vomero con molla per l'assorbimento del rinculo, ma l'arma doveva comunque essere rimessa in batteria dopo ogni tiro. Questo, unito all'assenza di sistema di mira moderni, ne limitava la gittata a 4,8\u00a0km. Il pezzo, che pesava in batteria solo 314\u00a0kg, poteva essere scomposto in tre carichi per il someggio."}
{"id": "4701067", "revid": "690118", "url": "https://it.wikipedia.org/wiki?curid=4701067", "title": "3,7 cm Infanteriegesch\u00fctz M.15", "text": ""}
{"id": "4701068", "revid": "110157", "url": "https://it.wikipedia.org/wiki?curid=4701068", "title": "Magyar Kupa 2013-2014", "text": "La Magyar Kupa 2013-2014 \u00e8 stata la 74\u00aa edizione della coppa nazionale ungherese, che si \u00e8 disputata tra il 7 agosto 2013 (con gli incontri del primo turno preliminare) e il 25 maggio 2014. L'\u00dajpest ha vinto il trofeo.\nFormula.\nAlla competizione partecipano le squadre dei primi quattro livelli calcistici ungheresi. Nei turni preliminari gli incontri sono a gara unica mentre a partire dagli ottavi di finale (quando entrano nel torneo le squadre della Nemzeti Bajnoks\u00e1g I) con andata e ritorno."}
{"id": "4701069", "revid": "767487", "url": "https://it.wikipedia.org/wiki?curid=4701069", "title": "Francia ai Giochi della XIX Olimpiade", "text": "La Francia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 200 atleti impegnati in 16 discipline per un totale di 107 competizioni. Portabandiera fu la ventenne nuotatrice Kiki Caron, gi\u00e0 medaglia d'argento a . Il bottino della squadra, sempre presente ai Giochi estivi, fu di sette medaglie d'oro, tre d'argento e cinque di bronzo, che valsero il sesto posto nel medagliere complessivo. La Francia ottenne i maggiori successi nel ciclismo dove fu prima nel medagliere con quattro titoli grazie soprattutto alle imprese di Pierre Trentin e Daniel Morelon."}
{"id": "4701070", "revid": "47767", "url": "https://it.wikipedia.org/wiki?curid=4701070", "title": "Barsanufio", "text": ""}
{"id": "4701073", "revid": "767487", "url": "https://it.wikipedia.org/wiki?curid=4701073", "title": "Next (film 1918)", "text": "Next \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA nel 1918."}
{"id": "4701086", "revid": "767487", "url": "https://it.wikipedia.org/wiki?curid=4701086", "title": "The Curse of Iku", "text": "The Curse of Iku \u00e8 un film muto del 1918 diretto da Frank Borzage e prodotto dalla Perfection Pictures per l'Essanay di Chicago.\nProduzione.\nIl film fu prodotto dalla Perfection Pictures per l'Essanay Film Manufacturing Company.\nDistribuzione.\nDistribuito dalla George Kleine System, il film usc\u00ec nelle sale cinematografiche USA il 1\u00ba marzo 1918."}
{"id": "4701090", "revid": "1494169", "url": "https://it.wikipedia.org/wiki?curid=4701090", "title": "Peru's Next Top Model (prima edizione)", "text": "La prima edizione di \"Peru's Next Top Model\" \u00e8 andata in onda sul canale ATV dal 7 settembre al 23 novembre 2013, sotto la conduzione della modella peruviana Valeria De Santis, la quale figurava anche in veste di giurata insieme a due volti noti della moda del Paese: Antonio Borges e Kitty Garc\u00e9s.\nLe concorrenti presentate nel primo episodio sono state 15, ma soltanto 12 di loro sono diventate le finaliste dello show; rispetto al format originale (e alla maggior parte degli altri format nel mondo), l'ordine di chiamata della classifica dei giudici era casuale (tranne che per le due concorrenti peggiori): ciascuna concorrente veniva chiamata e conosceva sul momento se la sua foto fosse la migliore della settimana o meno.\nLa vincitrice, la ventiduenne Danea Panta da Trujillo, ha portato a casa un contratto con l'agenzia \"Mega Model Management\" di Miami, un servizio fotografico sulla rivista peruviana \"Cosas\", un contratto da 10.000 dollari con la \"L'Bel Cosmetics\", un contratto da 10.000 dollari con l'agenzia \"Saga Fabella\" e un contratto da 5.000 dollari con la \"Pantene\".\nNon vi sono state destinazioni internazionali per questa edizione dello show."}
{"id": "4701095", "revid": "135224", "url": "https://it.wikipedia.org/wiki?curid=4701095", "title": "Filippo Clementi", "text": "Compose due sole opere, entrambe su libretto proprio e rappresentate al Teatro Comunale di Bologna. \"La pellegrina\", del 1890 diretta da Rodolfo Ferrari con Adelina Stehle ed Antonio Cotogni, ebbe discreto successo e approd\u00f2 anche al Teatro Costanzi di Roma, mentre \"Vandea\" (1893) non piacque."}
{"id": "4701096", "revid": "729019", "url": "https://it.wikipedia.org/wiki?curid=4701096", "title": "Stazione di Pontepetri", "text": "La stazione di Pontepetri era una fermata situata sulla linea ferroviaria privata Pracchia-San Marcello Pistoiese-Mammiano.\nCaratteristiche.\nLa fermata ai margini dell'abitato di Pontepetri lungo la strada statale 66 Pistoiese, a quota , alla progressiva 3+062.\nEra dotata di un fabbricato di piccole dimensioni a pianta quadrata dotato di un unico ambiente e aperto solamente sul fronte binari.\nStoria.\nFu inaugurata il 21 giugno 1926, insieme all'apertura della ferrovia FAP ed ha svolto servizio fino al 30 settembre 1965, data dell'ultima corsa dei convogli."}
{"id": "4701104", "revid": "124664836", "url": "https://it.wikipedia.org/wiki?curid=4701104", "title": "Naskh", "text": "Naskh (); anche conosciuto come naskh\u012b, naskhi o dal nome turco nesih \u00e8 uno stile calligrafico di scrittura per l'alfabeto arabo che si pensa sia stato inventato dal calligrafo persiano Ibn Muqlah Shirazi ().\nLa radice del termine arabo &lt;n-s-kh&gt; () significa \"copiare\". E si riferisce o al fatto che ha sostituito il suo predecessore, la scrittura con caratteri cufici, o che lo stile permette una pi\u00f9 veloce copiatura dei testi.\nCon alcune piccole modifiche, \u00e8 lo stile comunemente pi\u00f9 usato per la stampa di lingue sindhi, Pashto, persiana e araba."}
{"id": "4701105", "revid": "767487", "url": "https://it.wikipedia.org/wiki?curid=4701105", "title": "Sadie Goes to Heaven", "text": "Sadie Goes to Heaven \u00e8 un film muto del 1917 diretto da W. S. Van Dyke e prodotto dalla Essanay di Chicago. Il soggetto \u00e8 l'adattamento cinematografico di una storia breve dallo stesso titolo scritta di Dana Burnet e pubblicata in \"Good Housekeeping\" nell'agosto 1917.\nTrama.\nNei quartieri poveri della citt\u00e0, la piccola Sadie O'Malley, dopo aver sentito parlare delle meraviglie del paradiso, diventa ansiosa di visitarlo. Vedendo ferma davanti alla lavanderia una limousine, si immagina che quello sia un carro celeste con il quale potr\u00e0 arrivare in cielo. Allora, preso il suo cagnetto, Sadie si infila in una cesta di biancheria che viene ritirata dall'autista della lussuosa macchina. La cesta arriva a casa della ricca signora Riche che, in quel momento \u00e8 assente, trovandosi in viaggio. In casa Riche, tutti pensano che la bambina non sia altro che una delle manie della padrona di casa e cos\u00ec, si prendono cura della piccola, che viene vestita con molta eleganza. Quando la signora ritorna a casa, viene conquistata da Sadie. Ma, pur volendo tenerla con s\u00e9, le proibisce di tenere ancora il cane. Sadie, allora, le risponde che preferisce rinunciare al paradiso, piuttosto che al suo cane. Ritornata a casa, la bambina racconta alla madre di essere stata in paradiso, dove per\u00f2 non poteva restare perch\u00e9 i cani non vi sono ben accetti.\nProduzione.\nIl film fu prodotto dalla Perfection Pictures per l'Essanay Film Manufacturing Company.\nDistribuzione.\nDistribuito dalla George Kleine System, il film usc\u00ec nelle sale cinematografiche statunitensi il 24 dicembre 1917."}
{"id": "4701110", "revid": "466539", "url": "https://it.wikipedia.org/wiki?curid=4701110", "title": "Celia Lovsky", "text": "Biografia.\nFiglia del compositore cecoslovacco Br\u0115tislav Emil Lvovsky (1857-1910), Celia Lovsky nacque a Vienna, dove studi\u00f2 recitazione e danza presso la Royal Academy of Arts and Music. Elegante e dotata di un'aristocratica bellezza, nel 1929 la Lovsky era ormai una figura preminente dei palcoscenici viennesi quando, durante una rappresentazione dell\"'Otello\" di Shakespeare, incontr\u00f2 per la prima volta l'attore Peter Lorre, al quale si leg\u00f2 sentimentalmente e che in seguito sarebbe diventato suo marito.\nAttiva in teatro sia a Vienna che a Berlino, nel 1925 la Lovsky era apparsa in due pi\u00e8ce surrealiste di Karl Kraus, \"Dream Theater\" e \"Dream Play\". Dopo aver introdotto Lorre nella cerchia artistica di Kraus, l'attrice lo present\u00f2 anche al regista Fritz Lang, che stava cercando l'interprete ideale per \"M - Il mostro di D\u00fcsseldorf\" (1931). Con quel film, Lorre raggiunse grande notoriet\u00e0, ma i mutamenti politici in atto in quegli anni, con l'ascesa al potere di Hitler nel 1933, spinsero la coppia a cercare rifugio a Parigi. La Lovsky e Lorre, in cerca di nuove opportunit\u00e0 di lavoro, si stabilirono nella capitale francese all'Hotel Ansonia, 8 Rue de Saigon, dove ritrovarono molti componenti della colonia tedesca di artisti e cineasti che stavano sfuggendo al nazismo, come Billy Wilder, Oskar Homolka, Walter Reisch e Franz Waxman.\nDopo aver soggiornato per un certo periodo a Parigi, la Lovsky e Lorre si trasferirono a Londra, dove furono ospiti di Lord Sidney Bernstein, loro vecchia conoscenza degli anni berlinesi e divenuto all'epoca proprietario di sale cinematografiche. Nella capitale britannica la coppia si spos\u00f2 il 23 giugno 1934, mentre Lorre era impegnato nelle riprese del film \"L'uomo che sapeva troppo\" di Alfred Hitchcock, nel quale la Lovsky recit\u00f2 nel brevissimo ruolo non accreditato di un'aristocratica russa.\nL'anno successivo la coppia si trasfer\u00ec a Santa Monica (California), e a Hollywood Lorre prosegu\u00ec la propria brillante carriera. In quegli anni Celia Lovsky si dedic\u00f2 esclusivamente alla vita matrimoniale e mise da parte le proprie ambizioni artistiche. Il matrimonio con Lorre si concluse con il divorzio il 13 marzo 1945, ma la coppia rest\u00f2 legata da profondo affetto ed amicizia: fino alla scomparsa di Lorre (che sarebbe morto nel 1964), la Lovsky continu\u00f2 a seguire da vicino la carriera dell'ex marito, promuovendone il talento e assistendolo in qualit\u00e0 di manager, segretaria e consulente finanziario, oltre che di confidente.\nDivorziata da Lorre, dopo la met\u00e0 degli anni quaranta la cinquantenne attrice riprese la carriera e apparve in numerosi ruoli non accreditati in film come \"Lettera da una sconosciuta\" (1948), \"Omert\u00e0\" (1951), \"Gardenia blu\" (1953) e \"Il grande caldo\" (1953), e parti di madre in pellicole quali \"La fossa dei dannati\" (1954), \"L'ultima volta che vidi Parigi\" (1954), \"Anonima delitti\" (1954) e \"La giungla della settima strada\" (1957). L'aspetto fisico dell'attrice, aristocratico ma al contempo esotico, le consent\u00ec ruoli inusuali, come quello di Saba, una principessa Apache, nel western \"Orgoglio di razza\" (1957), quello della madre sordomuta di Lon Chaney (James Cagney) nel biografico \"L'uomo dai mille volti\" (1957) e quello della madre di Gene Krupa (Sal Mineo) in \"Ritmo diabolico\" (1959).\nL'avanzare dell'et\u00e0 accentu\u00f2 nella Lovsky la naturale propensione per i ruoli matriarcali, in particolare di dignitose donne indiane e di aristocratiche dame russe o ispaniche. Numerose furono le sue apparizioni televisive durante gli anni cinquanta, in serie come \"Carovane verso il West\" (1958), \"Alfred Hitchcock presenta\" (1959), \"Bonanza\" (1960), \"General Electric Theater\" (1957-1960).\nLa Lovsky mantenne la sua reputazione di affidabile caratterista anche durante gli anni sessanta. Da ricordare, tra le sue interpretazioni per il grande schermo, quella della grande attrice Maria Ouspenskaya nel biografico \"Harlow\" (1964), e quello della madre vedova di Reinhard Schwimmer, una delle vittime dell'eccidio al centro del film \"Il massacro del giorno di San Valentino\" (1967). Sempre in quell'anno, l'attrice diede una delle sue interpretazioni televisive pi\u00f9 memorabili e apprezzate dal grande pubblico, quella della regale T'Pau, l'eminente e rispettata figura politica del pianeta Vulcano nell'episodio \"Il duello\" della serie televisiva \"Star Trek\". La presenza scenica della Lovsky, il suo accento esotico e il make up del suo volto, simile a quello del vulcaniano Spock (Leonard Nimoy), risultarono estremamente efficaci per la resa del personaggio della dignitaria vulcaniana.\nAll'inizio degli anni settanta la Lovsky rallent\u00f2 progressivamente l'attivit\u00e0. La sua ultima interpretazione cinematografica risale al 1973 nel film di fantascienza \"\", ambientato in un desolante futuro in cui lo spazio vitale e le risorse alimentari si fanno sempre pi\u00f9 scarsi. Dall'Ente Supremo impersonato dalla Lovsky, i due protagonisti Charlton Heston ed Edward G. Robinson intuiscono la sconvolgente verit\u00e0 circa l'utilizzo di cadaveri umani da parte di un'industria alimentare per produrre il Soylent, un cibo sintetico che assicura la sopravvivenza della popolazione.\nCelia Lovsky si ritir\u00f2 definitivamente dalla scene nel 1974, dopo essere apparsa ancora nelle serie \"Marcus Welby\", \"Squadra emergenza\" e \"Le strade di San Francisco\".\nL'attrice, che dopo il divorzio da Peter Lorre non si era pi\u00f9 risposata, mor\u00ec a Los Angeles nel 1979, all'et\u00e0 di ottantadue anni, per cause naturali."}
{"id": "4701111", "revid": "635780", "url": "https://it.wikipedia.org/wiki?curid=4701111", "title": "Service club", "text": ""}
{"id": "4701112", "revid": "125324623", "url": "https://it.wikipedia.org/wiki?curid=4701112", "title": "Alfabeti curdi", "text": "La lingua curda \u00e8 scritta usando sia una variante dell'alfabeto latino, secondo un sistema introdotto da Jeladet Ali Bedirkhan nel 1932 (chiamato alfabeto Bedirxano o Hawar) o usando una variante dell'alfabeto persiano, il cosiddetto alfabeto Sorani, chiamato cos\u00ec per la citt\u00e0 irachena di Soran.\nL'Hawar \u00e8 usato in Turchia, Siria e Armenia, il Sorani in Iraq e Iran.\nAltri due ulteriori sistemi di scrittura sono basati dall'alfabeto armeno e il cirillico, storicamente usato nell'Armenia sovietica.\nDi recente \u00e8 stata proposta anche la scrittura Yekgirt\u00fa che unifica lo Hawar e il Sorani.\nHawar.\nL'alfabeto Haware ha 31 lettere: Aa/a\u02d0/, Bb/b/, Cc/d\u0361\u0292/, \u00c7\u00e7/t\u0361\u0283/, Dd/d/, Ee/\u025b/, \u00ca\u00ea/e/, Ff/f/, Gg/\u0261/, Hh/h/, Ii/\u026a/, \u00ce\u00ee/i\u02d0/, Jj/\u0292/, Kk/k/, Ll/l/, Mm/m/, Nn/n/, Oo/o/, Pp/p/, Qq/q/, Rr/\u027e/, Ss/s/, \u015e\u015f/\u0283/, Tt/t/, Uu/\u0153/, \u00db\u00fb/u\u02d0/, Vv/v/, Ww/w/, Xx/x/, Yy/j/, Zz/z/.\nSorani.\nIl dialetto curdo Soran\u00ee \u00e8 principalmente scritto usando una modifica dell'alfabeto persiano con 34 lettere introdotto da Sa'id Kaban Sedqi.\nA differenza dell'alfabeto arabo standard, che \u00e8 un abjad, il Soran\u00ed \u00e8 un alfabeto vero, in cui le vocali sono obbligatorie, e facendone una scrittura facile alla lettura; anche se comunque non \u00e8 una rappresentazione completa de suoni curdi, gli manca la \"i\" breve, ed \u00e8 anche incapace di differenziare tra \"w\" e \"u\" breve o tra \"y\" e \"\u00ee\".\nCirillico.\nIl cirillico viene usato dai pochi curdi (i parlanti Kurmanji) dell'ex Unione Sovietica e possiede 40 lettere:\n\u0410, \u0411, \u0412, \u0413, \u0413', \u0414, \u0415, \u04d8, \u04d8', \u0416, \u0417, \u0418, \u0419, \u041a, \u041a', \u041b, \u041c, \u041d, \u041e, \u00d6, \u041f, \u041f', \u0420, \u0420', \u0421, \u0422, \u0422', \u0423, \u0424, \u0425, \u04ba, \u04ba', \u0427, \u0427', \u0428, \u0429, \u042c, \u042d, \u051a, \u051c\nArmeno.\nDal 1921 al 1929 l'alfabeto armeno fu usato per le lingue curde dell'Armenia sovietica.\nDopo fu rimpiazzato da un alfabeto latino simile al Janalif, durante la campagna di latinizzazione."}
{"id": "4701114", "revid": "54354", "url": "https://it.wikipedia.org/wiki?curid=4701114", "title": "Alfabeto curdo", "text": ""}
{"id": "4701115", "revid": "697352", "url": "https://it.wikipedia.org/wiki?curid=4701115", "title": "Roberto Murolo e la sua chitarra (1\u00aa selezione di successi)", "text": "Roberto Murolo e la sua chitarra (1\u00aa selezione di successi) \u00e8 una selezione di successi 33 giri del cantante Roberto Murolo pubblicato nel 1955."}
{"id": "4701116", "revid": "1305772", "url": "https://it.wikipedia.org/wiki?curid=4701116", "title": "Raffaele Mirate", "text": "Noto per il fraseggio intelligente e per il brillante e potente timbro vocale, \u00e8 stato considerato come un interprete eccezionale dei ruoli tenorili delle opere del primo e medio periodo di Giuseppe Verdi. In particolare cre\u00f2 il ruolo del Duca di Mantova nella prima mondiale del \"Rigoletto\" nel 1851. Era anche un interprete molto stimato di ruoli belcantistici, eccellendo nelle opere di Vincenzo Bellini, Gaetano Donizetti e Gioachino Rossini.\nBiografia.\nNato a Napoli, Mirate fu allievo di Alessandro Busti e del famoso castrato Girolamo Crescentini al Regio Collegio di Musica. La sua prima interpretazione fu in una produzione scolastica nel 1834. Il debutto operistico ufficiale avvenne tre anni dopo al Teatro Nuovo di Napoli come protagonista del \"Torquato Tasso\" di Donizetti. Dal 1836 al 1839 lavor\u00f2 principalmente a Napoli, anche se fece un'apparizione come ospite al Teatro San Cassiano a Venezia come Edgardo nella \"Lucia di Lammermoor\". \nNel 1839 Mirate giunse al Th\u00e9\u00e2tre Italien di Parigi, dove suscit\u00f2 ampi consensi cantando in opere di Donizetti, Rossini e Bellini. Fece la sua prima apparizione alla Scala nel 1840 come Amenofi nel \"Mos\u00e8 in Egitto\" di Rossini, con grande successo. Nel 1844 fu ancora ospite al Th\u00e9\u00e2tre Italien di Parigi. Nel 1845 fu al Teatro Argentina di Roma, come Jacopo ne \"I due Foscari\" e Carlo VII in \"Giovanna d'Arco\". Il librettista Francesco Maria Piave, che scrisse i testi di numerose opere di Verdi, era presente a queste esibizioni a Roma e paragon\u00f2 la voce di Mirate a quella del grande tenore Napoleone Moriani. \nTra la fine degli anni 1840 e l'inizio degli anni 1850, Mirate cant\u00f2 nei teatri di Venezia, Genova e Milano. Nel 1848 partecip\u00f2, alla Scala, alla prima mondiale di \"Giovanna di Fiandra\" di Carlo Boniforti. Nel 1850 era divenuto il cantante pi\u00f9 pagato alla Fenice, e fu in questo teatro che interpret\u00f2 il ruolo con cui in seguito sarebbe stato identificato il Duca nel \"Rigoletto\" di Verdi. La sua interpretazione dell'aria di bravura \"La donna \u00e8 mobile\" fu salutata come il momento pi\u00f9 alto della prima esecuzione dell'11 marzo 1851. Il suo Duca era pi\u00f9 imponente di quelli che sarebbero stati interpretati da altri tenori, e imperson\u00f2 questo ruolo 190 volte durante il resto della sua carriera. \nMirate cant\u00f2 in diverse altre premi\u00e8re alla Fenice, interpretando tra l'altro Don Carlo in \" Elisabetta di Valois \" di Antonio Buzzolla (1850), Don Alvaro in \" Fernando Cortez \" di Francesco Malipiero (1851), e Arminio in \"La punizione\" di Giovanni Pacini (1854). Apparve anche in numerose premi\u00e8re al Teatro di San Carlo di Napoli negli anni 1850, tra l'altro come Admeto in \"Alceste\" di Giuseppe Staffa (1852), nel ruolo di protagonista nel \" Guido Colmar \" di Nicola De Giosa (1852), come Cassandro in \"Statira\" di Saverio Mercadante (1853), come protagonista in \"Guido Colmar\" di Ferdinando Tommasi (1855), e in \" Margherita Pusterla \" di Giovanni Pacini (1856). Nel 1857 interpret\u00f2 Casimiro nella premi\u00e8re di \" La Sorrentina \" di Emanuele Muzio al Teatro Comunale di Bologna. \nTra il 1854 e il 1855, Mirate si esib\u00ec con grande successo al Teatro alla Scala, in particolare il cantando Manrico nel \"Trovatore\" di Verdi con l'approvazione del compositore. Cant\u00f2 a Boston e New York nel 1856 e poi al Teatro Col\u00f3n di Buenos Aires durante la prima stagione di quel teatro nel 1857. Torn\u00f2 a Buenos Aires nel 1860, recitando anche a Montevideo e Rio de Janeiro. Annunci\u00f2 il ritiro nel 1861, ma due anni pi\u00f9 tardi torn\u00f2 a cantare al Teatro San Carlo, dove fu poi interprete di due anteprime mondiali, come Rodrigo in \"Celinda\" di Errico Petrella e come Icilio nella \"Virginia\" di Mercadante. "}
{"id": "4701119", "revid": "697352", "url": "https://it.wikipedia.org/wiki?curid=4701119", "title": "Roberto Murolo e la sua chitarra (2\u00aa selezione di successi)", "text": "Roberto Murolo e la sua chitarra (2\u00aa selezione di successi) \u00e8 un album 33 giri del cantante Roberto Murolo pubblicato nel 1955."}
{"id": "4701123", "revid": "125261172", "url": "https://it.wikipedia.org/wiki?curid=4701123", "title": "Lincoln Town Car", "text": "La Town Car \u00e8 un'autovettura full-size di lusso prodotta dalla Lincoln dal 1981 al 2011. \u00c8 stata spesso utilizzata nella sua versione allungata come limousine sia negli Stati Uniti che in Canada.\nStoria.\nIl nome \"Town Car\" per una vettura Lincoln \u00e8 stato introdotto nel 1959 per un allestimento della Lincoln Continental. Nel 1981 la Town Car \u00e8 diventata un modello a s\u00e9 stante, surclassando la Continental nel ruolo di ammiraglia della gamma Lincoln. Il termine Town Car \u00e8 la traduzione in lingua inglese della parola francese \"Sedan de Ville\", che \u00e8 stata utilizzata dalla Cadillac per un proprio modello omonimo. \"Town Car\" \u00e8 inoltre traducibile in italiano con il termine coup\u00e9 de ville, che \u00e8 un particolare tipo di carrozzeria di grande prestigio in voga fino alla prima met\u00e0 degli anni trenta.\nLa Town Car era dotata di un motore V8 montato anteriormente, di un telaio separato e di dimensioni ragguardevoli. La trazione era posteriore ed il pianale utilizzato era il Panther della Ford. Per la comunanza della piattaforma, la Town Car condivideva il gruppo motopropulsore e le sospensioni con la Mercury Grand Marquis e con la Ford LTD Crown Victoria.\nDal 1997 al 2001 la Town Car fu la pi\u00f9 lunga (ma non la pi\u00f9 pesante) vettura costruita nell'emisfero occidentale. Durante il periodo in cui fu prodotta, della Town Car vennero commercializzate tre generazioni (1981, 1990 e 1998). Compresi in esse, vennero applicati alcuni facelift.\nDopo l'uscita di scena del modello nel 2011, non venne lanciata sul mercato nessuna vera vettura sostituta. Per la fascia di appartenenza, in un certo senso, i modelli che hanno raccolto l'eredit\u00e0 della Town Car sono state la Lincoln MKT e la Lincoln MKS. La prima ha infatti sostituito la versione limousine, mentre la seconda quella berlina.\nLa prima serie: 1981\u20131989.\nLa Lincoln fu l'ultima casa automobilistica statunitense ad operare un ridimensionamento dei propri modelli full-size, che infatti avvenne solo nel 1980. Nonostante il rimpicciolimento, i cambiamenti nella meccanica permisero il mantenimento di una certa quantit\u00e0 di spazio nell'abitacolo e l'aumento della capacit\u00e0 del bagagliaio. \nIl rimpicciolimento della Continental segn\u00f2 anche l'espansione della gamma Lincoln. Nel 1981, la Town Car divenne un modello a s\u00e9 stante, mentre la Continental fu retrocessa a modello mid-size per sostituire la Versailles.\nLa Town Car del 1981 aveva in dotazione molte opzioni lussuose. Era infatti equipaggiata, per esempio, di un computer di bordo oltre che di un tastierino numerico che serviva per accedere nell'abitacolo.\nIl modello aveva installato un solo tipo di motore, vale dire un V8 da 5 L di cilindrata. Il cambio era invece automatico a quattro rapporti con overdrive.\nNel 1985 il modello venne sottoposto ad un facelift che coinvolse l'estetica, gli interni e le dimensioni del corpo vettura, che infatti diminuirono. Nel 1986 fu invece aggiornata la meccanica con l'installazione di un sistema di iniezione multipoint che sostitu\u00ec quella a corpo farfallato. Nel 1987, nel 1988 e nel 1989 i cambiamenti furono minimi.\nDurante il periodo in cui la Town Car fu in produzione, venne offerto un pacchetto che era studiato per il traino di rimorchi. Esso comprendeva un doppio sistema di scarico, un differenziale a scorrimento limitato ed un sistema di raffreddamento del motore e del cambio potenziato.\nLa prima serie di Town Car \u00e8 stata assemblata a Wixom, nel Michigan. \nCompare nel film \u201cThe Lincoln Lawyer\u201d usata dal protagonista.\nLa seconda serie: 1990\u20131997.\nDopo quasi dieci anni pressoch\u00e9 immutata, la Town Car fu oggetto di un restyling radicale nel 1989. Il pianale Panther ed il gruppo motopropulsore furono mantenuti, ma il corpo vettura e gli interni vennero completamente ridisegnati. \nQuesta seconda serie di Town Car ebbe un ottimo successo e ci\u00f2 port\u00f2 il modello ad essere una delle vetture full-size di lusso pi\u00f9 vendute in Nord America. Nel 1990 la Town Car fu insignita del premio \"Motor Trend Car of the Year\" dalla rivista Motor Trend.\nCon l'introduzione di questa seconda serie di Town Car, furono disponibili molte opzioni che non vennero offerte sui modelli della prima serie. Ad esempio, per quanto riguarda i sedili, furono previsti la regolazione elettrica con memoria di due posizioni e la regolazione elettrico-idraulica della parte lombare. Venne inoltre installata una strumentazione digitale che informava il guidatore, tra l'altro, l'indicazione del tempo necessario per arrivare a destinazione. Sempre nel 1990 venne offerto il doppio airbag. L'ABS era invece disponibile tra le opzioni. Nel 1991 il motore da 5 L fu sostituito da un V8 monoalbero da 4,6 L. Il cambio fu invece sempre automatico a quattro rapporti.\nNel 1993 fu invece applicato un modesto facelift che coinvolse gli interni ed alcune parti della carrozzeria. Nel 1994 il motore venne aggiornato, con conseguente aumento della potenza e della coppia erogate. Nel 1995 la Town Car fu oggetto di un nuovo lieve facelift che interess\u00f2 invece gli interni e l'equipaggiamento.\nCon l'uscita di scena della Cadillac Fleetwood Brougham dopo il 1996, la Town Car fu l'ultimo modello statunitense di questo tipo, vale a dire una vettura full-size di lusso a trazione posteriore. Per questo motivo, dopo il fatto citato, la Town Car dal 1997 al 2011 rappresent\u00f2 il pi\u00f9 grande modello di autovettura prodotto in serie che era disponibile nell'emisfero occidentale.\nLa seconda serie di Town Car \u00e8 stata assemblata a Wixom, nel Michigan.\nLa terza serie: 1998\u20132011.\nNel model year 1998 la Ford oper\u00f2 un restyling dei modelli full-size del gruppo. La Town Car fu la vettura per cui la Ford spese pi\u00f9 risorse. La linea fu resa pi\u00f9 tonda e la calandra venne aggiornata. Anche gli interni e la strumentazione vennero rivisti. Nell'occasione fu disponibile l'airbag laterale. Secondo gli addetti ai lavori la nuova serie di Town Car possedeva delle ottime caratteristiche di abitabilit\u00e0 e comfort, ed era realizzata con materiali di alto livello. Di contro, il modello era accusato di avere un'accelerazione non molto brillante, una scarsa maneggevolezza e, pi\u00f9 in generale, delle prestazioni non molto scattanti.\nAnche per questa serie di Town Car fu disponibile un solo tipo di motore, vale a dire un V8 monoalbero da 4,6 L di cilindrata. Anche il cambio offerto era solo uno, ovvero una trasmissione automatica a quattro rapporti. Questa serie di Town Car \u00e8 stata assemblata a Wixom, nel Michigan, ed a St. Thomas, nell'Ontario. Nel primo luogo citato il modello venne prodotto dal 1998 al 2007, mentre in Canada fu assemblato dal 2008 al 2011.\nDal 2001 al 2011 fu disponibile la versione \"L\". Questa versione era pi\u00f9 spaziosa ed era dotata di accessori supplementari. Il nome dell'allestimento, \"L\", era anche usato sulla BMW Serie 7 e sulla Mercedes-Benz Classe S per denominare le versioni pi\u00f9 lussuose.\nLa casa automobilistica cinese FAW produsse una versione della Town Car tramite badge engineering dal 1998 al 2005. Questa versione della Town Car fu per\u00f2 disponibile solo in versione berlina, dato che la limousine continu\u00f2 ad essere venduta nel Paese asiatico come Lincoln Town Car.\nNel 2003, in occasione delle rivisitazione del pianale Panther, la Town Car fu oggetto di un facelift. La linea fu resa leggermente pi\u00f9 squadrata, mentre la meccanica venne aggiornata. Anche l'equipaggiamento e gli interni vennero migliorati.\nNel 2008 molti accessori che in precedenza erano offerti tra le opzioni vennero inclusi nell'equipaggiamento disponibile di serie. Infatti, quando le vendite iniziarono a calare vistosamente, la Lincoln decise di rendere pi\u00f9 appetibile il modello arricchendone l'equipaggiamento. "}
{"id": "4701138", "revid": "606039", "url": "https://it.wikipedia.org/wiki?curid=4701138", "title": "Cynthia tiliae", "text": ""}
{"id": "4701139", "revid": "606039", "url": "https://it.wikipedia.org/wiki?curid=4701139", "title": "Grapta crameri", "text": ""}
{"id": "4701141", "revid": "606039", "url": "https://it.wikipedia.org/wiki?curid=4701141", "title": "Grapta fabrici", "text": ""}
{"id": "4701143", "revid": "606039", "url": "https://it.wikipedia.org/wiki?curid=4701143", "title": "Grapta interrogationis", "text": ""}
{"id": "4701144", "revid": "606039", "url": "https://it.wikipedia.org/wiki?curid=4701144", "title": "Grapta umbrosa", "text": ""}
{"id": "4701146", "revid": "606039", "url": "https://it.wikipedia.org/wiki?curid=4701146", "title": "Nymphalis interrogationis", "text": ""}
{"id": "4701147", "revid": "606039", "url": "https://it.wikipedia.org/wiki?curid=4701147", "title": "Papilio interrogationis", "text": ""}
{"id": "4701150", "revid": "287204", "url": "https://it.wikipedia.org/wiki?curid=4701150", "title": "Campionati mondiali di tiro 1986", "text": "I campionati mondiali di tiro 1986 furono la quarantaquattresima edizione dei campionati mondiali di questo sport e si disputarono a Suhl. Le prove dai 300 metri andarono in scena a Sk\u00f6vde. La nazione pi\u00f9 medagliata fu l'Unione Sovietica."}
{"id": "4701157", "revid": "633110", "url": "https://it.wikipedia.org/wiki?curid=4701157", "title": "Ilse St\u00f6be", "text": "Fu una spia al servizio dell'Unione Sovietica contro la Germania nazista.\nBiografia.\nCresciuta in una famiglia della classe operia di Berlino, dopo la scuola, lavor\u00f2 dapprima nella casa editrice di Rudolf Mosse e poi come segretaria del giornalista Theodor Wolff al Berliner Tageblatt. Nello stesso periodo la St\u00f6be ebbe i primi contatti con la GRU, il servizio informazioni delle forze armate sovietiche.\nDurante la sua permanenza al Berliner Tageblatt, conobbe Rudolf Herrnstadt con il quale, in seguito, si fidanz\u00f2. \nI due si trasferirono nel 1934 a Varsavia, dove lavor\u00f2 come corrispondente dall'estero. La St\u00f6be era membro del Partito Nazionalsocialista Tedesco dei Lavoratori e verso la met\u00e0 del 1934 venne nominata addetta culturale del Ministero degli Esteri del partito nazista in Polonia. Poco prima dell'inizio della seconda guerra mondiale, torn\u00f2 a Berlino e lavor\u00f2 presso il Dipartimento Informazione del Ministero degli Esteri.\nCon il fratello Kurt, Ilse prese presto contatto con gruppi politici antinazisti e nel frattempo mantenne i contatti con il suo amico d'infanzia Helmut Kindler, membro della cosiddetta \"Orchestra Rossa\". Durante i Giochi Olimpici di Berlino del 1936 Ilse incontr\u00f2 l'editore svizzero Rudolf Huber, che gli lasci\u00f2 in eredit\u00e0 la maggior parte delle sue fortune quando mor\u00ec nel 1940. Nell'autunno del 1939 incontr\u00f2 Carl Helfrich, con cui visse fino al suo arresto in un appartamento a Berlino. Venne arrestata il 12 settembre 1942 dalla Gestapo, presumibilmente per spionaggio a favore dell'Unione Sovietica e per l'adesione alla \"die Rote Kapelle\", fulcro dello spionaggio sovietico.\nUn rapporto della Gestapo del novembre 1942 affermava che un messaggio radio intercettato, proveniente dall'Unione Sovietica, informava che un combattente della resistenza, paracadutato in Germania, sarebbe andato al suo indirizzo. Sotto tortura la donna confess\u00f2 la collaborazione con i servizi segreti sovietici sua e di altre persone come Rudolf von Scheliha, che venne poi arrestato nel mese di ottobre 1942. Entrambi vennero condannati a morte per tradimento il 14 dicembre 1942 dal Tribunale militare del Reich, e giustiziati il 22 dicembre seguente nel carcere di Pl\u00f6tzensee a Berlino; la St\u00f6be tramite ghigliottina e Scheliha per impiccagione. L'agente sovietico, Heinrich Koenen, che era sbarcato in Germania con il paracadute, venne arrestato a casa sua. La madre di Ilsa venne arrestata e mandata al campo di concentramento di Ravensbr\u00fcck, dove mor\u00ec nel 1943, mentre il fratello Kurt M\u00fcller riusc\u00ec sfuggire all'arresto e continuare la sua attivit\u00e0 di resistenza con il gruppo \"Europ\u00e4ische Union\", venendo assassinato nel giugno del 1944.\nI messaggi inviati da Ilse (nome in codice \"Alta\") che avvertivano delle intenzioni tedesche d'invadere l'Unione Sovietica vennero ignorati dalla dirigenza sovietica.\nIlse fu l'unica donna ad essere omaggiata in una serie di monete speciali in onore delle spie pi\u00f9 importanti al servizio della causa comunista coniate nella ex-Germania Est. Nel 1969 la memoria della St\u00f6be fu celebrata dall'URSS.\nL'istituto storico di Monaco di Baviera, su incarico del ministero degli esteri tedesco, ha condotto una ricerca che attesta il valore dell'operato della St\u00f6be contro il nazismo."}
{"id": "4701159", "revid": "1442080", "url": "https://it.wikipedia.org/wiki?curid=4701159", "title": "Gara di WTCC del Giappone 2013", "text": "La Gara di WTCC del Giappone 2013 (ufficialmente 2013 FIA WTCC JVC Kenwood Race of Japan) fu il decimo round del World Touring Car Championship 2013 e la sesta edizione della gara giapponese. Si tenne il 22 settembre 2013 al Circuito di Suzuka, a Suzuka, Giappone.\nGara-1 fu vinta da Norbert Michelisz di Zeng\u0151 Motorsport, mentre gara-2 fu conquistata da Tom Coronel di ROAL Motorsport.\nYvan Muller si assicur\u00f2 il suo quarto titolo piloti in WTCC chiudendo 3\u00ba in gara-1, diventando cos\u00ec il primo pilota della categoria a vincere il campionato senza il supporto di un costruttore.\nGara-2 fu la duecentesima gara di WTCC che fu corsa dalla fondazione della serie nel 2005.\nVigilia.\nMuller fu al comando del campionato piloti ed ebbe la seconda opportunit\u00e0 di assicurarsi il suo quarto titolo mondiale nel corso del weekend. Michel Nykj\u00e6r e James Nash furono insieme al comando del Trofeo Yokohama indipendenti.\nPrima dell'inizio della stagione il nuovo Trofeo Eurosport Asia venne lanciato, diretto a quei piloti che partecipavano gara per gara basandosi sui tre round asiatici di fine stagione, partendo con il Giappone. I punti furono attribuiti ai primi otto della categoria, con punti addizionali per ogni punto segnato nel campionato del Mondo.\nLe Chevrolet Cruze 1.6T continuarono ad essere le vetture di riferimento, mantenendo la loro massima zavorra di 40\u00a0kg che fece loro raggiungere i 1,190\u00a0kg. Le Honda Civic WTCC guadagnarono 10\u00a0kg dopo la loro grande prestazione espressa negli Sonoma, che le portarono a 1,170\u00a0kg. La Honda di Takuya Izawa mantenne il peso base di 1,150\u00a0kg alla sua prima apparizione in stagione, fu la vettura per test usata da Tiago Monteiro nel campionato 2012 che fu omologata per il regolamento dello Scandinavian Touring Car Championship. Sia le SEAT Le\u00f3n WTCC sia le BMW 320 TC rimasero al loro peso minimo di 1,130\u00a0kg, lo stesso delle Lada Granta WTCC. Le Chevrolet e le BMW iniziarono la stagione con un peso base di 1,150\u00a0kg.\nLa Castrol Honda World Touring Car Team aggiunse una terza vettura per il pilota locale Takuya Izawa. Franz Engstler non pot\u00e9 partecipare all'evento a causa di una malattia e fu rimpiazzato da un altro pilota giapponese, Masaki Kano. Questo fatto interruppe le 138 gare consecutive di Engstler. La Liqui Moly Team Engstler aggiunse una BMW 320si ispirata per il pilota di Macao Henry Ho. Nel weekend precedente alla gara, il leader del Trofeo Yokohama perse il suo posto alla NIKA Racing per inadempienze finanziarie, venendo sostituito da Hiroki Yoshimoto. La Campos Racing ridusse la sua partecipazione a una vettura singola per Fernando Monje, costringendo Hugo Valente a non partecipare. La China Dragon Racing si unisce ai team in griglia con due Chevrolet Cruze LT per Filipe de Souza e Kin Veng Ng, la Son Veng Racing Team corse con un'altra Cruze aspirata messa a disposizione per il debuttante nella serie Jer\u00f3nimo Badaraco. La Wiechers-Sport corse con Yukinori Taniguchi al posto di Fredy Barth, che non pot\u00e9 partecipare a causa di altri impegni. La RPM Racing mise in pista un'altra BMW 320si per Mak Ka Lok.\nResoconto.\nTest e prove libere.\nMuller comand\u00f2 davanti a Pepe Oriola alla fine della prima sessione di test del venerd\u00ec, che vide un buon numero di bandiere rosse. Souza si gir\u00f2 con la sua Chevrolet China Dragon Racing alla curva 8, Mikhail Kozlovskiy fu il successivo a piantarsi nella ghiaia, oltre a Norbert Michelisz che a fine sessione usc\u00ec di pista.\nMonteiro comand\u00f2 la doppietta Honda nella prima sessione di prove libere, con Izawa 2\u00ba e il leader del campionato Muller 3\u00ba. Marc Basseng fu fermato da una bandiera nera per essere rientrato in pista in maniera pericolosa alla curva 8.\nMuller fu 1\u00ba nella seconda sessione di libere, Alex MacDowall fu 2\u00ba dopo aver comandato la sessione all'inizio. Tom Chilton entr\u00f2 quasi in collisione con il compagno Muller e dovette portare la propria RML per evitarlo.\nQualifiche.\nLe quattro Honda, comandate da Gabriele Tarquini, furono le prime a scendere in pista all'inizio della Q1. Chilton fu subito il pi\u00f9 veloce, con MacDowall 3\u00ba. Monteiro sal\u00ec in cima alla classifica a 8 minuti dal termine, prima di essere spodestato dalla Honda di Michelisz. Muller raggiunse il comando della lista dei tempi a 3 minuti dalla fine, James Thompson sal\u00ec nella top 12 a spese di Charles Ng. Izawa non riusc\u00ec a farsi ammettere in Q2 perch\u00e9 nel suo ultimo tentativo commise un errore finendo nell'erba, assicurando a Robert Huff il 12\u00ba posto.\nIn Q2, Michelisz condusse davanti ai piloti RML. A met\u00e0 sessione, mentre tutti i piloti principali entrarono in pit lane, Oriola e MacDowall scesero in pista, prima che Thompson uscisse per la prima volta dai box a 4 minuti dal termine. Oriola sembr\u00f2 in grado di fare un giro velocissimo, ma non riusc\u00ec a migliorare nell'ultimo settore; MacDowall sal\u00ec al 2\u00ba posto, con Thompson che al suo primo giro cronometrato non riusc\u00ec a far meglio del 12\u00ba posto. Muller fece un lungo alla curva 1, mentre Tarquini usc\u00ec alla curva 3, sfiorando il muro di gomme. Alla fine della sessione Michelisz stette al comando, assicurandosi la sua prima pole position della stagione, MacDowall fu 2\u00ba e il migliore tra gli indipendenti, mentre Mehdi Bennani concluse 10\u00ba, prendendo cos\u00ec la pole per gara-2.\nWarm-up.\nMichelisz fu il pi\u00f9 veloce nella sessione di warm-up della domenica mattina, con Monteiro 2\u00ba.\nGara-1.\nMichelisz scatt\u00f2 bene dalla pole position, mantenendo MacDowall dietro di s\u00e9, mentre Monteiro balz\u00f2 al 3\u00ba posto. Alla fine del giro 1, Monteiro tent\u00f2 di sorpassare MacDowall, ma fren\u00f2 tardi e tocc\u00f2 il posteriore della RML. Al giro 4 Pepe Oriola entr\u00f2 nel paraurti di Tarquini e mentre il pilota Honda tent\u00f2 di riconquistare il controllo della vettura, Nash pass\u00f2 all'interno e si mise davanti allo spagnolo. Il giro 8 vide Yoshimoto andare lungo alla curva 1. A met\u00e0 gara, Michelisz aveva costruito un discreto margine su MacDowall, che era pressato da Muller e Chilton; ci fu un buon distacco tra loro e il resto del gruppo, comandato da Tarquini. Monteiro fu dietro ad Oriola al giro 19 e prov\u00f2 a prendere il 7\u00ba posto, ma lo tampon\u00f2 e ci riprov\u00f2 all'interno della curva 7, ma lo spagnolo lo chiuse e il portoghese si schiant\u00f2 contro il muro di gomme posto al suo interno. Nello stesso momento Tarquini usc\u00ec di pista a causa di una foratura alla gomma anteriore sinistra che permise a Nash di salire al 5\u00ba posto. Monteiro torn\u00f2 ai box per le riparazioni mentre Oriola fu penalizzato con un drive through per aver spinto Monteiro fuori pista. Oriola non riusc\u00ec a scontare la propria penalit\u00e0: torn\u00f2 ai box, ma per ritirarsi. Michelisz ottenne la vittoria, mentre MacDowall mantenne il 2\u00ba posto dopo essersi difeso da Muller e Chilton all'ultimo giro. Muller si assicur\u00f2 il proprio quarto titolo mondiale con questo 3\u00ba posto.\nGara-2.\nBennani part\u00ec in pole position nella gara numero 200 della storia del WTCC. Bennani mantenne la leadership mentre un contatto pi\u00f9 indietro tra Michelisz e Muller che scaravent\u00f2 il francese contro il muro e fuori dalla gara, mentre l'ungherese ruppe la sospensione posteriore sinistra. L'incidente lasci\u00f2 polistirolo su tutto il rettilineo d'arrivo. Con le bandiere gialle fuori nel primo settore, le opportunit\u00e0 di sorpasso furono limitate e la coppia di testa formata da Bennani e Coronel spinse allontanandosi dalle Honda di Tarquini e Monteiro. Tom Boardman prov\u00f2 un sorpasso all'interno di Kozlovskiy alla curva 1, il russo fu tamponato e fin\u00ec lungo e Boardman pass\u00f2. Anche Coronel tent\u00f2 un sorpasso nei confronti di Bennani alla curva 1 poco dopo e ancora al giro 10, senza successo. Mak usc\u00ec di pista, mentre Monteiro pass\u00f2 poi il compagno Tarquini. Al giro 13 Kozlovskiy e Oriola furono penalizzati da un drive through per partenza anticipata. Charles Ng si stava difendendo da Robert Huff, che durante un tentativo di sorpasso sul rettilineo d'arrivo entr\u00f2 parzialmente nell'erba, per poi completare la mossa nella curva 1. Al giro 17 Coronel raggiunse il comando, superando Bennani alla prima curva quando il pilota della Proteam Racing fece la curva pi\u00f9 larga del solito. A due giri dal termine, MacDowall usc\u00ec di pista alla curva 1 e scese dal 9\u00ba al 13\u00ba posto quando torn\u00f2 sul tracciato. Coronel ottenne la sua terza vittoria in Giappone, Bennani fu secondo e il vincitore tra gli indipendenti.\nDopo la gara, fu assegnata una penalit\u00e0 di 30 secondi a Thompson, che lo fece scendere in classifica portandolo fuori dai punti, al 12\u00ba posto."}
{"id": "4701161", "revid": "110157", "url": "https://it.wikipedia.org/wiki?curid=4701161", "title": "Campionati mondiali di tiro a volo 1987", "text": "I campionati mondiali di tiro 1987 furono la ventiduesima edizione dei campionati mondiali di questo sport e si disputarono a Valencia."}
{"id": "4701162", "revid": "1234826", "url": "https://it.wikipedia.org/wiki?curid=4701162", "title": "Jacob van der Does", "text": "Biografia.\nFiglio di Simon e Beatrix Anselmo Anthdr., apparteneva ad una famiglia agiata: il nonno Jacob era segretario comunale e il padre Simon segretario della Camera delle Assicurazioni\nRivelatasi precocemente la sua propensione per la pittura, divenne apprendista di Nicolaes Moeyaert. Inizi\u00f2 la sua carriera artistica ad Amsterdam e nel 1644 risultava iscritto all'Universit\u00e0 di Leida. Nel 1643 intraprese un viaggio in Italia passando per la Francia. L'anno successivo fu a Roma dove rimase fino al 1649 circa e divenne membro della Schildersbent con il soprannome di \"Tamboer\". Ritornato in patria, si trasfer\u00ec all'Aia nel 1650. Si spos\u00f2 per la prima volta a Haarlem nel marzo 1650 con Margaretha Boortens Dirksdr., che mor\u00ec nel 1661. Nel 1656 fu tra i fondatori della Confrerie Pictura, di cui divenne uno dei tre decani. Lasciata la citt\u00e0 dell'Aia nel 1660, ritorn\u00f2 nella sua citt\u00e0 natale nel 1663 circa restandovi fino al 1673. Dopo la morte della prima moglie, sembr\u00f2 che van der Does abbandonasse la pittura. Infatti, aiutato dall'influenza della sua famiglia, ottenne la carica di segretario di Sloten, Sloterdijk, Houtrijk e Polanen, ma alcuni anni dopo riprese a dipingere. Nel 1665 risiedeva a Sloterdijk, come risulta dagli atti del battesimo, avvenuto il 18 ottobre, della figlia Johanna: si era nel frattempo risposato per la seconda volta nel novembre 1662 all'Aia con Johanna van Geesdorp Gideonsdr., che mor\u00ec pochi anni dopo. Jacob van der Does ebbe sette figli dal primo matrimonio e quattro dal secondo. Degli undici figli, sopravvissero solo Simon e Jacob avuti dalla prima moglie e Gideon dalla seconda.\nSi dedic\u00f2 principalmente alla pittura paesaggistica, dipingendo in particolare paesaggi \"all'italiana\", e animali, soprattutto pecore e capre, ma realizz\u00f2 anche ritratti e architetture. Le sue opere avevano una quotazione elevata: un suo dipinto con una capra fu acquistato per 1000 fiorini, cos\u00ec van der Does si merit\u00f2 l'appellativo di \"pittore di una capra da 1000 fiorini\". Durante il suo soggiorno romano, ebbe modo di conoscere le opere di Pieter van Laer, da cui fu particolarmente influenzato.\nEsegu\u00ec parecchie incisioni di paesaggi da suoi disegni.\nFurono suoi allievi i figli Simon e Jacob, Theodorus Bernoille, Marcus de Bye, Gamaliel Day, Alexander Havelaer e Anthony Schinckels."}
{"id": "4701165", "revid": "253269", "url": "https://it.wikipedia.org/wiki?curid=4701165", "title": "Mary McAllister", "text": "Attrice bambina, esord\u00ec a sei anni sullo schermo, girando \"Despair\" (1915), un cortometraggio prodotto dalla Essanay di Chicago, compagnia per la quale lavor\u00f2 fino a che questa non chiuse i battenti.\nNel 1927 il suo nome venne inserito nell'elenco delle WAMPAS Baby Stars, le giovani stelle emergenti dello spettacolo.\nLa sua carriera cinematografica, iniziata nel 1915 e durata fino al 1930, copre un arco di quindici anni.\nApparve per l'ultima volta sullo schermo in un piccolo ruolo non accreditato nel film \"Madame Satan\" (1930) di Cecil B. DeMille. La giovane attrice all'epoca aveva solo 21 anni.\nMor\u00ec a Del Mar, in California, all'et\u00e0 di 81 anni, il 1\u00ba maggio 1991."}
{"id": "4701169", "revid": "481666", "url": "https://it.wikipedia.org/wiki?curid=4701169", "title": "Bobby Bolder", "text": ""}
{"id": "4701174", "revid": "73843", "url": "https://it.wikipedia.org/wiki?curid=4701174", "title": "Coppa del Mondo di biathlon 2014", "text": "La Coppa del Mondo di biathlon 2014 fu la trentasettesima edizione della manifestazione organizzata dall'Unione Internazionale Biathlon; inizi\u00f2 il 24 novembre 2013 a \u00d6stersund, in Svezia, e si concluse il 23 marzo 2014 a Oslo Holmenkollen, in Norvegia. Nel corso della stagione si tennero a So\u010di i XXII Giochi olimpici invernali, non validi ai fini della Coppa del Mondo (tranne la gara di staffetta mista), il cui calendario contempl\u00f2 dunque un'interruzione nel mese di febbraio.\nIn campo maschile furono disputate 25 delle 26 gare in programma (21 individuali, 4 a squadre), in 9 diverse localit\u00e0. Il francese Martin Fourcade vinse sia la coppa di cristallo, il trofeo assegnato al vincitore della classifica generale, sia quelle di sprint, di inseguimento e di partenza in linea; il norvegese Emil Hegle Svendsen vinse la Coppa di individuale. Fourcade era il detentore uscente della Coppa generale.\nIn campo femminile furono disputate 24 delle 26 gare in programma (21 individuali, 3 a squadre), in 9 diverse localit\u00e0. La finlandese Kaisa M\u00e4k\u00e4r\u00e4inen si aggiudic\u00f2 la coppa di cristallo, il trofeo assegnato alla vincitrice della classifica generale. In seguito, i risultati conseguiti dalla biatleta russa Olga Zaitseva vennero annullati per doping. Per effetto del ricalcolo dei punteggi conseguente all'esclusione della Zaitseva, Tora Berger avrebbe scavalcato Kaisa M\u00e4k\u00e4r\u00e4inen in classifica generale; tuttavia l'IBU a dicembre 2021 deliber\u00f2 di assegnare la coppa del mondo a entrambe, non ritenendo giusto che un atleta \"pulito\" venga svantaggiato per infrazioni al regolamento antidoping commesse da altri atleti. Pertanto la coppa di cristallo \u00e8 stata assegnata ex-aequo ad entrambe.\nKaisa M\u00e4k\u00e4r\u00e4inen vinse anche le coppe di sprint e di inseguimento; la bielorussa Dar\u2033ja Domra\u010dava vinse la Coppa di partenza in linea e la ceca Gabriela Soukalov\u00e1 quella di individuale. Tora Berger era la detentrice uscente della Coppa generale.\nLe staffette miste inserite in calendario furono due, disputate in altrettante localit\u00e0.\nUomini.\nRisultati.\nLegenda:\nIN = individuale (20\u00a0km)\nSP = sprint (10\u00a0km)\nPU = inseguimento (12,5\u00a0km)\nMS = partenza in linea (15\u00a0km)\nRL = staffetta (4x7,5\u00a0km)\nDonne.\nRisultati.\nLegenda:\nIN = individuale (20\u00a0km)\nSP = sprint (10\u00a0km)\nPU = inseguimento (12,5\u00a0km)\nMS = partenza in linea (15\u00a0km)\nRL = staffetta (4x7,5\u00a0km)\nMisto.\nRisultati.\nLegenda:\nMX = staffetta mista 2x6 km + 2x7,5\u00a0km\nRisultati.\nPrima vittoria in Coppa del Mondo.\nUomini \nDonne \nPrimo podio in Coppa del Mondo.\nUomini \nDonne \nRitiri.\n\"I seguenti atleti si sono ritirati durante la stagione 2013-14\"\nUomini \nDonne "}
{"id": "4701177", "revid": "481666", "url": "https://it.wikipedia.org/wiki?curid=4701177", "title": "Little Mary McAllister", "text": ""}
{"id": "4701181", "revid": "729019", "url": "https://it.wikipedia.org/wiki?curid=4701181", "title": "Giretsu Kuteitai", "text": " era un'unit\u00e0 di forze speciali aerotrasportate, formata da paracadutisti dell'Esercito Imperiale giapponese.\nStoria.\nDopo che i bombardieri strategici Boeing B-29 Superfortress dell'USAAF basati alle Isole Marianne iniziarono a bombardare Tokyo, alla 1\u00aa Brigata d'assalto del Teishin Shudan (i paracadutisti dell'esercito) venne ordinato di creare un'unit\u00e0 commando con la missione di attaccare e distruggere l'aeroporto di Aslito (Saipan). Il capitano Michiro Okuyama, comandante della compagnia genio della brigata ed addestrato alle tecniche di sabotaggio e demolizione, venne scelto per guidare il commando; egli stesso selezion\u00f2 126 uomini della sua compagnia per formare la prima unit\u00e0 paracadutista \"Giretsu\". Essa, basata presso la scuola aeronautica dell'Esercito Imperiale a Saitama, venne inizialmente organizzata su una sezione comando, quattro plotoni ed una squadra indipendente. Il reparto comprendeva anche 8 ufficiali dell'intelligence e due radiotelegrafisti.\nTattiche.\nLe operazioni del \"Giretsu\" dovevano essere intraprese nella notte, precedute da bombardamenti aerei. Dopo di questi, l'unit\u00e0 sarebbe stata infiltrata sul campo di aviazione da distruggere, schiantandovisi con i suoi aerei da trasporto. Non essendo prevista l'esfiltrazione del personale del commando e considerando l'atteggiamento giapponese nei confronti della resa, il \"Giretsu\" poteva essere considerata una forza kamikaze.\nOperazioni.\nL'attacco alle installazioni americane sulle isole Marianne era previsto per il 24 dicembre 1944, ma venne rimandato dopo che un bombardamento americano aveva danneggiato la base di rifornimento ad Iwo Jima. Questa operazione venne cancellata quando i marines sbarcarono ad Iwo Jima in marzo; venne pianificato quindi un attacco a questa isola, ma anche questa operazione venne cancellata a causa della caduta della guarnigione dell'isola.\nIl 1\u00ba aprile gli americani occuparono Okinawa. I caccia dislocati sulle piste sulla costa occidentale dell'isola iniziarono ad intercettare ed abbattere gli aerei kamikaze destinati ad attaccare la flotta della US Navy. Il servizio aeronautico dell'Esercito Imperiale richiese quindi l'intervento del \"Giretsu\" per neutralizzare tali piste. Questa operazione, chiamata \"Operazione Gi-gou\", venne autorizzata il 18 maggio.\nLa notte del 24 maggio 1945, 12 Ki-21 IIbs al comando del capitano Chuichi Suwabe, ognuno con 14 commandos, decollarono alla volta di Okinawa; 8 aerei si diressero sul campo di Yomitan, 4 su Kadena. Quattro aerei abortirono la missione per noie ai motori, tre furono abbattuti; tuttavia cinque aerei tentarono di atterrare a Yomitan, approfittando dell'attacco diversivo di 50 tra caccia e bombardieri del servizio aereo dell'Esercito e della Marina Imperiale. Un solo Ki-21 IIbs riusc\u00ec ad atterrare; 10 incursori, armati di fucili mitragliatori ed esplosivi, distrussero 70\u00a0000 galloni di carburante e 9 velivoli, danneggiandone altri 29 ed uccidendo due avieri, prima di essere uccisi dai difensori. Solo un incursore sopravvisse, riunendosi alle truppe giapponesi il 12 giugno.\nUn secondo attacco su larga scala, denominato \"Operazione Ken-gou\", venne fissato per le notti tra il 19 ed il 25 agosto, avente come obiettivo la distruzione dei B-29 stanziati nelle diverse basi delle Marianne. L'operazione avrebbe coinvolto 900 commandos trasportati da 60 aerei. La resa del Giappone il 15 agosto port\u00f2 alla cancellazione dell'operazione.\nUniformi ed equipaggiamento.\nIl personale del \"Giretsu\" indossava speciali uniformi mimetiche fatte a mano ed impiegavano attrezzature speciali. La maggior parte degli incursori erano armati di mitra Type 100, fucili Type 99 con baionette Type 30, mitragliatrici leggere Type 99 e pistole Type 94; erano dotati inoltre di lanciagranate Type 89, granate Type 99 e mine anticarro Type 99."}
{"id": "4701184", "revid": "827882", "url": "https://it.wikipedia.org/wiki?curid=4701184", "title": "Flamewar", "text": ""}
{"id": "4701186", "revid": "599013", "url": "https://it.wikipedia.org/wiki?curid=4701186", "title": "Sergej Rusinov", "text": "Biografia.\nIn Coppa del Mondo ottenne il primo risultato di rilievo il 13 marzo 1997 a Novosibirsk (30\u00b0), il primo podio il 16 gennaio 2002 a Ruhpolding (3\u00b0) e l'unica vittoria il 16 gennaio 2003 nella medesima localit\u00e0.\nIn carriera prese parte a un'edizione dei Giochi olimpici invernali, (37\u00b0 nella sprint, 31\u00b0 nell'inseguimento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMX = staffetta mista"}
{"id": "4701187", "revid": "104458", "url": "https://it.wikipedia.org/wiki?curid=4701187", "title": "Sergey Rusinov", "text": ""}
{"id": "4701188", "revid": "104458", "url": "https://it.wikipedia.org/wiki?curid=4701188", "title": "Serguei Rousinov", "text": ""}
{"id": "4701196", "revid": "287204", "url": "https://it.wikipedia.org/wiki?curid=4701196", "title": "Campionati mondiali di tiro a volo 1989", "text": "I campionati mondiali di tiro 1987 furono la ventitreesima edizione dei campionati mondiali di questo sport e si disputarono a Montecatini Terme."}
{"id": "4701197", "revid": "15756", "url": "https://it.wikipedia.org/wiki?curid=4701197", "title": "Ferr\u00e9ol Cannard", "text": "Biografia.\nIn Coppa del Mondo esord\u00ec il 30 novembre 2000 a Hochfilzen/Anterselva (19\u00b0), il primo podio il 26 gennaio 2002 ad Anterselva (2\u00b0) e l'unica vittoria il 16 gennaio 2003 a Ruhpolding.\nIn carriera prese parte a due edizioni dei Giochi olimpici invernali, (77\u00b0 nell'individuale) e (31\u00b0 nella sprint, 40\u00b0 nell'inseguimento, 3\u00b0 nella staffetta), e a sette dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4701198", "revid": "287204", "url": "https://it.wikipedia.org/wiki?curid=4701198", "title": "Ferreol Cannard", "text": ""}
{"id": "4701200", "revid": "1776051", "url": "https://it.wikipedia.org/wiki?curid=4701200", "title": "HMS Theseus (R64)", "text": "La HMS \"Theseus\" (Pennant number R64), terza nave da guerra della Royal Navy britannica a portare questo nome, \u00e8 stata una portaerei classe Colossus. Impostata dalla Fairfield Shipbuilding and Engineering Company a Govan, in Scozia, nel 1943, venne varata il 6 luglio 1944 ed entr\u00f2 in servizio il 9 febbraio 1946, a Seconda guerra mondiale oramai conclusa.\nVenne tuttavia utilizzata in combattimento durante la Guerra di Corea e durante la Crisi di Suez, nel corso della quale ebbe luogo il primo attacco su larga scala effettuato con elicotteri, avvenuto il 6 novembre 1956, nel quale elicotteri Bristol Sycamore e Westland Whirlwind decollati dalla Ocean e dalla Theseus, sbarcarono 425 uomini del 45\u00b0 Commando e pi\u00f9 di 20 tonnellate di attrezzature a Port Said in soli 90 minuti. La Theseus rimase in servizio fino al 1962, anno della sua radiazione e successiva demolizione ad Inverkeithing."}
{"id": "4701201", "revid": "76963", "url": "https://it.wikipedia.org/wiki?curid=4701201", "title": "Ashlyn Sanchez", "text": ""}
{"id": "4701202", "revid": "599013", "url": "https://it.wikipedia.org/wiki?curid=4701202", "title": "Vermentino di Gallura frizzante", "text": "Il Vermentino di Gallura frizzante \u00e8 un vino DOCG la cui produzione \u00e8 consentita nella Sassari.\nInformazioni sulla zona geografica.\nVedi: Vermentino di Gallura DOCG\nStoria.\nVedi: Vermentino di Gallura DOCG\nPrecedentemente l'attuale disciplinare DOCG era stato:\nProduzione.\n\"Provincia, stagione, volume in ettolitri\""}
{"id": "4701203", "revid": "767487", "url": "https://it.wikipedia.org/wiki?curid=4701203", "title": "Marko Dolenc", "text": "Biografia.\nCarriera nello sci di fondo.\nInizi\u00f2 praticando principalmente lo sci di fondo; in Coppa del Mondo esord\u00ec il 12 dicembre 1992 a Ramsau am Dachstein (126\u00ba) e ottenne il miglior piazzamento il 9 gennaio 1996 a \u0160trbsk\u00e9 Pleso (50\u00ba). Prese parte a un'edizione dei Campionati mondiali, Thunder Bay 1995 (86\u00ba nella 10\u00a0km).\nCarriera nel biathlon.\nDal 1998 si dedic\u00f2 al biathlon, pur continuando a partecipare saltuariamente a gare minori di sci di fondo; in Coppa del Mondo, dove aveva gi\u00e0 ottenuto un piazzamento di rilievo a inizio carriera - il 18 dicembre 1993 a Pokljuka (98\u00b0) -, conquist\u00f2 il primo podio il 26 gennaio 2002 ad Anterselva (3\u00ba).\nNella sua carriera da biatleta prese parte a un'edizione dei Giochi olimpici invernali, (27\u00ba nella sprint, 29\u00ba nell'inseguimento, 13\u00ba nell'individuale, 10\u00ba nella staffetta), e a quattro dei Campionati mondiali (5\u00ba nella staffetta a Chanty-Mansijsk 2003 il miglior piazzamento)."}
{"id": "4701205", "revid": "181699", "url": "https://it.wikipedia.org/wiki?curid=4701205", "title": "Alfabeto pashtu", "text": "L'alfabeto pashtu (Pashto: \u067e\u069a\u062a\u0648 \u0627\u0644\u0641\u0628\u06d0 pax\u030cto alifbe) \u00e8 una forma modificata dell'alfabeto arabo con l'aggiunta di alcune lettere da adattare ai fonemi usati nel pashto che non si trovano nella lingua araba.\nNel XVII secolo crebbe un dibattito sulle linee di scrittura. Il movimento dei Roshani eterodossi scrisse la sua letteratura per lo pi\u00f9 in uno stile persiano chiamato Nasta'liq. I seguaci di Akhund Darweza e Akhund stesso, che si vedevano come difensori della religione contro l'influenza del sincretismo, scrissero pashto nel Naskh arabizzato, che \u00e8 generalmente usato nella scrittura dell'era moderna del pashto grazie alla sua pi\u00f9 facile adattabilit\u00e0 alla composizione.\nAnche riprodotto litograficamente il pashto \u00e8 posto con la calligrafia Naskh come regola generale, sin da quando fu adottato come la norma.\nL'alfabeto pashtu ha diverse lettere che non compaiono nella scrittura araba. Per esempio le lettere che rappresentano le consonanti retroflesse /\u0288\u2009/, /\u0256\u2009/, /\uf269\u2009/ and /\u0273\u2009/ sono scritte come le lettere arabe te, d\u0101l, re e nun con una legatura in basso chiamata \"pan\u1e0dak\", \"\u011fa\u1e5bwanday\" o anche \"sk\u0259\u1e47ay\", che assomiglia a un piccolo cerchio: rispettivamente \u0693, \u0689, \u067c, e \u06bc.\nLe lettere \u069a e \u0696 (x\u030c\u012bn/\u1e63\u030c\u012bn e \u01f5e/\u1e93\u030ce) assomigliano a s\u012bn (\u0633) e re (\ufead) con un punto sopra e sotto. Altre lettere esclusive per il Pashto sono \u0685 e \u0681, che portano rispettivamente tre punti e una hamza (\u0621) sopra; \u0685 \u00e8 anche usata nell'imparentata Lingua corasmia (ora estinta) per rappresentare sia /t\u0361s/ che /d\u0361z/.\nIl Pashto aggiunge inoltre le lettere \u06cc, \u06d0, \u06c0, e \u06cd come vocali aggiuntive e dittonghi.\nLettere.\nSotto sono elencate le 44 lettere dell'alfabeto pashto. Sono inclusi anche i dialetti pashto meridionale, centrale e settentrionale."}
{"id": "4701206", "revid": "104458", "url": "https://it.wikipedia.org/wiki?curid=4701206", "title": "Aleksander Grajf", "text": ""}
{"id": "4701207", "revid": "599013", "url": "https://it.wikipedia.org/wiki?curid=4701207", "title": "E.J. Henderson", "text": "Biografia.\nE. J. \u00e8 fratello maggiore di Erin con il quale ha giocato assieme nei Vikings per 4 stagioni.\nCarriera universitaria.\nDopo aver frequentato la Aberdeen High School Henderson accett\u00f2 la proposta dell'Universit\u00e0 del Maryland, con la cui squadra di football, i Terrapins, fu \"redshirt\" il primo anno. Nel 1999 prese parte a tutti ed 11 gli incontri in programma, ma fu relegato principalmente al ruolo di riserva pur prendendo parte come titolare a due incontri (contro Florida State e Virginia) sul finire della stagione in sostituzione del compagno di reparto Kevin Bishop. Henderson chiuse l'anno con 1 sack e 39 tackle, 18 dei quali messi a segno nelle due partite disputate da titolare.\nNel 2000 fu quindi promosso titolare, scendendo in campo dall'inizio in tutti e 10 gli incontri disputati (salt\u00f2 il match contro i Clemson Tigers a causa di una distorsione al ginocchio). Nella sua stagione da sophomore Henderson guid\u00f2 la sua squadra e fu settimo nella Atlantic Coast Conference (ACC) in tackle totali (107) e fu secondo nei Terrapins in tackle con perdita di yard (13) e tackle solitari (70), facendo inoltre registrare nell'ultimo incontro dell'anno contro Georgia Tech il record ateneo di tackle in una singola gara (18).\nNel 2001 Henderson fece un ulteriore passo in avanti verso la definitiva maturazione, divenendo uno dei middle linebacker pi\u00f9 dominanti del panorama universitario, totalizzando in 11 incontri (di cui 10 disputati come titolare) 150 tackle, di cui 103 solitari, 6 sack, 4 passaggi deviati, un intercetto, un fumble forzato, un fumble recuperato e 2 calci bloccati. Con i suoi 28 tackle con perdita, oltre a classificarsi secondo a livello nazionale nella specialit\u00e0, stabil\u00ec anche il nuovo record ateneo dei Terrapins superando di 4 lunghezze il record stabilito dal grande Randy White nel lontano 1974. Numerosi furono per lui i riconoscimenti a seguito di questa stagione, come il premio quale miglior giocatore dell'anno (quarto Terrapins della storia a ricevere tale riconoscimento dopo Bernie Faloney nel 1953, Bob Pellegrini nel 1955 e Randy White nel 1974) e miglior difensore dell'anno della Atlantic Coast Conference e l'inserimento nei First-Team All-American e All-ACC e tra i 3 finalisti del prestigioso Butkus Award riservato al miglior linebacker a livello collegiale degli Stati Uniti. Unica, grande, delusione dell'anno per i Terrapins fu la sconfitta all'Orange Bowl contro i Florida Gators, in cui la difesa guidata dal titolare Henderson concesse ben 659 yard tra passaggi e corse (record dell'Orange Bowl) e 56 punti.\nNel 2002, Henderson si conferm\u00f2 sugli alti livelli della stagione precedente, incrementando le sue statistiche a 175 tackle (di cui 135 solitari e 40 assistiti), 8,5 sack, 4 passaggi deviati, 2 intercetti ed un fumble forzato ritornato in touchdown per 36 yard. Quell'anno i Terrapins non riuscirono a riconfermarsi campioni della ACC ma invitati al Peach Bowl in rappresentanza della loro conference, sconfissero i Tennessee Volunteers 30-3. Henderson mettendo a referto 3 sack, 4 tackle con perdita di yard, 4 passaggi deviati e un fumble forzato, fu eletto Defensive MVP dell'evento. Henderson per il secondo anno consecutivo fu eletto Difensore dell'anno della ACC ed inserito nel First Team All-American e nel First Team All-ACC. Egli inoltre vinse il Chuck Bednarik Award ed il Butkus Award, come miglior difensore e come miglior linebacker dell'anno a livello collegiale, il Jack Lambert Award e fu finalista del Lombardi Trophy e del Bronko Nagurski Trophy (vinti entrambi dal futuro linebacker dei Baltimore Ravens Terrell Suggs).\nMinnesota Vikings.\nInizialmente pronosticato per una chiamata al primo giro del Draft NFL 2003, i dubbi sulla sua velocit\u00e0 contribuirono a farlo scendere al secondo giro dove fu selezionato dai Minnesota Vikings con la 40\u00aa scelta assoluta.\nNella sua prima stagione con la maglia dei Vikings, Henderson fu riserva del titolare Greg Biekert giocando nel ruolo di weak-side linebacker e scendendo comunque in campo in tutti e 16 gli incontri della stagione regolare (aumentando il minutaggio nella seconda parte del campionato) e mettendo a segno 32 tackle di cui 27 solitari e 5 assistiti. L'anno successivo fu promosso middle linebacker titolare (salvo poi tornare nel ruolo di weak-side linebacker dopo lo scambio di Randy Moss con gli Oakland Raiders, che port\u00f2 tra le altre cose il linebacker Napoleon Harris in Minnesota) e disput\u00f2 14 incontri mettendo a segno 93 tackle (di cui 65 solitari e 28 assistiti), un sack e 3 passaggi deviati. Nel 2005 prese parte a 15 match partendo titolare in 14 incontri: nella prima della stagione contro i Buccaneers part\u00ec dalla panchina e salt\u00f2 il match contro i Saints a causa di una distorsione alla caviglia. A fine stagione chiuse al terzo posto tra i Vikings con 74 tackle (53 solitari e 22 assistiti), un sack ed un passaggio deviato.\nNel 2006 Henderson diede segni di miglioramento, prendendo parte come titolare a tutti e 16 gli incontri della stagione regolare e disputando gare di notevole spessore come contro i Lions, quando ritorn\u00f2 per 45 yard in touchdown un intercetto (l'unico in carriera), o come contro i Jets quando mise a segno ben 13 tackle ed un fumble recuperato. Egli chiuse la stagione con 110 tackle (77 solitari e 33 assistiti), 3 sack, 4 passaggi deviati, 2 intercetti ed un touchdown messi a referto, contribuendo al 4\u00ba posto in total offense ed al 1\u00ba in run defense nella NFL e guadagnandosi il rinnovo del contratto (quinquennale a 25 milioni di dollari di cui 10 garantiti).\nIl 2007 vide per la prima volta Henderson impiegato in tutte e 16 le gare disputate da titolare nel ruolo di middle linebacker nello schema Tampa-2 adottato dai Vikings (una difesa 4-3 in cui il middle linebacker protegge in copertura nel mezzo sia a medio che corto raggio). Fu questa la stagione migliore di Henderson che mise a segno 118 tackle (94 solitari e 24 assistiti), 4,5 sack, 4 passaggi deviati, 3 fumble forzati e 2 recuperati, guidando i Vikings in tackle in ben 12 partite su 16 e venendo eletto dai compagni di squadra Defensive MVP. L'anno seguente fu raggiunto in squadra dal fratello Erin, non selezionato da alcuna squadra al Draft NFL 2008 ma ingaggiato dai Vikings durante l'estate. E. J., nominato capitano della difesa, ebbe un avvio di stagione ad alti livelli, mettendo a referto in 4 partite (3 volte fu titolare) 27 tackle, 1 sack, un fumble forzato ed uno recuperato quando arriv\u00f2 la doccia fredda dello slogamento di diverse dita del piede sinistro, occorsogli nel match di settimana 4 contro i Titans, che lo costrinse a chiudere anzitempo la stagione.\nNel 2009 Henderson dimostr\u00f2 di aver recuperato dall'infortunio arrivando a mettere a referto 83 tackle (63 solitari e 20 assistiti), 2 sack, un passaggio deviato ed un fumble recuperato in 12 partite di stagione regolare. Ancora una volta per\u00f2 arriv\u00f2 un bruttissimo infortunio alla gamba a porre fine alla sua stagione: durante il match di settimana 13 contro i Cardinals, cercando di fermare il running back Tim Hightower, urt\u00f2 il casco del compagno di squadra Jamarca Sanford torcendo cos\u00ec violentemente la sua gamba e fratturandosi il femore. In seguito, pass\u00f2 la notte a Phoenix dove fu operato. Subito partirono speculazioni circa suo prosieguo di carriera e la volont\u00e0 dei Vikings di credere ancora in lui, considerato anche l'infortunio della precedente stagione, tuttavia Henderson non solo fu disponibile per il training camp estivo del 2010 ed il suo percorso di riabilitazione fu presentato dai medici dei Vikings ai colleghi delle altre franchigie come modello da seguire, ma disput\u00f2 anche da titolare tutti e 16 gli incontri della stagione regolare mettendo a referto 108 tackle (71 solitari e 37 assistiti), 1 sack, 3 intercetti (fino a quel momento ne aveva messi a segno solo 2 in tutta la sua carriera), un fumble forzato ed uno ricoperto, guidando i Vikings in intercetti ex aequo con Husain Abdullah. A fine stagione, fu premiato con la prima ed unica convocazione in carriera per il Pro Bowl in sostituzione dell'indisponibile Jonathan Vilma (in seguito, all'ultimo momento Vilma risolse i suoi problemi personali e gioc\u00f2 al posto di Henderson). Nel 2011 Henderson mise a segno in 16 incontri altri 107 tackle (78 solitari e 29 assistiti), 3 passaggi deviati, 2 sack e 3 fumble forzati, ma ciononostante i Vikings decisero a causa dell'et\u00e0 (32 anni) e a causa degli infortuni di non esercitare la franchise tag sul giocatore, che cos\u00ec non trovando squadre pronte ad ingaggiarlo in estate, decise di ritirarsi.\nStatistiche.\nAltre attivit\u00e0.\nLaureato nel 2002 in criminologia e giustizia criminale presso l'Universit\u00e0 del Maryland, dopo il suo ritiro ha fondato la Youth Pro Fitness and Nutrition, una compagnia gestita da atleti professionisti e volta a dare consigli su salute e nutrizione ai bambini compresi dai 7 ai 13 anni nell'area metropolitana di Minneapolis e Saint Paul. Nel 2007 aveva fondato anche la E. J. Henderson Youth Foundation, una fondazione nata con lo scopo di aiutare (Henderson stesso diede inizio alla raccolta fondi donando in prima persona 100.000 dollari) i ragazzi che vivono in famiglie economicamente disagiate di Minneapolis e St. Paul tramite programmi di studio, sportivi e di vita civile. Per questa sua attenzione nei confronti dei giovani delle Twin Cities, nel 2009 fu eletto Vikings Man Of The Year.\nE. J. \u00e8 sposato e padre di due figli."}
{"id": "4701211", "revid": "104913563", "url": "https://it.wikipedia.org/wiki?curid=4701211", "title": "Sa\u0161o Grajf", "text": "Biografia.\nCarriera nello sci di fondo.\nInizi\u00f2 praticando lo sci di fondo: prese parte a due edizioni dei Giochi olimpici invernali, (48\u00ba nella 15\u00a0km) e (44\u00ba nella 15\u00a0km, 53\u00ba nella 30\u00a0km, 52\u00ba nella 50\u00a0km).\nCarriera nel biathlon.\nDal 1988 si dedic\u00f2 al biathlon; in Coppa del Mondo ottenne il primo risultato di rilievo il 19 gennaio 1989 a Borovec (61\u00ba) e l'unico podio il 26 gennaio 2002 ad Anterselva (3\u00ba).\nNella sua carriera da biatleta prese parte ad altre tre edizioni dei Giochi olimpici invernali, (33\u00ba nella sprint, 24\u00ba nell'individuale, 20\u00ba nella staffetta), (40\u00ba nella sprint, 25\u00ba nell'individuale, 12\u00ba nella staffetta) e (59\u00ba nella sprint, 46\u00ba nell'inseguimento, 10\u00ba nella staffetta), e a sei dei Campionati mondiali (7\u00ba nella staffetta a Kontiolahti/Oslo 1999 e a Pokljuka 2001 i migliori piazzamenti).\nCarriera da allenatore.\nDopo il ritiro \u00e8 diventato allenatore dei biatleti nei quadri della nazionale slovena."}
{"id": "4701212", "revid": "287204", "url": "https://it.wikipedia.org/wiki?curid=4701212", "title": "Saso Grajf", "text": ""}
{"id": "4701213", "revid": "104458", "url": "https://it.wikipedia.org/wiki?curid=4701213", "title": "Aleksandar Grajf", "text": ""}
{"id": "4701214", "revid": "104458", "url": "https://it.wikipedia.org/wiki?curid=4701214", "title": "Sasu Grajf", "text": ""}
{"id": "4701221", "revid": "767487", "url": "https://it.wikipedia.org/wiki?curid=4701221", "title": "Gianmarco Raimondo", "text": "Carriera.\nRaimondo inizi\u00f2 la sua carriera nel motorsport nel 2000, nel karting, in cui ha corso sino al 2007. Nella stagioni 2007 e 2008 Raimondo corse nello Skip Barber Southern Regional Series, concludendo al 20\u00ba posto la sua prima esperienza in monoposto. Nel 2008 entra a far parte del Team Autotecnica, nella Formula BMW americana. Vinse entrambe le gare nel primo weekend e concluse la stagione al 3\u00ba posto, il migliore tra i debuttanti. Nel 2009 corse nuovamente con Autotecnica. Corse tutte le gare del campionato e ne vinse una. Fin\u00ec l'anno nuovamente al 3\u00ba posto.\nNel 2009 Raimondo corse anche per un weekend di gara nella Formula 3 italiana, chiudendo al 19\u00ba posto nel campionato piloti e nel 2010 decise di correre in tutte le gare, con Lucidi Motorsport e concluse al 16\u00ba posto, mentre uno dei suoi compagni, St\u00e9phane Richelmi, fu 2\u00ba assoluto. Nel 2011 corse in Formula 3 Euro Series, inizialmente per Motopark Academy, ma dal quarto weekend di gara si trasferisce alla Prema Powerteam. Raimondo concluse la stagione con un 2\u00ba posto come miglior risultato e all'11\u00ba assoluto. Il suo compagno di squadra, Roberto Merhi, vinse il campionato.\nNel 2012, Raimondo partecip\u00f2 agli Open di Formula 3 europea con il team RP Motorsport. Il canadese vinse quattro gare e sal\u00ec sul podio dodici volte. A fine stagione fu 2\u00ba con 267 punti, solo cinque in meno del compagno di squadra Niccol\u00f2 Schir\u00f2. Nel 2013 debutt\u00f2 nella GP2 Series, gareggiando per il team Trident Racing a partire dal weekend di Singapore, senza ottenere posizionamenti a punti."}
{"id": "4701223", "revid": "201394", "url": "https://it.wikipedia.org/wiki?curid=4701223", "title": "Industrial", "text": ""}
{"id": "4701225", "revid": "62004", "url": "https://it.wikipedia.org/wiki?curid=4701225", "title": "Rossella Ratto", "text": "\u00c8 sorella dei ciclisti professionisti Daniele Ratto e (da parte di madre) Enrico Peruffo.\nCarriera.\nGli esordi e le stagioni tra le Juniores.\nNata in Piemonte ma cresciuta a Colzate, in Val Seriana, tra il 2006 e il 2007 gareggia nella categoria Esordienti con la Dielle Ceramiche di Verdello, ottenendo una ventina di successi. Nel 2008, nella stagione del debutto tra le Allieve con l'ASD Pedale Senaghese di Senago, coglie il secondo posto nella prova a cronometro ai campionati italiani di Montichiari. Si migliora l'anno dopo, quando si aggiudica il titolo nazionale nella medesima specialit\u00e0 e categoria ai campionati tricolori di Imola. Nello stesso anno vince anche la prestigiosa Coppa Rosa.\nNel 2010 passa nella categoria Juniores con il team Carmiooro-NGC di Cassina Rizzardi, vincendo dieci gare, tra cui il Gran Premio Liberazione a Crema (gara internazionale) e il Gran Premio di San Secondo Parmense; si classifica inoltre terza a cronometro e in linea ai campionati italiani in Veneto, ottava a cronometro e terza in linea ai campionati europei di Ankara, nonch\u00e9 seconda in linea ai campionati del mondo di Offida, battuta in volata dalla francese Pauline Ferrand-Pr\u00e9vot. Nel 2011, sempre tra le Juniores, si trasferisce alla Giusfredi Ciclismo-Verinlegno-Fabiani di Vangile, in Toscana. Durante l'anno ottiene otto successi, laureandosi campionessa italiana a cronometro e campionessa europea di categoria sia in linea che a cronometro; in stagione \u00e8 anche quinta nella prova a cronometro Juniores ai campionati del mondo di Copenaghen.\n2012-2013: il debutto da Elite e il bronzo mondiale.\nNel 2012 debutta tra le Elite sempre con il team Giusfredi, che sponsorizzato Verinlegno-Fabiani fa anch'esso il suo esordio nella categoria UCI. Durante l'anno non ottiene vittorie, mette comunque a referto numerosi piazzamenti \u2013 terza nella Muri Fermani, settima (e miglior giovane) nella classifica generale del Giro della Toscana, seconda nel Memorial Cesare Del Cancia \u2013 e si classifica quattordicesima, terza miglior giovane, al Giro d'Italia. Nel finale di stagione viene inoltre convocata in Nazionale per la prova in linea Elite dei campionati del mondo di Valkenburg: in quella prova, pur risultando la pi\u00f9 giovane in gara, riesce a ottenere il sesto posto finale.\nPer la stagione 2013 si trasferisce tra le file della Hitec Products UCK, formazione norvegese, raggiungendo la connazionale Elisa Longo Borghini. Apre la stagione con l'ottavo posto al Trofeo Alfredo Binda-Comune di Cittiglio, prova di Coppa del mondo, si piazza poi quarta a cronometro e terza in linea ai campionati italiani in Trentino; in luglio \u00e8 invece dodicesima nella classifica finale del Giro d'Italia, e quindi seconda a cronometro e quarta in linea (categoria Under-23) ai campionati europei in Repubblica Ceca. In agosto si piazza ottava all'Open de Su\u00e8de Vargarda e decima al Grand Prix de Plouay, entrambe gare di Coppa del mondo, mentre in settembre va vicina al successo di tappa sia al Tour de l'Ard\u00e8che che al Giro della Toscana. Partecipa quindi ai campionati del mondo di Firenze. Dopo aver concluso al diciassettesimo posto la prova a cronometro, riesce a restare con le migliori e infine a chiudere al terzo posto la gara in linea, preceduta soltanto da Marianne Vos ed Emma Johansson. Coglie cos\u00ec l'unica medaglia italiana nella rassegna iridata toscana.\nDal 2014: le prime vittorie.\nPer il 2014 viene ingaggiata dall'Estado de M\u00e9xico-Faren, squadra italo-messicana diretta da Walter Ricci Petitoni. In maggio ottiene la prima vittoria da Elite, vincendo la seconda tappa del Women's Tour nel Regno Unito \u2013 conclude la gara al terzo posto della generale, miglior giovane. Tra giugno e luglio ottiene altri buoni risultati: conclude quarta alla Auensteiner-Radsporttage, facendo sue le classifiche delle scalatrici e delle giovani, quarta sia a cronometro che in linea ai campionati italiani Elite, terza al Giro del Trentino, ottava a cronometro e decima in linea (gare Under-23) ai campionati europei in Svizzera. Tra agosto e settembre \u00e8 invece quarta al Tour of Norway, al Grand Prix de Plouay-Bretagne (valido per la Coppa del mondo) e al Tour de l'Ard\u00e8che. Dopo aver partecipato ai campionati del mondo di Ponferrada, in ottobre ottiene il secondo successo da Elite, vincendo in solitaria sul San Luca il Giro dell'Emilia Internazionale.\nA fine 2014 lascia il team Estado de M\u00e9xico per vestire la maglia della Inpa Sottoli Giusfredi, nuova formazione UCI con sede a Vangile avente come team manager sua madre, Monica Lo Verso. In stagione non ottiene vittorie: si classifica comunque quinta nella prova in linea dei Giochi europei di Baku, quarta ai campionati nazionali a cronometro e terza, oltre che miglior giovane, al Tour de l'Ard\u00e8che; partecipa infine anche ai campionati del mondo di Richmond. Al termine della stagione lascia la Inpa Sottoli per vestire la divisa del neonato team statunitense Cylance Pro Cycling, andando ad affiancare le connazionali Rachele Barbieri e Valentina Scandolara."}
{"id": "4701227", "revid": "599013", "url": "https://it.wikipedia.org/wiki?curid=4701227", "title": "Franti\u0161ek Peyr", "text": "Dopo aver partecipato all'Olimpiade di Anversa, il 6 maggio 1923 esordisce in Nazionale contro la Danimarca (2-0)."}
{"id": "4701229", "revid": "599013", "url": "https://it.wikipedia.org/wiki?curid=4701229", "title": "Karel Steiner", "text": "Carriera.\nClub.\nDal 1918 al 1922 gioca nel Viktoria \u017di\u017ekov, prima di passare allo Sparta Praga. Nelle capitale cecoslovacca porta a casa tre campionati cecoslovacchi (due riconosciuti) prima di tornare, nel 1927, a \u017di\u017ekov. Rimane nella societ\u00e0 fino al 1934, anno del suo decesso.\nNazionale.\nIl 29 agosto del 1920 esordisce con la Cecoslovacchia all'Olimpiade di Anversa contro la Norvegia (4-0). In semifinale sigla una rete alla Francia (1-4) e in finale affronta il Belgio: al 39', sul 2-0 per i belgi, Steiner viene espulso e pochi minuti dopo la Nazionale decide di abbandonare l'incontro a causa dell'arbitraggio sfavorevole. Totalizza 14 presenze e 3 reti con la Cecoslovacchia."}
{"id": "4701230", "revid": "599013", "url": "https://it.wikipedia.org/wiki?curid=4701230", "title": "Anton\u00edn Janda", "text": "Carriera.\nClub.\nTra il 1908 e il 1916 gioca nel SK Praga VII. Nel 1916 passa allo Sparta Praga, andando a comporre quello che verr\u00e0 definito come l\"'Iron Sparta\" e divenendo uno dei giocatori cecoslovacchi pi\u00f9 popolari del periodo. Nel 1924 torna all'SK Praga VII.\nNazionale.\nPartecipa alle Olimpiadi di Anversa realizzando due triplette a Jugoslavia (0-7) e Norvegia (4-0). Il 26 febbraio del 1922 a Torino gioca la sua unica partita da capitano contro l'Italia, segnando anche l'unica rete cecoslovacca nell'1-1 finale."}
{"id": "4701231", "revid": "599013", "url": "https://it.wikipedia.org/wiki?curid=4701231", "title": "Otakar Mazal", "text": "Carriera.\nNazionale.\nPartecipa all'Olimpiade di Anversa, siglando tre reti alla Francia (1-4) in semifinale."}
{"id": "4701232", "revid": "599013", "url": "https://it.wikipedia.org/wiki?curid=4701232", "title": "Franti\u0161ek Kolenat\u00fd", "text": "Carriera.\nNazionale.\nPartecipa alle Olimpiadi di Anversa, giocando da titolare tutte e quattro le partite della sua Nazionale. Totalizza 28 incontri e 1 gol con la Cecoslovacchia."}
{"id": "4701233", "revid": "599013", "url": "https://it.wikipedia.org/wiki?curid=4701233", "title": "Vermentino di Gallura spumante", "text": "Il Vermentino di Gallura spumante \u00e8 un vino DOCG la cui produzione \u00e8 consentita nella provincia di Sassari.\nInformazioni sulla zona geografica.\nVedi: Vermentino di Gallura DOCG\nStoria.\nVedi: Vermentino di Gallura DOCG\nPrecedentemente l'attuale disciplinare DOCG era stato:"}
{"id": "4701235", "revid": "599013", "url": "https://it.wikipedia.org/wiki?curid=4701235", "title": "Vermentino di Gallura passito", "text": "Il Vermentino di Gallura passito \u00e8 un vino DOCG la cui produzione \u00e8 consentita nella provincia di Sassari.\nInformazioni sulla zona geografica.\nVedi: Vermentino di Gallura DOCG\nStoria.\nVedi: Vermentino di Gallura DOCG\nPrecedentemente l'attuale disciplinare DOCG era stato:"}
{"id": "4701237", "revid": "694292", "url": "https://it.wikipedia.org/wiki?curid=4701237", "title": "Termini - Vodafone (metropolitana di Roma)", "text": ""}
{"id": "4701239", "revid": "2045688", "url": "https://it.wikipedia.org/wiki?curid=4701239", "title": "Jacob Rees-Mogg", "text": "Biografia.\nConseguita la laurea presso l'universit\u00e0 di Oxford, Rees-Mogg ha lavorato nella City di Londra come gestore di investimenti nei mercati emergenti. Nel 2007 ha fondato una propria societ\u00e0, la \"Somerset Capital Management\". Nelle elezioni politiche del 1997 \u00e8 stato candidato Tory per il collegio scozzese di Central Fife, una zona di forte sostegno al partito laburista, e ha ricevuto il 9% dei voti. Nel 2001 \u00e8 stato candidato per il collegio di The Wrekin, nello Shropshire, e fu di nuovo il perdente.\nDurante la campagna elettorale generale 2010, \"The Times\" lo ha descritto come la caricatura di un Tory \"distaccato\" e \"altro-mondano\", definendolo come \"il peggior incubo di David Cameron\". Nonostante questo, Rees-Mogg \u00e8 diventato deputato nella camera dei comuni per il collegio di North East Somerset. Nel parlamento \u00e8 diventato famoso per il suo euroscetticismo. Il 24 luglio 2019 \u00e8 stato nominato Leader della Camera dei comuni e Lord presidente del Consiglio dal primo ministro Boris Johnson."}
{"id": "4701251", "revid": "1305772", "url": "https://it.wikipedia.org/wiki?curid=4701251", "title": "Chiesa delle Anime del Purgatorio", "text": " "}
{"id": "4701253", "revid": "93556", "url": "https://it.wikipedia.org/wiki?curid=4701253", "title": "Deossigenazione di Barton-McCombie", "text": "La deossigenazione di Barton-McCombie \u00e8 una reazione di chimica organica nella quale un gruppo funzionale ossidrile di un composto organico \u00e8 sostituito da un idrogeno, formando un gruppo alchilico. La reazione prende il nome dai chimici inglesi Derek Barton e Stuart McCombie.\nQuesta reazione di deossigenazione \u00e8 una sostituzione radicalica. Nella correlata decarbossilazione di Barton il reagente \u00e8 un acido carbossilico.\nMeccanismo.\nIl meccanismo di reazione \u00e8 catalitico e radicalico, e prevede un processo di iniziazione seguito da una fase di propagazione. Dapprima l'alcol (1) \u00e8 convertito in xantato (2). Usando azobisisobutironitrile (AIBN, 8) come iniziatore radicalico si decompone il tributilstannano (3) formando il radicale tributilstannile (4). Quest'ultimo strappa il gruppo xantato da 2 formando un radicale alchilico 5 e lo xantato di tributilstagno 7. Il legame zolfo\u2013stagno di 7 \u00e8 molto stabile e costituisce la forza guida per la reazione. Il radicale alchilico a sua volta strappa un atomo di idrogeno da una nuova molecola di tributilstannano fornendo il prodotto deossigenato desiderato (6) e una nuova specie radicalica (3) per propagare la reazione.\nVarianti.\nFonti alternative di idrogeno.\nIl principale svantaggio di questa reazione \u00e8 l'uso di tributilstannano che \u00e8 tossico, costoso e difficile da rimuovere dalla miscela di reazione. Una alternativa \u00e8 l'uso di ossido di tributilstagno come iniziatore radicalico e polimetilidridosilossano (PMHS) come fonte di idrogeno. Usando fenil clorotionoformato come materiale di partenza si genera infine solfuro di carbonile.\nTrialchilborani.\nDonatori di idrogeno ancora pi\u00f9 convenienti sono i complessi tialchlborano-acqua come il trimetilborano contaminato da piccole quantit\u00e0 di acqua.\nIn questo ciclo catalitico la reazione \u00e8 iniziata dall'ossidazione all'aria del trialchilborano 3, per dare il radicale metile 4. Questo radicale reagisce con lo xantato 2 formando la specie 7 e l'intermedio radicalico 5. Il complesso (CH3)3B\u2022H2O 3 fornisce un idrogeno al radicale 5 per dare l'alcano 6, mentre va a formare 4, cio\u00e8 acido dimetilborinico e un nuovo radicale metile.\nCalcoli teorici mostrano che la reazione di omolisi O\u2013H nel complesso borano\u2013acqua \u00e8 endotermica, con un'energia simile a quella della omolisi nel tributilstannano, ma molto minore della reazione di omolisi dell'acqua pura.\nEsempi di applicazione.\nUna variante di questa reazione \u00e8 stata usata in un passaggio della sintesi totale dell'azadiractina:\nNella sintesi totale della pallescensina B \u00e8 stato usato l'imidazolo 1,1'-tiocarbonildiimidazolo (TCDI). TCDI reagisce particolarmente bene con alcoli primari perch\u00e9 lo xantato non \u00e8 stabilizzato per risonanza, dato che la coppia solitaria dell'azoto \u00e8 impegnata nell'anello aromatico."}
{"id": "4701262", "revid": "599013", "url": "https://it.wikipedia.org/wiki?curid=4701262", "title": "Alois Dvo\u0159\u00e1\u010dek", "text": "Era il fratello di Ludv\u00edk Dvo\u0159\u00e1\u010dek.\nCarriera.\nDisput\u00f2 una partita per la nazionale cecoslovacca alle Olimpiadi estive del 1936, nella quale la rappresentativa danubiana usc\u00ec al terzo turno."}
{"id": "4701266", "revid": "899609", "url": "https://it.wikipedia.org/wiki?curid=4701266", "title": "Rijksweg 4", "text": ""}
{"id": "4701268", "revid": "899609", "url": "https://it.wikipedia.org/wiki?curid=4701268", "title": "Rijksweg 5", "text": ""}
{"id": "4701269", "revid": "899609", "url": "https://it.wikipedia.org/wiki?curid=4701269", "title": "Rijksweg 6", "text": ""}
{"id": "4701270", "revid": "63076720", "url": "https://it.wikipedia.org/wiki?curid=4701270", "title": "Rijksweg 10", "text": ""}
{"id": "4701271", "revid": "481666", "url": "https://it.wikipedia.org/wiki?curid=4701271", "title": "Stardom", "text": ""}
{"id": "4701272", "revid": "899609", "url": "https://it.wikipedia.org/wiki?curid=4701272", "title": "Rijksweg 15", "text": ""}
{"id": "4701273", "revid": "899609", "url": "https://it.wikipedia.org/wiki?curid=4701273", "title": "Rijksweg 17", "text": ""}
{"id": "4701274", "revid": "899609", "url": "https://it.wikipedia.org/wiki?curid=4701274", "title": "Rijksweg 18", "text": ""}
{"id": "4701275", "revid": "899609", "url": "https://it.wikipedia.org/wiki?curid=4701275", "title": "Rijksweg 22", "text": ""}
{"id": "4701277", "revid": "899609", "url": "https://it.wikipedia.org/wiki?curid=4701277", "title": "Rijksweg 29", "text": ""}
{"id": "4701278", "revid": "899609", "url": "https://it.wikipedia.org/wiki?curid=4701278", "title": "Rijksweg 30", "text": ""}
{"id": "4701279", "revid": "899609", "url": "https://it.wikipedia.org/wiki?curid=4701279", "title": "Rijksweg 31", "text": ""}
{"id": "4701280", "revid": "899609", "url": "https://it.wikipedia.org/wiki?curid=4701280", "title": "Rijksweg 32", "text": ""}
{"id": "4701282", "revid": "899609", "url": "https://it.wikipedia.org/wiki?curid=4701282", "title": "Rijksweg 38", "text": ""}
{"id": "4701283", "revid": "899609", "url": "https://it.wikipedia.org/wiki?curid=4701283", "title": "Rijksweg 44", "text": ""}
{"id": "4701284", "revid": "899609", "url": "https://it.wikipedia.org/wiki?curid=4701284", "title": "Rijksweg 65", "text": ""}
{"id": "4701285", "revid": "899609", "url": "https://it.wikipedia.org/wiki?curid=4701285", "title": "Rijksweg 79", "text": ""}
{"id": "4701286", "revid": "899609", "url": "https://it.wikipedia.org/wiki?curid=4701286", "title": "Rijksweg 200", "text": ""}
{"id": "4701287", "revid": "899609", "url": "https://it.wikipedia.org/wiki?curid=4701287", "title": "Rijksweg 208", "text": ""}
{"id": "4701288", "revid": "899609", "url": "https://it.wikipedia.org/wiki?curid=4701288", "title": "Rijksweg 256", "text": ""}
{"id": "4701289", "revid": "899609", "url": "https://it.wikipedia.org/wiki?curid=4701289", "title": "Rijksweg 261", "text": ""}
{"id": "4701291", "revid": "899609", "url": "https://it.wikipedia.org/wiki?curid=4701291", "title": "Rijksweg 270", "text": ""}
{"id": "4701292", "revid": "899609", "url": "https://it.wikipedia.org/wiki?curid=4701292", "title": "Rijksweg 325", "text": ""}
{"id": "4701293", "revid": "899609", "url": "https://it.wikipedia.org/wiki?curid=4701293", "title": "Rijksweg 326", "text": ""}
{"id": "4701294", "revid": "899609", "url": "https://it.wikipedia.org/wiki?curid=4701294", "title": "Rijksweg 348", "text": ""}
{"id": "4701297", "revid": "61051", "url": "https://it.wikipedia.org/wiki?curid=4701297", "title": "Aeroporto di Anchorage", "text": ""}
{"id": "4701298", "revid": "599013", "url": "https://it.wikipedia.org/wiki?curid=4701298", "title": "Domenico Bertazzoli", "text": "Carriera.\nCresciuto nella Pontevichese, ha poi difeso per sette stagioni consecutive la porta dei grigiorossi, esordendo il 16 gennaio 1936 a Legnano nella vittoriosa trasferta contro il Legnano (0-1), togliendo il posto da titolare a Ugo Ferrazzi nel campionato della promozione in Serie B. Ha poi disputato i due campionati cadetti esordendo in Serie B l'8 novembre 1936 nella partita Cremonese-Venezia (1-1). Con la Cremonese ha disputato 156 partite di campionato, 48 di Serie B e 108 di Serie C, e sette partite di Coppa Italia."}
{"id": "4701307", "revid": "1573940", "url": "https://it.wikipedia.org/wiki?curid=4701307", "title": "Zosteropidae", "text": "Zosteropidae \u00e8 una famiglia di uccelli passeriformi.\nTassonomia.\n \nComprende i seguenti generi e specie:"}
{"id": "4701315", "revid": "599013", "url": "https://it.wikipedia.org/wiki?curid=4701315", "title": "Vermentino di Gallura vendemmia tardiva", "text": "Il Vermentino di Gallura vendemmia tardiva \u00e8 un vino DOCG la cui produzione \u00e8 consentita nella provincia di Sassari.\nInformazioni sulla zona geografica.\nVedi: Vermentino di Gallura DOCG\nStoria.\nVedi: Vermentino di Gallura DOCG\nPrecedentemente l'attuale disciplinare DOCG era stato:"}
{"id": "4701330", "revid": "88740", "url": "https://it.wikipedia.org/wiki?curid=4701330", "title": "Licata (disambigua)", "text": ""}
{"id": "4701334", "revid": "438678", "url": "https://it.wikipedia.org/wiki?curid=4701334", "title": "Closing in on the Fire", "text": ""}
{"id": "4701336", "revid": "287204", "url": "https://it.wikipedia.org/wiki?curid=4701336", "title": "Morte sul Tamigi", "text": "Morte sul Tamigi (titolo originale \"The Five Bells and Bladebone\") \u00e8 un romanzo giallo scritto da Martha Grimes nel 1987. In Italia \u00e8 uscito nel 1999 nella collana Il Giallo Mondadori con il n.2645.\nTrama.\nIl corpo del playboy Simon Lean viene trovato cadavere all'interno di un s\u00e9cr\u00e9taire di un antiquario. L'uomo, sposato con una delle pi\u00f9 ricche signore di un piccolo paese dell'Inghilterra, aveva diverse amanti e nessuno sembra stupito n\u00e9 addolorato della sua perdita. L'ispettore Jury, sul posto per una breve vacanza, si trova ad indagare sul caso, che si complica quando a Londra viene trovato il corpo privo di vita di una giovane donna che Lean conosceva."}
{"id": "4701338", "revid": "767487", "url": "https://it.wikipedia.org/wiki?curid=4701338", "title": "Cattedrali in Uganda", "text": "Questa \u00e8 una lista delle cattedrali in Uganda."}
{"id": "4701342", "revid": "712828", "url": "https://it.wikipedia.org/wiki?curid=4701342", "title": "Jora", "text": ""}
{"id": "4701343", "revid": "729019", "url": "https://it.wikipedia.org/wiki?curid=4701343", "title": "Traugott Buhre", "text": "Tra gli attori tedeschi pi\u00f9 noti, partecip\u00f2, tra cinema e - soprattutto - televisione, ad oltre una sessantina di differenti produzioni, a partire dall'inizio degli anni sessanta. Era, tra l'altro, un volto familiare al pubblico televisivo per essere apparso in vari episodi di serie televisive quali \"L'ispettore Derrick\" e \"Tatort\".\nLavor\u00f2 inoltre nei teatri di Bochum, Brema, Colonia, Francoforte sul Meno, Stoccarda, Vienna, ecc."}
{"id": "4701344", "revid": "287204", "url": "https://it.wikipedia.org/wiki?curid=4701344", "title": "Fiala", "text": "La fiala \u00e8 un piccolo recipiente, in vetro o in plastica, spesso utilizzato per contenere sostanze medicinali in forma liquida, di polvere o di capsula; pu\u00f2 tuttavia essere utilizzata per tenere profumi, benzina e altro. Solitamente \u00e8 di forma cilindrica, con il collo allungato e strozzato alla base.\nIl termine deriva dal greco antico \u03d5\u03b9\u03ac\u03bb\u03b7, \"phi\u0103la\", che identifica un contenitore largo e piatto."}
{"id": "4701351", "revid": "1782831", "url": "https://it.wikipedia.org/wiki?curid=4701351", "title": "Piper (nome)", "text": "Origine e diffusione.\nIl nome deriva dall'omonimo cognome inglese, che significa letteralmente \"suonatore di flauto\" (in inglese: \"pipe\").\nIl nome si ritrova nei vari Paesi di lingua inglese, quali Regno Unito, Australia, Canada e Stati Uniti.\nHa avuto notevole popolarit\u00e0 negli anni novanta grazie al personaggio della serie televisiva \"Streghe\" (\"Charmed\") Piper Halliwell.\nUsato prevalentemente al femminile, si ritrova talvolta anche al maschile.\nOnomastico.\nIl nome \u00e8 adespota. Le persone che portano questo nome possono quindi festeggiare il proprio onomastico il 1\u00ba novembre, giorno dedicato alla festa di Ognissanti."}
{"id": "4701358", "revid": "599013", "url": "https://it.wikipedia.org/wiki?curid=4701358", "title": "Fernando Leit\u00e3o", "text": "Carriera.\nApproda in Serie A nelle file della Marca Futsal con cui disputa il girone di andata della stagione 2013-14. Nella sessione invernale di futsalmercato si trasferisce all'Acqua e Sapone con cui vince la Coppa Italia. La doppietta decisiva messa a segno dal giocatore nella finale gli valgono il premio AGLA quale miglior giocatore della manifestazione.\nPalmar\u00e8s.\nCompetizioni internazionali.\n1997-1998 Bi-Campe\u00e3o Paulista Interior Juvenil - Campe\u00e3o Jogos Regionais - Ti\u00eate\n2001-2002 Copa Latina de Futsal\n2002-2003 Jogos Sulamericanos I Copa Latina de Futsal\n2006-2007 Copa Comunidad de Madrid\n2007-2008 Torneio Internacional do Porto"}
{"id": "4701361", "revid": "767487", "url": "https://it.wikipedia.org/wiki?curid=4701361", "title": "The Guiding Hand (film 1917)", "text": "The Guiding Hand \u00e8 un cortometraggio muto del 1917 diretto da Lawrence C. Windom.\nFu il primo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 6 giugno 1917."}
{"id": "4701364", "revid": "1372005", "url": "https://it.wikipedia.org/wiki?curid=4701364", "title": "Max Colpet", "text": "Biografia.\nMax Colpet nacque in Prussia Orientale e per le leggi dell'epoca vigenti in quel territorio, in quanto ebreo russo, fu considerato apolide fin dalla nascita. Nel 1914 la sua famiglia dovette lasciare K\u00f6nigsberg spostandosi verso Ovest. A Berlino, nel 1928, insieme ad Erik Ode fond\u00f2 la compagnia di cabaret \"Anti\". Negli anni Trenta, con l'avvento del nazionalsocialismo, fu costretto nuovamente ad emigrare, questa volta verso Parigi: i suoi genitori furono invece catturati e rinchiusi in un campo di concentramento, dove trovarono la morte. Finita la Seconda Guerra Mondiale, nel 1950 Colpet prese la cittadinanza americana, tuttavia nel 1958 si ristabil\u00ec in Germania prendendo definitivamente residenza a Monaco di Baviera. Qui, tra le altre cose, lavor\u00f2 come scrittore per la M\u00fcnchner Lach- und Schie\u00dfgesellschaft, una compagnia teatrale fondata da Sammy Drechsel e Dieter Hildebrandt. Colpet fu legato da lunga amicizia al regista Billy Wilder, per il quale scrisse cinque sceneggiature.\nLa sua opera pi\u00f9 celebre \u00e8 probabilmente il testo in lingua tedesca di \"Where Have All the Flowers Gone?\", canzone contro la guerra di Pete Seeger: \"Sag mir, wo die Blumen sind\" fu resa celebre in tutto il mondo da Marlene Dietrich. Colpet scrisse anche il testo tedesco per la canzone di protesta del cantautore scozzese Donovan, \"Universal Soldier\", con il titolo \"Der ewige Soldat\": anche questa versione era stata pensata per essere cantata da Marlene Dietrich ma il brano, originariamente composto da Buffy Sainte-Marie, per desiderio del produttore Gerhard Mendelson fu invece inciso nel 1965 da una scoperta di quest'ultimo, la cantante Dominique, senza per altro ottenere grande successo."}
{"id": "4701366", "revid": "200568", "url": "https://it.wikipedia.org/wiki?curid=4701366", "title": "Baco di sego", "text": ""}
{"id": "4701367", "revid": "767487", "url": "https://it.wikipedia.org/wiki?curid=4701367", "title": "Jason Hatcher", "text": "Carriera professionistica.\nDallas Cowboys.\nHatcher fu scelto nel corso del terzo giro del Draft 2006 dai Dallas Cowboys. All'epoca la sua selezione fu messa in discussione per la mancanza di produzione al college, ma la squadra fu impressionata dalla sua abilit\u00e0 atletica e il suo potenziale in una difesa di tipo 3-4.\nNella sua stagione da rookie, Hatcher disput\u00f2 14 partite, perdendone due per un infortunio alla caviglia. In quella stagione mise a segno 13 tackle e 2,5 sack. Nel 2007 disput\u00f2 tutte le 16 partite, facendo registrare 35 tackle e 2 sack, oltre a forzare un fumble. In quei primi anni, Hatcher gioc\u00f2 sempre come riserva nei Cowboys (la prima gara come titolare nel 2010) e fu considerato una delusione, tanto che, dopo non aver ricevuto molto interesse nel mercato dei free agent nel 2011, fin\u00ec per rifirmare con Dallas. Nel 2011, con l'arrivo del coordinatore difensivo Rob Ryan, si impose come uno dei defensive end titolari della squadra, davanti a Marcus Spears, migliorando in diversi aspetti del suo gioco.\nNel 2012, Hatcher fu il migliore uomo della linea difensiva dei Cowboys e l'unico a partire come titolare in tutte le 16 partite, in una difesa decimata dagli infortuni. La sua stagione termin\u00f2 con 4 sack e un nuovo primato in carriera di 51 tackle e 29 pressioni sul quarterback, il secondo risultato della NFL tra gli uomini di linea interna.\nNella settimana 6 della stagione 2013, Hatcher mise a segno due sack su Robert Griffin III e forz\u00f2 un fumble. Dopo aver saltato la gara della settimana 10 per infortunio, torn\u00f2 in campo il 24 novembre, facendo registrare 2 sack nella vittoria sui Giants. Nell'ultima gara della stagione, i Cowboys affrontarono gli Eagles all'AT&amp;T Stadium in una sfida che avrebbe visto la vincente aggiudicarsi la NFC East division e la perdente venire eliminata dalla corsa ai playoff. Hatcher mise a segno altri due sack su Nick Foles ma i Cowboys furono sconfitti e per il quarto anno consecutivo rimasero fuori dalla \"post-season\". La sua stagione si concluse con 41 tackle e i nuovi primati in carriera di sack (11), passaggi deviati (3) e fumble forzati (2), venendo convocato per il primo Pro Bowl in carriera al posto dell'infortunato Haloti Ngata dei Baltimore Ravens.\nWashington Redskins.\nIl 13 marzo 2014, Hatcher firm\u00f2 con i Washington Redskins un contratto quadriennale del valore di 27,5 milioni di dollari. Al debutto con la nuova maglia mise subito a segno un sack su Ryan Fitzpatrick ma la sua squadra fu sconfitta dai Texans. La sua stagione si chiuse al secondo posto dei Redskins con 5,5 sack."}
{"id": "4701368", "revid": "339392", "url": "https://it.wikipedia.org/wiki?curid=4701368", "title": "Roberto Murolo e la sua chitarra (secondo album)", "text": ""}
{"id": "4701369", "revid": "339392", "url": "https://it.wikipedia.org/wiki?curid=4701369", "title": "Roberto Murolo e la sua chitarra (primo album)", "text": ""}
{"id": "4701371", "revid": "262387", "url": "https://it.wikipedia.org/wiki?curid=4701371", "title": "Giuseppe Novelli", "text": "Biografia.\nNativo della cittadina ionica calabrese di Rossano, si diploma presso il locale Istituto tecnico industriale di Stato nel 1977, e nel 1981 si laurea con lode in Scienze biologiche presso l'Universit\u00e0 degli Studi di Urbino. Ad Urbino svolge attivit\u00e0 di didattica e ricerca presso la facolt\u00e0 di Farmacia tra il 1981 ed il 1987, e nel 1985 si specializza in Genetica medica presso l'Universit\u00e0 degli Studi di Roma La Sapienza.\nNel 1992 vince il concorso da professore associato di Genetica umana e viene chiamato ad insegnare presso la sede romana dell'Universit\u00e0 Cattolica del Sacro Cuore, al Policlinico Gemelli. Nel 1995 passa all'Universit\u00e0 degli Studi di Roma \"Tor Vergata\", dove nel 1999 diventa professore ordinario di Genetica medica.\nDal 2003 \u00e8 anche \"adjunct professor\" presso l'Universit\u00e0 dell'Arkansas, negli Stati Uniti.\nDal 2008 al 2011 \u00e8 stato preside della Facolt\u00e0 di Medicina e Chirurgia dell'Universit\u00e0 di \"Tor Vergata\".\nNel 2013 \u00e8 diventato rettore di questo ateneo, succedendo al collega Renato Lauro: Novelli ha vinto al primo turno delle votazioni (30 settembre-1\u00ba ottobre 2013) contro altri tre candidati, ottenendo la maggioranza assoluta. \nControversie.\nNel 2017 \u00e8 stato oggetto di un'inchiesta relativamente a presunte tentata concussione e istigazione alla corruzione. A seguito della contestazione dei fatti ad opera dell\u2019avvocato Giuliano Gr\u00fcner e del chirurgo Pierpaolo Sileri, la Procura di Roma ha chiesto il rinvio a giudizio per il rettore Novelli: tentata concussione e istigazione alla corruzione. Successivamente il Tar ha annullato 55 nomine fatte dal Rettore per irregolarit\u00e0 procedurali.\nIl 1\u00ba marzo 2019 \u00e8 stato rinviato a giudizio dal GUP di Roma per tentata concussione e istigazione alla corruzione."}
{"id": "4701372", "revid": "446353", "url": "https://it.wikipedia.org/wiki?curid=4701372", "title": "Sesta Flotta (U.S. Navy)", "text": ""}
{"id": "4701376", "revid": "1305772", "url": "https://it.wikipedia.org/wiki?curid=4701376", "title": "Vermentino di Gallura (disambigua)", "text": "Con Vermentino di Gallura pu\u00f2 intendersi:"}
{"id": "4701378", "revid": "1573940", "url": "https://it.wikipedia.org/wiki?curid=4701378", "title": "Zosterops", "text": "Zosterops \u00e8 un genere di uccelli passeriformi della famiglia Zosteropidae.\nDescrizione.\nSono piccoli uccelli passeracei, lunghi tra 8 e 15\u00a0cm. La loro caratteristica distintiva \u00e8 rappresentata da un anello oculare bianco attorno agli occhi, a cui si deve il nome comune di \"occhialino\" (in inglese \"white-eyes\"). \nDistribuzione e habitat.\nIl loro areale si estende dalla ecozona afrotropicale all'Indomalesia e all'Australasia. Molte specie sono endemismi ristretti ad una singola isola.\nTassonomia.\nIl genere \"Zosterops\" comprende 88 specie ed \u00e8 di gran lunga il genere pi\u00f9 numeroso della famiglia Zosteropidae:"}
{"id": "4701379", "revid": "880084", "url": "https://it.wikipedia.org/wiki?curid=4701379", "title": "Wudi (imperatore Han)", "text": ""}
{"id": "4701380", "revid": "682087", "url": "https://it.wikipedia.org/wiki?curid=4701380", "title": "Azienda Ospedaliero-Universitaria Careggi", "text": ""}
{"id": "4701382", "revid": "1573940", "url": "https://it.wikipedia.org/wiki?curid=4701382", "title": "Zosterops maderaspatanus", "text": "L'occhialino del Madagascar (\"Zosterops maderaspatanus\" ()) \u00e8 un uccello della famiglia Zosteropidae.\nDistribuzione e habitat.\nLa specie \u00e8 diffusa in Madagascar e nelle isole Comore e Seychelles.\nTassonomia.\nSono state descritte le seguenti sottospecie:"}
{"id": "4701384", "revid": "1543377", "url": "https://it.wikipedia.org/wiki?curid=4701384", "title": "Giovanni Broggi", "text": "Biografia e attivit\u00e0 artistica.\nStudi\u00f2 e visse a Milano, dove si dedic\u00f2 prevalentemente alla scultura cimiteriale. Esegu\u00ec in particolare alcuni lavori nel Cimitero Monumentale:\nPartecip\u00f2 alla Esposizione di belle arti di Roma nel 1883; sue opere si trovano presso la gipsoteca comunale di Cantello."}
{"id": "4701385", "revid": "57342", "url": "https://it.wikipedia.org/wiki?curid=4701385", "title": "Aldo Brancati", "text": "Biografia.\nNel 1993 \u00e8 eletto rettore dell'Universit\u00e0 di Tor Vergata con 212 voti su 421, carica che conserva fino al 1996.\nIn quell'anno infatti \u00e8 eletto alla Camera dei deputati nel collegio elettorale di Rende per la XIII legislatura, nelle liste del Movimento Italiano Democratico, salvo poi transitare per il gruppo misto e quindi nei Democratici di Sinistra. Durante il suo mandato da parlamentare ha ricoperto l'incarico di vicepresidente della delegazione parlamentare italiana presso l'Assemblea dell'Unione dell'Europa occidentale tra il 1999 ed il 2001. Ha presentato 114 progetti di legge e 145 atti di indirizzo e controllo.\nRisulta essere preside della facolt\u00e0 di Medicina dell'Universit\u00e0 \"Nostra Signora del Buon Consiglio\" di Tirana, in Albania nel 2016."}
{"id": "4701391", "revid": "212348", "url": "https://it.wikipedia.org/wiki?curid=4701391", "title": "Melodie napoletane per canto e pianoforte", "text": "Melodie napoletane per canto e pianoforte \u00e8 un album 33 giri del cantante Roberto Murolo pubblicato nel 1955."}
{"id": "4701394", "revid": "697352", "url": "https://it.wikipedia.org/wiki?curid=4701394", "title": "Roberto Murolo e la sua chitarra (3\u00aa selezione di successi)", "text": "Roberto Murolo e la sua chitarra (3\u00aa selezione di successi) \u00e8 un album 33 giri del cantante Roberto Murolo pubblicato nel 1955."}
{"id": "4701403", "revid": "587852", "url": "https://it.wikipedia.org/wiki?curid=4701403", "title": "Trofeo Yokohama Indipendenti", "text": ""}
{"id": "4701404", "revid": "1543377", "url": "https://it.wikipedia.org/wiki?curid=4701404", "title": "Mutilazioni genitali femminili nel mondo", "text": "La pratica delle mutilazioni genitali femminili \u00e8 pi\u00f9 o meno abitualmente in uso in almeno 30 paesi dell'Africa, in alcune regioni del Medio Oriente e in Asia, oltre che all'interno di alcune comunit\u00e0 di immigrati in Europa, America del Nord ed Australia.\nL'Organizzazione mondiale della sanit\u00e0 definisce come mutilazioni genitali femminili \"tutte quelle procedure che comportano la rimozione parziale o totale dei genitali femminili esterni o altre lesioni agli organi genitali femminili per ragioni non mediche\".\nSecondo un rapporto dell'UNICEF datato 2013 l'Egitto ha il pi\u00f9 alto numero totale al mondo di donne che hanno subito un qualche tipo di mutilazione genitale, mentre la Somalia si trova ad avere il pi\u00f9 alto numero di incidenza (il 98% di tutte le donne del paese).\nClassificazione.\nL'OMS individua 4 tipi di mutilazioni genitali femminili:\nPrevalenza.\nAmnesty International stima che oltre 140 milioni di donne in tutto il mondo sono state colpite da una qualche forma di mutilazione genitale, con oltre 3 milioni di bambine a rischio ogni anno: praticata soprattutto in Africa, ma anche nel Medio Oriente, in Indonesia e Malaysia cos\u00ec come all'interno di alcune comunit\u00e0 d'immigrati in Europa, Stati Uniti d'America e Australia. Si \u00e8 vista anche utilizzare da alcune popolazioni di religione musulmana dell'Asia meridionale.\nI tassi di prevalenza noti pi\u00f9 alti sono stati registrati in una trentina di paesi africani, in una fascia che si estende dal Senegal all'Etiopia e dall'Egitto alla Tanzania.\nNella penisola araba sono eseguiti generalmente i primi 2 tipi di mutilazione genitale femminile, spesso indicate come \"circoncisione prescritta dalla Sunna\": la pratica si verifica in particolare nel nord dell'Arabia Saudita, nel sud della Giordania e nel nord dell'Iraq (in tutta la regione del Kurdistan). Uno studio condotto nella citt\u00e0 irakena di Hasira ha trovato che il 60% delle donne ha riferito di aver subito qualche forma di mutilazione genitale; vi sono poi anche prove circostanziali che la mutilazione genitale femminile venga praticata anche in Siria.\nIn Oman alcuni gruppi ancora la praticano, anche se gli esperti ritengono che il loro numero \u00e8 ridotto e in calo anno dopo anno; in Arabia Saudita e negli Emirati Arabi Uniti viene eseguita nella maggior parte dei casi da lavoratori stranieri provenienti dall'Africa orientale e dalla valle del Nilo; una ricerca condotta nel 2009 ha invece concluso che era praticamente scomparsa tra i beduini del deserto del Negev.\nLa pratica \u00e8 stata ritrovata inoltre anche all'interno di qualche gruppo etnico dell'America Latina. In Indonesia \u00e8 comune in diverse regioni e nella quasi totalit\u00e0 dei casi sono dei tipi I e IV; a volte le procedure sono meramente simboliche e non viene eseguito alcun taglio effettivo, in alcuni casi il clitoride viene punto per farne sgorgar qualche goccia di sangue: in entrambi i casi gli indonesiani credono che il rituale sia espressamente raccomandato, quando non ordinato, dall'Islam.\nCome risultato della massiccia immigrazione, la mutilazione genitale femminile ha finito col diffondersi anche in alcuni paesi europei, oltre che in Australia e negli Stati Uniti, con alcune famiglie che hanno sottoposto le figlie alla procedura mentre si trovavano in vacanza nel paese d'origine. Nel frattempo i governi occidentali, divenuti pi\u00f9 consapevoli del fenomeno, hanno fatto in molti casi entrare in vigore legislazioni che rendono la pratica un reato; nel 2006 si \u00e8 verificato il primo caso negli Stati Uniti di processo contro un uomo etiope accusato di aver fatto mutilare la figlia.\nAffidabilit\u00e0 dei dati.\nGran parte dei dati disponibili sulla prevalenza di mutilazioni genitali femminili si basano su indagini verbali e auto-segnalazioni, mentre i veri e propri esami clinici per accertarsi della cosa sono quantomai rari; il presupposto \u00e8 che le donne rispondano sinceramente alla domanda riguardante il loro stato e che conoscano il tipo e l'entit\u00e0 di mutilazione che \u00e8 stata eseguita sui loro genitali.\nTuttavia molte di queste procedure vengono fatte eseguire in giovanissima et\u00e0 e molte culture sentono un fortissimo tab\u00f9 sopra queste discussioni, e quindi un certo numero di tali fattori sollevano anche la possibilit\u00e0 che la validit\u00e0 delle risposte all'indagine potrebbe non essere corretto, pertanto potenzialmente sottostimato: in Oman ad esempio molte donne rifiutano una tale discussione prese dal timore che ci\u00f2 possa rivelar al mondo i \"panni sporchi\" della propria cultura, provocando perci\u00f2 le critiche nei riguardi di una pratica creduta essere puramente religiosa.\nNei paesi in cui la mutilazione genitale femminile \u00e8 stata messa fuorilegge, la paura che i membri della famiglia possano esser perseguiti o loro stesse accusate, oltre che la disapprovazione sociale pu\u00f2 indurre molte donne a negare recisamente che siano state sottoposte a qualche tipo di mutilazione. Questo ad esempio \u00e8 accaduto nel nord del Ghana tra un campione di donne tra i 15 e i 49 anni; dopo l'emanazione nel paese di una legge che criminalizza la mutilazione genitale si \u00e8 verificato un notevole aumento di percentuale si coloro che negano con forza d'averne mai subite.\nL'UNICEF ha rivisto i dati di ricerche condotte nel 2005 e poi nuovamente nel 2011 nella regione del Kurdistan: da un'incidenza limitata ma con nessuna chiara evidenza in alcune comunit\u00e0 curde dell'Iraq al 50% di ragazze tra i 15-24 anni che ha subito mutilazione o escissione genitale quando erano bambine, nei governatorati di Arbil e Sulaymaniyya.\nIn Africa.\nNel luglio 2003 l'Unione africana ha adottato il protocollo di Maputo per la promozione dei diritti delle donne e per chiedere la fine delle mutilazioni genitali femminili: entrato in vigore nel novembre 2005 dopo tre anni, alla fine del 2008 lo avevano ratificato 25 paesi africani.\nA inizio 2013 sono stati 18 i paesi africani ad aver messo al bando qualsiasi tipo di pratica riferita a mutilazioni genitali femminili.\nNel Corno d'Africa.\nNella regione del Corno d'Africa vi sarebbero situazioni particolarmente gravi.\nStatus legale in altri paesi.\nLa Svezia \u00e8 stato il primo paese a bandire la mutilazione genitale nel 1982. La pena pu\u00f2 raggiungere i dieci anni di carcere e nel 1999 il Governo ha esteso questa legge fino a includere le procedure di mutilazione condotte all'estero. Ci sono stati 46 casi di sospette mutilazioni genitali da quando la legge \u00e8 stata introdotta nel 1982 e due condanne, secondo un rapporto pubblicato dal Centro Nazionale per la Ricerca sulla Violenza Maschile Contro le Donne (National Centre for Knowledge on Men's Violence against Women) in 2011.\nIl Centro per il Controllo delle Malattie stimava nel 1997 che 168.000 ragazze che vivevano negli Stati Uniti avevano subito mutilazioni genitali femminili (FGM) o erano a rischio. Khalid Adem, un musulmano che si era trasferito da Etiopia ad Atlanta (Georgia), \u00e8 diventato la prima persona a essere condannata negli Stati Uniti in un caso FGM. L'esecuzione della procedura su chiunque sia di et\u00e0 inferiore ai 18 anni \u00e8 diventata illegale negli Stati Uniti nel 1997 con il divieto federale di mutilazione genitale femminile. A partire dal 2015, 24 stati statunitensi hanno leggi specifiche contro la FGM; gli Stati che non dispongono di tali leggi possono utilizzare altri titoli di reato."}
{"id": "4701407", "revid": "110157", "url": "https://it.wikipedia.org/wiki?curid=4701407", "title": "Campionati mondiali di tiro da 10 m 1987", "text": "I campionati mondiali di tiro 1987 furono la quinta edizione dei campionati mondiali di questo sport e si disputarono a Budapest."}
{"id": "4701408", "revid": "287204", "url": "https://it.wikipedia.org/wiki?curid=4701408", "title": "Bianco anti-flash", "text": "Il bianco anti-flash (o Munsell) \u00e8 una tipologia brillante di bianco utilizzata per dipingere alcuni bombardieri strategici statunitensi, britannici e sovietici. Ad esempio, i Vickers Valiant e gli Avro Vulcan prodotti verso la fine degli anni 1950 erano tipicamente di tale colore, che venne adottato anche per le superfici inferiori dei primissimi Boeing B-52 \"Stratofortress\". L'intento del bianco anti-flash era quello di proteggere maggiormente l'aereo e il suo equipaggio dalle radiazioni termiche prodotte dalle esplosioni nucleari."}
{"id": "4701409", "revid": "767487", "url": "https://it.wikipedia.org/wiki?curid=4701409", "title": "Geert Deferm", "text": "Carriera.\nHa vinto la Coppa delle Coppe 1987-1988 col KV Mechelen e la Supercoppa Europea l'anno seguente. Nella stagione 1989-1990 ha giocato 3 partite in Coppa dei Campioni."}
{"id": "4701410", "revid": "93556", "url": "https://it.wikipedia.org/wiki?curid=4701410", "title": "Cattedrali in Costa d'Avorio", "text": "Questa \u00e8 una lista delle cattedrali in Costa d'Avorio."}
{"id": "4701421", "revid": "61780457", "url": "https://it.wikipedia.org/wiki?curid=4701421", "title": "Papinio Stazio", "text": ""}
{"id": "4701424", "revid": "690118", "url": "https://it.wikipedia.org/wiki?curid=4701424", "title": "X Reggimento Arditi", "text": ""}
{"id": "4701425", "revid": "716642", "url": "https://it.wikipedia.org/wiki?curid=4701425", "title": "Union Sport Tourcoing Football Club", "text": "L'Union Sport Tourcoing Football Club, meglio nota come Tourcoing, \u00e8 una societ\u00e0 calcistica con sede a Tourcoing, in Francia. Milita attualmente nel Promotion d'Honneur, l'ottava serie del campionato francese di calcio.\nIl risultato pi\u00f9 rilevante \u00e8 stato ottenuto nel 1921, con la qualificazione alle semifinali di Coppa di Francia. Il club ha anche vinto un campionato USFSA nel 1910."}
{"id": "4701428", "revid": "1442080", "url": "https://it.wikipedia.org/wiki?curid=4701428", "title": "Pattinaggio di velocit\u00e0 ai XXII Giochi olimpici invernali", "text": "Le gare di pattinaggio di velocit\u00e0 ai XXII Giochi olimpici invernali di So\u010di in Russia si sono svolte dall'8 a 22 febbraio 2014 presso la Adler Arena. Si sono disputate dodici competizioni: sei al maschile (500\u00a0m, 1000\u00a0m, 1500\u00a0m, 5000\u00a0m, 10000\u00a0m e gara a squadre ad inseguimento) e altrettante al femminile (500\u00a0m, 1000\u00a0m, 1500\u00a0m, 3000\u00a0m, 5000\u00a0m e gara a squadre ad inseguimento)."}
{"id": "4701436", "revid": "767487", "url": "https://it.wikipedia.org/wiki?curid=4701436", "title": "Dave Leitao", "text": ""}
{"id": "4701449", "revid": "247222", "url": "https://it.wikipedia.org/wiki?curid=4701449", "title": "Paddy on the Road", "text": "Paddy on the Road \u00e8 il primo album del musicista folk irlandese Christy Moore, pubblicato dalla Mercury Records nel 1969 e prodotto dallo stesso Moore con Dominic Behan. \nOriginariamente il disco fu stampato solo in cinquecento copie, nell'ottobre del 2010 usc\u00ec su CD."}
{"id": "4701456", "revid": "263989", "url": "https://it.wikipedia.org/wiki?curid=4701456", "title": "US Tourcoing", "text": ""}
{"id": "4701457", "revid": "287204", "url": "https://it.wikipedia.org/wiki?curid=4701457", "title": "Lega Nazionale B 1964-1965", "text": "La Lega Nazionale B 1964-1965, campionato svizzero di seconda serie, si concluse con la vittoria del FC Urania Ginevra.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1965-1966\n\u00a0\u00a0\u00a0\u00a0\u00a0 Retrocessa in Prima Lega 1965-1966\nNote:"}
{"id": "4701478", "revid": "767487", "url": "https://it.wikipedia.org/wiki?curid=4701478", "title": "I.N.R.I. (film)", "text": "I.N.R.I. \u2013 Ein Film der Menschlichkeit \u00e8 un film muto tedesco di genere epico-religioso, girato nel 1923 da Robert Wiene con diverse stelle del cinema muto, tra le quali Gregori Chmara, Henny Porten e Asta Nielsen. La pellicola \u00e8 una narrazione degli eventi che portarono alla crocefissione di Cristo ed \u00e8 basata su un racconto di Peter Rosegger del 1905. Negli Stati Uniti d'America usc\u00ec con il titolo alternativo di \"Crown of Thorns\".\nCritica.\nDue sono gli elementi che contraddistinguono il film. Da una parte la scenografia, realizzata facendo riferimento a rappresentazioni gi\u00e0 note nel campo delle arti visive. Dall'altra il grande valore riposto nella rappresentazione d'effetto di grandi masse di persone, come ad esempio nella scena del discorso della montagna o in quella dell'ingresso a Gerusalemme di Ges\u00f9 di Nazaret.\nDopo la prima, il film non ricevette solo critiche negative da parte della stampa. La \"Frankfurter Zeitung\" scriveva: \"Il reale effetto del film, che doveva conquistare il mondo, sta nella sostanza stessa di questo cinema cos\u00ec spesso criticato: vale a dire nel suo mutismo, nel grande silenzio che pervade i sette atti.\" Il film non raggiunse tuttavia le vette del precedente film di Wiene, \"Das Cabinet des Dr. Caligari\". Pi\u00f9 volte era stato tentato di trasporre su film la vita di Ges\u00f9 Cristo, ma senza ottenere mai un risultato soddisfacente. Oscillanti tra la sacralit\u00e0 e l'eccessiva umanizzazione del figlio di Dio, tutti i film incentrati sul Cristo risultarono inefficaci. Wiene ci prov\u00f2 dunque nel 1924 ricorrendo all'espediente della cornice narrativa: un assassino assiste ad una rappresentazione della passione di Cristo e attraverso questa viene purificato. Wiene si bas\u00f2 su un racconto di Peter Rosegger, in una rappresentazione della passione fedele ai vangeli sinottici. Trasfigurata in una bellezza semplice, materna e dolce, la Madonna interpretata da Henny Porten ricorda quella dipinta da Raffaello; con una bellezza fantasiosa, arrogante, civettuola ed in seguito con lacrimante viene invece raffigurata la peccatrice Maria Maddalena tramite l'attrice Asta Nielsen. Nell'impossibile ruolo del Cristo prov\u00f2 a cimentarsi (vanamente) l'immigrato russo Grigori Chmara, per altro fidato partner della Nielsen. Nel complesso, comunque, il film fu un fallimento, nonostante Werner Krau\u00df nel ruolo di Ponzio Pilato e nonostante Alexander Granach in quello di Giuda.\nIl film viene considerato il primo grande lungometraggio biblico tedesco. Basato su un romanzo, Wiene diede un nuovo orientamento religioso in un'epoca contraddistinta da grandi insicurezze economiche e politiche. La trasposizione cinematografica della vita di Cristo viene integrata nell'ambito di una cornice narrativa che fa riferimenti alla contrapposizione del cristianesimo rispetto al comunismo. La talvolta esasperata teatralit\u00e0 nella rappresentazione della vita di Ges\u00f9 fu per\u00f2 oggetto di critica gi\u00e0 all'epoca."}
{"id": "4701486", "revid": "1305772", "url": "https://it.wikipedia.org/wiki?curid=4701486", "title": "Giuseppe Guerini", "text": ""}
{"id": "4701488", "revid": "1873140", "url": "https://it.wikipedia.org/wiki?curid=4701488", "title": "Alain Guiraudie", "text": "Biografia.\nNato in una famiglia di contadini, sin da giovane ha sviluppato una passione la cultura popolare. Nel 1990, ha diretto il suo primo cortometraggio, \"Les h\u00e9ros sont immortels\" (Gli eroi sono immortali).\nNel mediometraggio \"Ce vieux r\u00eave qui bouge\" - vincitore del Prix Jean Vigo e presentato al Festival di Cannes del 2001, nella sezione \"Quinzaine des r\u00e9alisateurs\" - ha raccontato con uno stile di narrazione picaresco la classe operaia. La pellicola sar\u00e0 definita da Jean-Luc Godard come \"il miglior film del Festival di Cannes\".\nGrazie alla realizzazione del lungometraggio \"Lo sconosciuto del lago\" (\"L'Inconnu du lac\"), presentato nella sezione \"Un Certain Regard\" del Festival di Cannes 2013, ha vinto il premio per la regia \"Un Certain Regard\" e la Queer Palm.\nNel 2014 esce il suo primo romanzo, \"Ici commence la nuit\", pubblicato da P.O.L.\nNel 2016 \u00e8 stato presente nella sezione Festa Mobile del 34\u00b0 Torino Film Festival con il film \"Rester vertical\"."}
{"id": "4701501", "revid": "1516566", "url": "https://it.wikipedia.org/wiki?curid=4701501", "title": "Olympique de Paris", "text": "L'Olympique de Paris era una societ\u00e0 calcistica con sede a Parigi, in Francia. Fondata come Olympique de Pantin, nel 1918 diviene l'Olympique de Paris e nel 1926 confluisce con altre squadre nel Red Star.\nIl risultato pi\u00f9 rilevante \u00e8 stato ottenuto nel 1918, con la vittoria in Coppa di Francia. Il club ha raggiunto la finale della medesima competizione nel 1919 e nel 1921, perdendo, rispettivamente, contro CASG Paris e Red Star."}
{"id": "4701502", "revid": "817132", "url": "https://it.wikipedia.org/wiki?curid=4701502", "title": "Olympique de Pantin", "text": ""}
{"id": "4701521", "revid": "1372820", "url": "https://it.wikipedia.org/wiki?curid=4701521", "title": "Serie A1 2013-2014 (pallanuoto femminile)", "text": "La Serie A1 2013-2014 \u00e8 stata la 30\u00aa edizione della massima serie del campionato italiano femminile di pallanuoto. La regular season \u00e8 iniziata il 12 ottobre 2013 e si \u00e8 conclusa il 22 marzo 2014; i play-off sono iniziati il 26 marzo e sono terminati con la gara 3 di finale il 18 maggio.\nLe squadre neopromosse sono le debuttanti Blu Team Catania, e il Prato Waterpolo.\nPlay-off.\nTabellone 5\u00ba posto.\nLa finale non \u00e8 prevista dal regolamento. Tra le due che hanno vinto gli spareggi, si piazza al quinto posto la squadra con il miglior piazzamento nella stagione regolare, ossia il ."}
{"id": "4701524", "revid": "110157", "url": "https://it.wikipedia.org/wiki?curid=4701524", "title": "Swiss Re", "text": "Swiss Re \u00e8 uno dei principali fornitori mondiali di assicurazione, riassicurazione e altre forme di trasferimento del rischio basate sull'assicurazione. Con sede a Zurigo, la societ\u00e0 opera all'estero con il nome di Swiss Reinsurance Company, ma appare uniformemente sul mercato in tutto il mondo con il nome di Swiss Re. \u00c8 azionista di K\u00f6lner Extremus Versicherung, un assicuratore speciale per i gravi danni causati dal terrorismo. \nLe azioni di Swiss Re sono quotate alla Borsa di Zurigo.\nStoria.\nIl 10-11 maggio 1861, pi\u00f9 di 500 case andarono in fiamme nella citt\u00e0 di Glarona. Due terzi della citt\u00e0 finirono in macerie, circa 3.000 abitanti rimasero senza tetto. Come l'incendio di Amburgo nel 1842, che port\u00f2 alla fondazione dei primi riassicuratori professionisti in Germania, il grande incendio di Glarona nel 1861 mostr\u00f2 che la copertura assicurativa era totalmente inadeguata in Svizzera in caso di tali catastrofi.\nLa Compagnia svizzera di riassicurazione di Zurigo fu fondata il 19 dicembre 1863 dalla Helvetia General Insurance Company (ora nota come Helvetia Versicherungen) a San Gallo, dalla Schweizerische Kreditanstalt (Credit Suisse) di Zurigo e dalla Basler Handelsbank (predecessore di UBS AG) a Basilea. Lo statuto della societ\u00e0 fu approvato dal governo del Cantone di Zurigo lo stesso giorno. Il capitale della fondazione, versato per il 15%, ammontava a 6 milioni di franchi svizzeri. Il documento ufficiale di fondazione portava la firma del poeta Gottfried Keller, che all'epoca era primo segretario del Cantone di Zurigo.\nSwiss Re \u00e8 stato il principale assicuratore del World Trade Center durante gli attacchi dell'11 settembre che hanno portato a una disputa assicurativa con il proprietario, Silverstein Properties. Nell'ottobre 2006, la corte d'appello di New York si \u00e8 pronunciata a favore di Swiss Re, affermando che la distruzione delle torri gemelle era un singolo evento piuttosto che due, limitando la copertura a 3,5 miliardi di dollari. \nL'attivit\u00e0 di amministrazione britannica di Swiss Re \u00e8 iniziata con l'acquisizione, il 1\u00b0 luglio 2004, di Life Assurance Holding Corporation.\nIl 31 ottobre 2008 Swiss Re ha completato un'acquisizione da 762 milioni di sterline della Life Assurance Company Ltd. controllata da Barclays PLC.\nNel giugno 2014, la societ\u00e0 tramite Admin Re ha acquisito l'attivit\u00e0 pensionistica del Regno Unito di HSBC Life (UK) Limited per un valore di 4,2 miliardi di sterline.\nL'attivit\u00e0 Admin Re, che \u00e8 stata rinominata ReAssure, \u00e8 stata infine venduta a Phoenix Group Holdings per 3,2 miliardi di sterline nel luglio 2020.\nNel 2009, Warren Buffett ha investito 2,6 miliardi di dollari come parte della raccolta di capitale proprio di Swiss Re. Berkshire Hathaway possiede gi\u00e0 una quota del 3%, con diritti di propriet\u00e0 superiore al 20%. Nel maggio 2016, gli incendi canadesi di Fort McMurray hanno causato danni stimati fino a 10 miliardi di dollari canadesi con Swiss Re che ha avuto la maggiore esposizione tra i riassicuratori, coprendo il 70-80% delle perdite. \nStruttura.\nIl gruppo Swiss Re opera attraverso una rete di circa 80 uffici e 15.000 dipendenti in tutto il mondo. Swiss Re \u00e8 organizzata in tre Business Unit, ciascuna con una strategia distinta e una serie di obiettivi che contribuiscono alla missione complessiva del Gruppo:"}
{"id": "4701525", "revid": "682976", "url": "https://it.wikipedia.org/wiki?curid=4701525", "title": "Macisteo", "text": ""}
{"id": "4701526", "revid": "92723", "url": "https://it.wikipedia.org/wiki?curid=4701526", "title": "Cattedrali in Camerun", "text": "Questa \u00e8 una lista delle cattedrali in Camerun."}
{"id": "4701527", "revid": "54354", "url": "https://it.wikipedia.org/wiki?curid=4701527", "title": "Schweizerische R\u00fcckversicherungs-Gesellschaft AG", "text": ""}
{"id": "4701528", "revid": "54354", "url": "https://it.wikipedia.org/wiki?curid=4701528", "title": "Swiss Reinsurance Company Ltd", "text": ""}
{"id": "4701529", "revid": "767487", "url": "https://it.wikipedia.org/wiki?curid=4701529", "title": "Unione Sportiva Arsenaltaranto 1949-1950", "text": "Questa voce raccoglie le informazioni riguardanti l'Unione Sportiva Arsenaltaranto nelle competizioni ufficiali della stagione 1949-1950."}
{"id": "4701531", "revid": "54354", "url": "https://it.wikipedia.org/wiki?curid=4701531", "title": "Schweizerische R\u00fcckversicherungs-Gesellschaft", "text": ""}
{"id": "4701533", "revid": "54354", "url": "https://it.wikipedia.org/wiki?curid=4701533", "title": "Swiss Reinsurance Company", "text": ""}
{"id": "4701540", "revid": "76963", "url": "https://it.wikipedia.org/wiki?curid=4701540", "title": "Kathryn McCormick", "text": "Biografia.\n\u00c8 nota per aver partecipato al famoso reality americano della Fox So You Think You Can Dance e anche per i suoi ruoli cinematografici come il ruolo di protagonista nel film Step Up 4 Revolution, uscito nel 2012. \u00c8 anche una modella ed \u00e8 molto attiva nel campo televisivo come giudice ed ospite. Balla nel video della canzone Dead Inside dei Muse."}
{"id": "4701542", "revid": "287204", "url": "https://it.wikipedia.org/wiki?curid=4701542", "title": "Myny-Futbol'nyj Klub Lokomotyv Charkiv", "text": "Il Myny-Futbol'nyj Klub Lokomotyv Charkiv (ucr. \u041c\u0456\u043d\u0456-\u0444\u0443\u0442\u0431\u043e\u043b\u044c\u043d\u0438\u0439 \u043a\u043b\u0443\u0431 \u00ab\u041b\u043e\u043a\u043e\u043c\u043e\u0442\u0438\u0432\u00bb \u0425\u0430\u0440\u043a\u0456\u0432), noto semplicemente come Lokomotyv Charkiv, \u00e8 una societ\u00e0 ucraina di calcio a 5 con sede a Charkiv."}
{"id": "4701543", "revid": "1568601", "url": "https://it.wikipedia.org/wiki?curid=4701543", "title": "Antonio Baroni", "text": "Nato e vissuto a Sussia, piccolo borgo montano nel comune di San Pellegrino Terme in provincia di Bergamo.\nBiografia.\nFiglio di agricoltori, del quale aveva ereditato il modo di vivere da montanaro, contadino, boscaiolo e cacciatore; caccia che spesso praticava per la sua sopravvivenza, con l'utilizzo delle risorse della sua terra, al quale era legato da un grande affetto.\nForse fu proprio per la pratica della caccia, che Antonio Baroni, inizi\u00f2 l'esplorazione delle cime montane.\nGuida alpina.\nFu fra i primi grandi esploratori delle Prealpi Orobiche, delle Alpi Centrali e di altri massicci alpini, fu maestro di tante altre guide alpine del suo tempo.\nLe sue esplorazioni si sono spinte anche in val Masino, in val Grosina, e con il conte Francesco Lurani Cernuschi, amico da sempre, il 28 luglio del 1878 salirono il monte Disgrazia lungo un itinerario in grande parte nuovo che prender\u00e0 il nome di via Baroni.\nFu questa salita che lo elesse fra le migliori guide con doti alpinistiche e un eccezionale istinto per la scelta della via pi\u00f9 logica. Come scrisse lo stesso Francesco Lurani Cernuschi: \nFra le prime arrampicate in terra bergamasca, si ricordano, quella del 16 aprile 1875, in compagnia di Emilio Torri, di Calvenzano, altro bergamasco pioniere dell'alpinismo orobico, raggiungono la vetta del monte Alben, e quella del 1\u00ba giugno dello stesso anno, sempre con Emilio Torri, salgono la cima dell'Arera.\nIl 24 settembre 1875, sempre con Torri, salgono le due punte della Presolana Orientale, proprio nel momento che la sua fama di alpinista esperto, coraggioso ma allo stesso tempo prudente, si stava diffondendo.\nFu il primo a salire sul pizzo Coca, sul pizzo Scais, sul pizzo Recastello e su molte altre vette delle Alpi Centrali - specialmente quelle della Val Masino - ma rimangono memorabili anche le sue ascensioni sul Monte Rosa, sull'Adamello, sull'Ortles e nel Brenta. Guida coraggiosa e intelligente, se un ostacolo o un passaggio in parete lo mettevano in difficolt\u00e0 e gli scarponi chiodati non gli davano sicurezza, li toglieva e continuava la salita a piedi nudi, regalandogli l'appellativo di \"La grande guida a piedi nudi\".\nAlpinista, esploratore e raccoglitore.\nDurante le sue esplorazioni, amava raccogliere minerali che con occhio esperto individuava lungo le pareti montane. Nel 1902 consegn\u00f2 all'allora prof. Enrico Caffi, grande studioso della natura e della geologia orobica, fondatore del Museo di scienze naturali di Bergamo, un piccolo pesce fossile di 5\u00a0cm, che ancora oggi \u00e8 conservato presso lo stesso Museo.\nIl pesce fossile un folidoforo, dal nome dedicato al professor Caffi, \"Pholidophorus caffi\", \u00e8 tuttora l'unico esemplare conosciuto al mondo della sua specie."}
{"id": "4701546", "revid": "148107", "url": "https://it.wikipedia.org/wiki?curid=4701546", "title": "On Trial", "text": ""}
{"id": "4701549", "revid": "599013", "url": "https://it.wikipedia.org/wiki?curid=4701549", "title": "Sotto processo", "text": ""}
{"id": "4701555", "revid": "729019", "url": "https://it.wikipedia.org/wiki?curid=4701555", "title": "Coppa del Mondo di sci di fondo 2014", "text": "La Coppa del Mondo di sci di fondo 2014 fu la trentatreesima edizione della manifestazione organizzata dalla Federazione Internazionale Sci; inizi\u00f2 il 29 novembre 2013 a Kuusamo, in Finlandia, e si concluse il 16 marzo 2014 a Falun, in Svezia. Nel corso della stagione si tennero i XXII Giochi olimpici invernali di , non validi ai fini della Coppa del Mondo, il cui calendario contempl\u00f2 dunque un'interruzione a febbraio.\nIn campo maschile furono disputate tutte le 16 gare individuali (6 di distanza, 7 sprint, 3 competizioni intermedie a tappe) e le 3 a squadre (1 staffetta, 2 sprint a squadre) previste, in 15 diverse localit\u00e0. Il norvegese Martin Johnsrud Sundby si aggiudic\u00f2 sia la coppa di cristallo, il trofeo assegnato al vincitore della classifica generale, sia quella di distanza; il suo connazionale Ola Vigen Hattestad vinse la Coppa di sprint. Petter Northug era il detentore uscente della Coppa generale.\nIn campo femminile furono disputate tutte le 16 gare individuali (6 di distanza, 7 sprint, 3 competizioni intermedie a tappe) e le 3 a squadre (1 staffetta, 2 sprint a squadre) previste, in 15 diverse localit\u00e0. La norvegese Therese Johaug si aggiudic\u00f2 sia la coppa di cristallo, sia la Coppa di distanza; la statunitense Kikkan Randall vinse la Coppa di sprint. Justyna Kowalczyk era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nMS = partenza in linea\nCompetizioni intermedie.\nLegenda:\nTC = tecnica classica\nTL = tecnica libera\nSP = sprint\nPU = inseguimento\nHS = partenza a handicap\nMS = partenza in linea\nDonne.\nRisultati.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nMS = partenza in linea\nCompetizioni intermedie.\nLegenda:\nTC = tecnica classica\nTL = tecnica libera\nSP = sprint\nPU = inseguimento\nHS = partenza a handicap\nMS = partenza in linea"}
{"id": "4701569", "revid": "767487", "url": "https://it.wikipedia.org/wiki?curid=4701569", "title": "Disfonia spasmodica", "text": "La disfonia spasmodica, o distonia laringeale, \u00e8 un disordine della voce caratterizzato da spasmi involontari di uno o pi\u00f9 muscoli della laringe e delle corde vocali durante l'emissione dei suoni.\nLe cause della malattia non sono note, anche se si possono rintracciare disordini neurologici nei circuiti neuronali predisposti alla fonazione. I muscoli non vengono pi\u00f9 mossi in maniera coordinata e si creano degli spasmi involontari che possono impedire anche del tutto la fonazione.\nUn soggetto affetto da disfonia spasmodica ha difficolt\u00e0 nel parlare, ma pu\u00f2 urlare: quando si urla si segue un percorso neurale diverso.\n\u00c8 una malattia poco comune e poco conosciuta. Solo negli Stati Uniti se ne contano qualche decina di milioni.\nNon vi \u00e8 una cura, ma l'iniezione intra laringeale di botulino affievolisce gli spasmi e rende migliore la vocalizzazione dei suoni."}
{"id": "4701570", "revid": "767487", "url": "https://it.wikipedia.org/wiki?curid=4701570", "title": "Sanford and Son Theme", "text": "Sanford and Son Theme (conosciuta anche come The Streetbeater) \u00e8 la sigla della sitcom \"Sanford and Son\", scritta e pubblicata da Quincy Jones nel 1973."}
{"id": "4701572", "revid": "991694", "url": "https://it.wikipedia.org/wiki?curid=4701572", "title": "The Streetbeater", "text": ""}
{"id": "4701573", "revid": "732240", "url": "https://it.wikipedia.org/wiki?curid=4701573", "title": "Cryptomoneta", "text": ""}
{"id": "4701582", "revid": "1573940", "url": "https://it.wikipedia.org/wiki?curid=4701582", "title": "Paretroplus kieneri", "text": "Paretroplus kieneri \u00e8 un pesce di acqua dolce appartenente alla famiglia Cichlidae ed alla sottofamiglia Etroplinae, endemico del Madagascar.\nDescrizione.\nIl corpo \u00e8 compresso ai lati, mediamente alto e non molto allungato. La livrea \u00e8 mimetica ma non molto particolare: il corpo \u00e8 marrone con aree pi\u00f9 chiare e sfumature rossastre in particolare vicino alla bocca. Le pinne sono grigiastre, la pinna caudale \u00e8 leggermente biforcuta. La pinna dorsale e quella anale sono abbastanza allungate e presentano sfumature arancioni. Non supera i 13 cm.\nDistribuzione e habitat.\nProviene dai corsi d'acqua nel nord del Madagascar.\nConservazione.\nNel suo habitat \u00e8 messo a rischio dalla deforestazione e da altri interventi messi in atto dall'uomo. Inoltre \u00e8 entrato in competizione con altri pesci introdotti nel suo ambiente."}
{"id": "4701584", "revid": "686936", "url": "https://it.wikipedia.org/wiki?curid=4701584", "title": "Miami Dolphins 2010", "text": "La stagione 2010 dei Miami Dolphins \u00e8 stata la numero 45 della franchigia, la quarantunesima nella National Football League. La squadra si \u00e8 classificata terza nella AFC East division con un record di 7-9 e per il secondo anno consecutivo non ha raggiunto i playoff."}
{"id": "4701585", "revid": "782150", "url": "https://it.wikipedia.org/wiki?curid=4701585", "title": "Tebaide (Stazio)", "text": "La Tebaide (\"Thebais\") \u00e8 un poema epico latino dello scrittore Papinio Stazio, composto nel I secolo e incentrato sulla guerra mitica di Eteocle e Polinice sotto la citt\u00e0 di Tebe. Il poema \u00e8 diviso in 12 libri per un totale di 9.748 esametri (pressoch\u00e9 identica in lunghezza all\"'Eneide\" virgiliana, che conta 9.896 esametri).\nStruttura.\nLibro 1: La \"Tebaide\" si apre con una priamel in cui il poeta rifiuta diversi temi che trattano la mitologia tebana e decide di concentrarsi sulla casa di Edipo (\"Oedipodae confusa domus\"), al che fa seguito una \"recusatio\" e un passo in lode di Domiziano.\nLa narrazione inizia con la preghiera di Edipo agli dei ctoni e la maledizione sui suoi figli Polinice ed Eteocle che lo hanno respinto e maltrattato. La Furia Tisifone ascolta la preghiera di Edipo e sale sulla terra per adempiere alla maledizione, causando conflitti tra Eteocle e Polinice (che \u00e8 in esilio per un anno mentre Eteocle detiene il trono di Tebe). Segue un concilio degli dei (\"concilium deorum\") in cui Giove informa gli dei del suo piano per coinvolgere Tebe e Argo in una guerra; quando Giunone supplica appassionatamente per Argo, viene messa a tacere dalla decisione irremovibile di Giove. Mercurio viene inviato negli inferi per recuperare l'ombra di Laio per guidare Eteocle in guerra.\nNel frattempo Polinice \u00e8 guidato da una tempesta verso Argo e la soglia del palazzo di Adrasto, dove incontra Tideo in esilio da Calidone e che cerca anche rifugio e combatte con lui. Adrasto invita i due esiliati, li festeggia e, in adempimento di una profezia, offre loro le sue figlie per sposarsi; prosegue spiegando l'eziologia della festa che stanno celebrando gli Argivi, raccontando la storia della purificazione di Apollo da parte di Crotopo e la sua seduzione di sua figlia Psamate, che alla fine porta alla morte di lei e di suo figlio Lino, seguita dalla vendetta vendetta di Apollo, che invia un mostro mangiatore di bambini dagli inferi che in seguito fu ucciso da Corebo e che, infine, offr\u00ec un sacrificio ad Apollo per porre fine alla piaga. Il libro termina con la preghiera di Adrasto ad Apollo.\nLibro 2: Il secondo libro inizia con Mercurio che guida l'ombra di Laio a Tebe; Laio appare nei panni di Tiresia a Eteocle in un sogno e lo spinge a rifiutare di permettere a Polinice di diventare re quando il suo anno sia finito. Adrasto sposa Polinice con Argia e Tideo con Deipile in una cerimonia segnata da cattivi presagi. Il poeta descrive la collana di Armonia, che Argia indossa al matrimonio, come un oggetto che porta sfortuna ai suoi portatori e causa conflitti. Polinice invia Tideo in un'ambasciata a Eteocle per ricordargli che il suo tempo di regno \u00e8 finito, ma Eteocle rifiuta la richiesta di rinunciare al trono. Tideo esce da Tebe con rabbia ed Eteocle lancia un agguato per ucciderlo in un passo di montagna: l'eroe calidonio, per\u00f2, uccide tutti tranne Meone, in modo da poter riportare la notizia ad Eteocle.\nLibro 3: Meon ritorna a Tebe, riferisce il massacro ad Eteocle, criticando il comportamento del tiranno e poi si suicida. I tebani escono per esaminare il massacro e seppellire i morti. Giove ordina a Marte di andare sulla terra per scatenare la guerra, ma Venere blocca il suo carro, implorandolo di impedire la guerra. Marte segue i comandi di Giove e si dirige sulla terra, suscitando guai nelle citt\u00e0 e aiutando Tideo a diffondere la notizia della battaglia combattuta. Arrivato ad Argo, infatti, l'eroe esorta la gente della citt\u00e0 ad attaccare immediatamente Tebe, ma Adrasto impiega un po' 'di tempo a pensare al miglior modo di agire. Anfiarao e Melampo vanno ad Afete a fare gli auspici per l'imminente guerra, che fa presagire confusione, violenza e morte. Marte spinge gli Argivi in delirio, che prendono le armi e si radunano alle porte del palazzo, chiedendo la guerra. Argia, solidale con l'irrequietezza di suo marito, fa appello ad Adrasto per accelerare la guerra. Il re viene finalmente convinto e inizia i preparativi.\nLibro 4: Tre anni dopo, gli Argivi e i loro alleati sono riuniti e il poeta chiede a Fama e Vetustas di aiutarlo nel catalogo di eroi e alleati. I Tebani si preparano a malincuore alla guerra. A causa dei cattivi presagi e dell'avvertimento di Bacco, il re Eteocle consulta Tiresia, che afferma che evocare gli spiriti \u00e8 un modo pi\u00f9 certo di predire il futuro, quindi Tiresia, Eteocle e Manto vanno nel bosco di Diana per eseguire la negromanzia. Manto e Tiresia hanno una visione degli inferi e i suoi numerosi abitanti vengono a bere il sangue offerto. Vedono anche lo spirito di Laio a distanza, che si avvicina solo dopo che Tiresia lo convince che il suo odio \u00e8 per suo figlio Edipo, non suo nipote Eteocle; lo spirito del vecchio re dice loro che Tebe sar\u00e0 vittoriosa, ma la vittoria apparterr\u00e0 a Edipo. Mentre gli Argivi marciano attraverso Nemea, Bacco provoca una siccit\u00e0; l'esercito incontra Ipsipile che allatta il bambino Ofelte e che lascia il piccolo e mostra agli Argivi una sorgente dove finalmente trovano acqua; il libro termina con le lodi per Nemea.\nLibro 5: Su richiesta degli Argivi, Ipsipile racconta la sua storia ma, mentre parla, un serpente uccide Ofelte. Il re Licurgo ed Euridice piangono il loro figlio e gli Argivi suggeriscono l'istituzione dei giochi di Nemea per commemorare Ofelte.\nLibro 6: Gli Argivi compiono sacrifici funebri mentre Euridice recita un lamento. Nove giorni dopo, i concorrenti si riuniscono per i nuovi Giochi di Nemea.\nLibro 7: Giove, arrabbiato per il ritardo di Nemea, manda Mercurio al tempio di Marte in Tracia perch\u00e9 smuova l'esercito: Marte, allora, manda il panico nell'esercito argivo per spaventare i soldati che riprendono la loro marcia. Bacco supplica Giove di evitare la guerra invano quando gli Argivi arrivano a Tebe con terribili presagi. Antigone e un vecchio servitore guardano l'esercito da una torre e descrivono gli eroi (\"teichoscopia\"), e Giocasta cerca di dissuadere Polinice dal combattimento.\nGli Argivi uccidono due tigri sacre per Bacco e spingono i Tebani a combattere. Il poeta invoca la musa mentre inizia a descrivere la prima scaramuccia in cui Apollo d\u00e0 ad Anfiarao una \"aristeia\". Durante la battaglia, la terra si apre e ingoia Anfiarao e il suo carro.\nLibro 8: Mentre Anfiarao scende nell'Ade, Plutone, minacciato da questa violazione del suo regno, manda Tisifone a devastare il campo di battaglia. I Tebani celebrano dopo la battaglia mentre Melampo si propizia Tellus con sacrifici nel campo Argivo. Il poeta invoca Calliope quando la battaglia si accende di nuovo. Entrambe le parti ottengono vittorie nei combattimenti, ma Ati, promesso sposo di Ismene, viene ucciso e portato a Edipo. Tideo \u00e8 ferito da Melanippo, lo uccide e gli divora il cervello.\nLibro 9: Si accende la mischia per il corpo di Tideo. Tisifone guida Ippomedonte e l'eroe compie una \"aristeia\", finendo, per\u00f2, ucciso dal fiume Ismeno. Gli eroi combattono per il corpo di Ippomedonte e Ipseo muore. Atalanta in Arcadia sogna la morte del figlio Partenopeo e prega Diana che gli d\u00e0 forza per una \"aristeia\" prima che venga ucciso da Driante.\nLibro 10: I Tebani celebrano la vittoria momentanea, mentre le mogli degli eroi di Argo eseguono sacrifici a Giunone, che manda Iride nel bosco di Sonno, che fa dormire profondamente l'esercito tebano durante la notte. Una banda di soldati viene raccolta dagli Argivi, entra nel campo tebano e massacra i guerrieri addormentati. Dimante e Opleo uccidono molti tebani e vengono uccisi insieme. I Tebani si svegliano e fuggono in citt\u00e0; c'\u00e8 una battaglia alle porte, che alla fine vengono chiuse. Tiresia esige la morte di Meneceo affinch\u00e9 la guerra finisca e il giovane si getta dalle mura. Capaneo si arrampica su una torre e maledice Giove che lo uccide con un fulmine.\nLibro 11: Gli Argivi sono respinti dai Tebani nel loro accampamento. Tisifone e Megera spingono Polinice a sfidare Eteocle a singolar tenzone per decidere la guerra. Giocasta e Antigone cercano di dissuaderli, ma i due escono nella pianura per combattere e si uccidono a vicenda, ed Edipo si lamenta mentre Giocasta si uccide alla notizia. Creonte prende il potere, proibisce la sepoltura di Polinice e dei morti Argivi ed esilia Edipo, mentre gli Argivi ritornano a casa.\nLibro 12: I Tebani seppelliscono i loro morti. Le vedove argive si recano a Tebe per seppellire i loro parenti morti ma ricevono la notizia che Creonte ha negato loro la sepoltura; le donne viaggiano ad Atene per chiedere a Teseo di aiutarle. Argia viene segretamente a Tebe e incontra Antigone fuori dal muro; bruciano i corpi dei fratelli su una pira, ma le fiamme si separano. Creonte arresta le donne mentre le vedove si prostrano supplici all'altare di Clementia ad Atene. Teseo prepara un esercito contro Tebe e uccide Creonte in battaglia.\nIl poema termina con un epilogo in cui gli prega poeta che la sua poesia abbia successo, dichiara di non voler rivaleggiare con l'Eneide e si augura che la sua fama gli sopravviver\u00e0.\nTraduttori in lingua italiana.\nIl grande successo della \"Tebaide\" lungo la tarda antichit\u00e0 e il medioevo (si pensi all'uso che ne fa Dante, oltre ad introdurre Stazio come personaggio negli ultimi canti del Purgatorio) spiega anche le numerose traduzioni del poema lungo l'et\u00e0 moderna, da quella di Erasmo da Valvasone, nel 1570, a quella di Giacinto Nini (1630).\nUna delle traduzioni pi\u00f9 famose ed ancora oggi usate \u00e8 quella di Cornelio Bentivoglio, che nel 1729 la pubblic\u00f2 con lo pseudonimo \"Selvaggio Porpora\". Seguirono la traduzione di Giulio Lisati (Chioggia, 1839) e di Umberto Sailer, stampata a Venezia nel 1881.\nNel XX secolo si segnalano la traduzione di Giovanna Faranda Lilla (1998) per Rizzoli e di Laura Micozzi (2010) per Mondadori."}
{"id": "4701600", "revid": "599013", "url": "https://it.wikipedia.org/wiki?curid=4701600", "title": "Attilio Miglio", "text": "Carriera.\nDal 1941 al 1943 ha giocato in Serie C nella Sparta Novara; durante il secondo conflitto mondiale ha giocato nel Novara, con la cui maglia ha preso parte al campionato di Divisione Nazionale. Nella stagione 1945-1946 ha giocato 8 partite con l'Alessandria in Serie B, mentre l'anno seguente ha giocato in Serie A, facendo il suo esordio in massima serie il 22 settembre 1946 in Alessandria-Modena (1-3) e giocando poi una seconda partita sul campo della Juventus; nella stagione 1947-1948 ha giocato 31 partite in Serie B con la Vogherese. Dopo la retrocessione in Serie C della sua squadra \u00e8 stato riconfermato, ed ha giocato per altri due anni in terza serie sempre alla Vogherese."}
{"id": "4701602", "revid": "1543377", "url": "https://it.wikipedia.org/wiki?curid=4701602", "title": "Glasgow City Football Club", "text": "Il Glasgow City Football Club \u00e8 una societ\u00e0 di calcio femminile scozzese con sede nella citt\u00e0 di Glasgow. Milita nella Scottish Women's Premier League, la massima divisione del campionato scozzese, di cui \u00e8 campione in carica ininterrottamente dal 2008.\nStoria.\nIl club fu fondato nel 1998 da Laura Montgomery e Carol Anne Stewart. In poco tempo si stabil\u00ec ai primi posto della massima serie del campionato scozzese, vincendo il suo primo campionato nella stagione 2004-2005. Nelle successive due stagioni termin\u00f2 il campionato al secondo posto dietro l'Hibernian, per poi tornare a conquistare il primo posto nella stagione 2007-2008.\nNella stagione 2012 il Glasgow City vinse tutte le partite casalinghe e vinse 20 delle 21 partite del campionato. Vincendo oltre al campionato anche la Scottish Women's Cup e la Scottish Women's League Cup, complet\u00f2 nel 2012 il treble. Riusc\u00ec a ripetere la stessa impresa nel 2013 e nel 2014. In particolare, nel 2014 il Glasgow City vide interrotta la sua imbattibilit\u00e0 casalinga che durava da sei anni, venendo sconfitto per 1-0 dallo Spartans. Ha conquistato il quarto treble consecutivo al termine della stagione 2015.\nNel febbraio 2013 il Glasgow City comunic\u00f2 il proprio interesse a entrare a far parte della \"Football Association Women's Super League (FA WSL)\", la federazione calcistica inglese. Il Glasgow City giustific\u00f2 questo interesse con la percezione che il calcio femminile in Scozia non si stesse sviluppando a sufficienza. La FA WSL respinse questo interesse chiudendo le porte all'accesso del Glasgow City al campionato inglese. Nell'ottobre 2013 il Glasgow City espresse nuovamente il proprio interesse a giocare nel campionato inglese.\nIl Glasgow City ha partecipato pi\u00f9 volte alla UEFA Women's Champions League, ottenendo il suo miglior risultato nella stagione 2014-2015 raggiungendo i quarti di finale. Dopo aver superato il girone di qualificazione, elimin\u00f2 prima il Medyk Konin nei sedicesimi di finale e poi lo Zurigo negli ottavi di finale. Nei quarti di finale sub\u00ec una pesante sconfitta dal Paris Saint-Germain. Anche grazie alle prestazioni offerte dal Glasgow City in UEFA Women's Champions League la federazione calcistica della Scozia potr\u00e0 iscrivere due squadre alla UEFA Women's Champions League 2016-2017, risultando l'undicesima federazione secondo il ranking UEFA e beneficiando dell'allargamento da 8 a 12 delle federazione che possono iscrivere due squadre. Nell'ottobre 2016 ha vinto il suo undicesimo campionato, il decimo consecutivo.\nStadio.\nNei primi anni disputava le partite casalinghe al Petershill Park, situato al numero 30 di Adamswell Street a Glasgow. Successivamente ha trasferito la propria base all'Excelsior Stadium di Airdrie, dove gioca attualmente le partite casalinghe.\nStatistiche e record.\nRecord.\nDi seguito alcuni record aggiornati al 2 gennaio 2020:\nOrganico.\nRosa 2020.\nRosa, ruoli e numeri di maglia tratti dal sito \"UEFA.com\" e come da sezione news del sito ufficiale, aggiornati al 17 ottobre 2020."}
{"id": "4701603", "revid": "182193", "url": "https://it.wikipedia.org/wiki?curid=4701603", "title": "Giovanni Arvedi", "text": "Biografia.\nNasce in una famiglia attiva nel commercio e nella lavorazione dei metalli originaria di Celentino, in Trentino, e trasferitasi a Cremona nel 1715. Nel 1963 comincia la sua carriera imprenditoriale fondando due aziende, una commerciale \u2013 Arvedi Commercio \u2013 e una produttiva \u2013 Ilta. Quest'ultima si dedica alla produzione di tubi saldati in acciaio al carbonio, e dal 1970 anche di tubi saldati di acciaio inossidabile.\nImpegnato in una continua ricerca nel settore dell'impiantistica legata alla produzione e alla lavorazione dell'acciaio, nel 1973 apre a Cremona l'Acciaieria Tubificio Arvedi, moderna miniacciaieria dedicata alla produzione di acciaio e tubi laminati a caldo. Nei primi anni Ottanta acquista dalla Falck la \"Celestri\", una delle principali aziende commerciali e di servizi siderurgici che in seguito cede nel 1985 nell'ambito di uno scambio di quote azionarie con la Dalmine che lo porta al salvataggio dell'ex Fit Ferrotubi, tra cui il Tubificio Lombardo di Corbetta, l'Acciaieria di Trigoso e la Arinox di Sestri Levante. Inoltre acquisisce una significativa partecipazione in in AFL Acciaierie e Ferriere Lombarde del Gruppo Falck. L'Acciaieria di Trigoso diventa, con la denominazione Arinox, il primo e unico produttore di nastri di acciaio inossidabile di precisione in Italia.\nNel corso della sua esperienza imprenditoriale, Giovanni Arvedi \u00e8 intervenuto nel salvataggio della Rizzoli e del Corriere della Sera nel 1984, in seguito alla vicenda P2 arrivando ad avere fino al 12% del capitale e l'incarico di vicepresidente sia in Rizzoli che in Gemina. \u00c8 uno dei pi\u00f9 attivi nel salvataggio della Rizzoli ed \u00e8 l'unico a mettere sul piatto 140 miliardi di lire ma dir\u00e0 anche nel giugno 1983 a \"L'Europeo\": \"Purtroppo abbiamo scoperto che tutti hanno paura. Paura di fare cosa sgradita ai partiti, di andare incontro a qualche guaio o, peggio, di finire sulle prime pagine di qualche giornale\".\nNel 1989 \u00e8 per quattro anni presidente degli industriali di Cremona.\nL'anno cruciale dal punto di vista imprenditoriale \u00e8 il 1992 quando entra in funzione, dopo una difficile gestazione dovuta agli errori nella costruzione degli impianti da parte della tedesca Mannesmann e che lo costringer\u00e0 ad indebitarsi per mille miliardi, un nuovo impianto presso l'acciaieria di Cremona, specializzato nella produzione di nastri di acciaio molto sottili, primo esempio europeo e secondo al mondo di mini-mill per prodotti piani.\nDopo la sua messa a punto, questa tecnologia innovativa per il processo di fabbricazione di laminati piani in acciaio, denominata Arvedi ISP (Inline Strip Production), viene brevettata in tutto il mondo. La tecnologia ISP si caratterizza per le dimensioni di ingombro significativamente inferiori a quelle della concorrenza, per una migliore qualit\u00e0 del prodotto finito e per una riduzione dei consumi energetici e delle emissioni.\nTra la fine degli anni 90 e l\u2019inizio del primo decennio del 2000, a partire dai risultati operativi dell\u2019impianto ISP, il Gruppo Arvedi sviluppa e brevetta la tecnologia ESP (Endless Strip Production) che applica alla produzione di nastri laminati a caldo il concetto di colata e laminazione completamente \u201cin endless\u201d, ovvero senza soluzione di continuit\u00e0. Questo consente di produrre direttamente a caldo nastri di acciaio ultrasottili, fino a 0,8 mm di spessore, ottenuti negli impianti convenzionali solo dopo la laminazione a freddo.\nIl nuovo impianto ESP viene avviato a Cremona nel 2008 e nel e febbraio 2009 viene prodotto il primo coil di acciaio proveniente da un impianto endless.\nNel novembre del 2014 \u00e8 stato firmato tra il Gruppo Arvedi, Icop e gli enti governativi del Ministero dello Sviluppo Economico l\u2019atto di acquisizione della Ferriera di Servola (Trieste). L\u2019impianto sorge su un sito SIN (sito inquinato di interesse nazionale) che \u00e8 in corso di bonifica . Negli corso degli anni successivi, il Gruppo Arvedi espande le attivit\u00e0 del sito di Servola attraverso l\u2019installazione di uno stabilimento di lavorazione a freddo di nastri d\u2019acciaio.\nNel 2019, a seguito delle richieste delle autorit\u00e0, il Gruppo Arvedi ha concordato lo spegnimento dell\u2019area a caldo della Ferriera di Servola, ponendo fine alla produzione di ghisa a Trieste dopo 123 anni.\nNel 2021 ha acquistato la Acciai Speciali Terni.\nNel corso della sua lunga carriera in campo siderurgico, Giovanni Arvedi ha sviluppato e depositato diversi brevetti relativi sia all\u2019innovazione dei processi che agli equipaggiamenti applicabili alla siderurgia, estesi ai principali Paesi industrializzati.\nAttivit\u00e0 sportive e culturali.\nNel 2007 rileva l'Unione Sportiva Cremonese, in un momento di pesanti difficolt\u00e0 economiche della societ\u00e0, affidandola a Emiliano Mondonico, e ne mantiene per 5 anni la presidenza. Nel 2011 realizza un centro sportivo per l'allenamento del settore giovanile grigiorosso.. Ha successivamente lasciato i ruoli operativi, assumendo la carica di presidente onorario della societ\u00e0.\nNel 2013 finanzia l'apertura del Museo del Violino di Cremona e del Laboratorio Arvedi di Diagnostica Non-Invasiva dell'Universit\u00e0 di Pavia, specializzato nella ricerca scientifica sui materiali impiegati nella costruzione degli strumenti musicali e scientifici. Contestualmente, cura il restyling di Piazza Marconi, in cui \u00e8 situato il museo stesso.\n\u00c8 editore del settimanale cremonese \"Mondo Padano\" e della TV locale \"Cremona1 TV\" (entrambi attivi dal 2013).\nSempre nel 2013 finanzia il recupero dell'edificio che in seguito diventer\u00e0 la casa di riposo \"Giovanni e Luciana Arvedi\" di Cremona..\nVita privata.\nSposato con Luciana Buschini. In azienda sono impegnati in ruoli diversi i tre nipoti, figli della sorella della moglie, Mirella."}
{"id": "4701612", "revid": "599013", "url": "https://it.wikipedia.org/wiki?curid=4701612", "title": "Body Heat", "text": ""}
{"id": "4701619", "revid": "1543377", "url": "https://it.wikipedia.org/wiki?curid=4701619", "title": "Shahmukh\u012b", "text": "L'alfabeto shahmukh\u012b (\u0634\u0627\u06c1 \u0645\u06a9\u06be\u06cc, che significa letteralmente \"dalla bocca del re\") \u00e8 una variante della scrittura arabo-persiana usata per scrivere la lingua punjabi.\nInsieme al gurmukhi \u00e8 una delle due scritture usata per la lingua punjabi. Il termine alternativo Nasta\u02bfl\u012bq, \u00e8 una parola portmanteau di naskh, di arabo, e ta'aliq (un antico stile di alfabeto persiano usato in Iran)\nEntrambe le scritture hanno radici arabe e iraniane che furono amalgamate e inventate da Ameer Ali Tabrezi a Tabrez per essere usati come caratteri standard per scrivere la lingua persiana.\nLa scrittura Shahmukhi fu usata per prima dai poeti Sudi del Punjab; e divenne lo stile di scrittura convenzionale per la popolazione musulmana della provincia pachistana del Punjab a seguito della scissione dall'India, mentre gran parte della provincia Sikh del Punjab, in India ha adottato la scrittura Gurmukhi per la lingua Punjab.\nIl testo di Nasta'aliq \u00e8 scritto in direzione destra-sinistra e dalla pagina destra verso la pagina sinistra mentre il Gurmukhi \u00e8 scritto da sinistra a destra.\nLettere addizionali.\nCi sono poche lettere aggiuntive che sono usate occasionalmente. L'Unicode di esse \u00e8 stato approvato nel 2006. Sono:\n\ufb53 bbe -\u0a2c\n\ufb72 jje -\u0a1c\n\u068b -\u0a21\n\u06b0 ggaf -\u0a17\n\u06bb rnoonh -\u0a23"}
{"id": "4701623", "revid": "729019", "url": "https://it.wikipedia.org/wiki?curid=4701623", "title": "Casalgrande Padana", "text": "Casalgrande Padana \u00e8 societ\u00e0 per azioni italiana costituita nell'anno 1960 nel distretto ceramico industriale di Casalgrande. Focalizza la propria produzione sul gr\u00e8s porcellanato. La superficie degli impianti industriali \u00e8 di 700.000 metri quadrati. La tipologia di prodotto si inserisce all'interno del settore delle piastrelle universali per pavimenti e rivestimenti di edifici.\nStoria.\nNell'anno 1990 l'azienda istituisce Grand Prix, un concorso internazionale che ha l'obiettivo di premiare le opere che meglio valorizzino le propriet\u00e0 tecniche e le potenzialit\u00e0 espressive del gr\u00e8s porcellanato. Ogni anno la giuria \u00e8 composta da diversi architetti e designer."}
{"id": "4701625", "revid": "149485", "url": "https://it.wikipedia.org/wiki?curid=4701625", "title": "Yann Gonzalez", "text": "Biografia.\n\u00c8 il fratello maggiore di Anthony Gonzalez (n. 1980), fondatore del gruppo musicale Shoegaze e Dream pop francese M83.\nHa debuttato nel modo della cinematografia con il cortometraggio \"By the Kiss\".\nIl suo primo lungometraggio \"Les rencontres d'apr\u00e8s minuit\" \u00e8 stato presentato al Festival di Cannes del 2013, tra le proiezioni speciali, nella sezione Settimana internazionale della critica. Nel mese di settembre 2013 ha vinto il premio di miglior film al Milano Film Festival.\nNel 2017 ha realizzato il cortometraggio \"Les \u00celes\", con F\u00e9lix Maritaud.\nNel 2018 ha diretto \"Un couteau dans le c\u0153ur\", film in concorso al Festival di Cannes 2018, in competizione per la Palma d'oro e la Queer Palm."}
{"id": "4701627", "revid": "287204", "url": "https://it.wikipedia.org/wiki?curid=4701627", "title": "Shahmukhi", "text": ""}
{"id": "4701633", "revid": "54354", "url": "https://it.wikipedia.org/wiki?curid=4701633", "title": "Scrittura arabo-persiana", "text": ""}
{"id": "4701635", "revid": "619191", "url": "https://it.wikipedia.org/wiki?curid=4701635", "title": "The Quintessence", "text": ""}
{"id": "4701637", "revid": "54354", "url": "https://it.wikipedia.org/wiki?curid=4701637", "title": "Alfabeto shahmukhi", "text": ""}
{"id": "4701638", "revid": "28791", "url": "https://it.wikipedia.org/wiki?curid=4701638", "title": "Achilleide", "text": "L'Achilleide (\"Achilleis\") \u00e8 un poema epico latino dello scrittore Publio Papinio Stazio, composto sicuramente non prima del 95 in quanto abbiamo traccia di riferimenti nelle \"Silvae\"; esso \u00e8 nato, perci\u00f2, da una decisione lentamente maturata negli anni. Ci \u00e8 pervenuta breve e incompiuta, includendo solo due episodi della biografia di Achille: la sua prima infanzia nella cura del centauro Chirone, e la sua fanciullezza quando, per volere della madre Teti, si nasconde sull'isola di Sciro per evitare di arruolarsi. \nTrama.\nLibro I.\nIl poema esordisce con un proemio di stampo classico: \nSegue poi il rapimento di Elena, moglie di Menelao, da parte di Paride che con le sue navi si reca a Troia. L'azione passa poi su Teti la quale, sapendo che suo figlio \u00e8 destinato a morire durante la guerra, tenta di interferire con il suo tragico destino: in un primo momento, prega Nettuno affinch\u00e9 faccia affondare la flotta di Paride ma la sua richiesta viene respinta, poi, si dirige verso la caverna di Chirone, il centauro precettore di Achille, e porta via il ragazzo, mistificando le sue vere intenzioni.\nPorta suo figlio a Sciro, un'oscura isola nell'Egeo il cui re, Licomede, non ha figli. Chiede ad Achille di indossare abiti femminili e comportarsi come una ragazza; tuttavia egli pone resistenza al piano, ma quando vede Deidamia, la bellissima figlia del re, e le sue sorelle, concorda sul fatto che non sarebbe spiacevole passare un po'di tempo in loro compagnia. Teti lo veste, allora, da ragazza, lo istruisce sul comportamento femminile e lo presenta a Licomede come la sorella di Achille; inoltre avverte il re di badare a \"lei\" attentamente. \nLa scena allora passa a Aulide, dove si riuniscono gli eserciti greci per partire per Troia: essendo stata notata l'assenza di Achille, si chiama Calcante per scoprirne la causa e, dopo che il profeta afferma che Achille \u00e8 stato nascosto a Sciro, Ulisse e Diomede partono per trovarlo. \nintanto, Achille e Deidamia sono diventati buoni amici, anche se la sua vera identit\u00e0 \u00e8 sconosciuta alla ragazza: Achille si rivela quando abusa di lei durante una celebrazione notturna delle Baccanti sciree. Deidamia scopre di essere, poi, incinta e i due mantengono segreta la loro relazione e il loro figlio. \nUlisse e Diomede, intanto, arrivano a Sciro, dove sono ricevuti calorosamente da Licomede senza rivelare la vera ragione della loro visita. Consegnano dei doni al re e alle sue figlie, ma si accorgono che una \"ragazza\" \u00e8 pi\u00f9 interessata alle armi piuttosto che ai gioielli: Ulisse, dunque, sussurra ad Achille che conosce la sua vera identit\u00e0 e, come precedentemente organizzato dal re di Itaca, si finge un assedio. Tutti corrono via, allora, ma Achille afferra le armi e corre per affrontare il \"nemico\". Quando la calma \u00e8 ristabilita, Achille confessa la sua vera identit\u00e0 a Licomede, gli presenta suo figlio e si offre di sposare Deidamia.\nIl primo libro si conclude con la partenza di Achille verso Troia.\nLibro II.\nCi\u00f2 che ci \u00e8 pervenuto del secondo libro narra di Ulisse che decide di partire immediatamente da Sciro, mentre Deidamia, con il piccolo Pirro in braccio, osserva la partenza. \nUlisse, per distrarre l'eroe, illustra ad Achille le cause della guerra di Troia; a quel punto, Diomede chiede ad Achille che gli racconti le vicende della sua educazione presso Chirone fino ai quattordici anni.\nAl v. 167, il poema si interrompe \"ex abrupto\".\nCritica.\nNel confronto con la Tebaide, Giuseppe Aric\u00f2 sottolinea la notevole introspezione psicologica soprattutto nella vicenda di Teti, realizzata con una nuova sensibilit\u00e0 drammatica che eleva la materia mitica al piano patetico. \u00c8 altres\u00ec notevole l\u2019espediente utilizzato da Stazio per conciliare la maturit\u00e0 dell\u2019eroe e la sua esuberante virilit\u00e0 con l\u2019esigenza della credibilit\u00e0 di un travestimento femminile: parliamo, infatti, di \"indifferenziazione sessuale\" che si traduce in una marcata efebia. Essa, per\u00f2, \u00e8 una condizione esteriore: la mascolinit\u00e0 di Achille, infatti, \u00e8 latente per tutta l\u2019opera, fino a quando Ulisse determiner\u00e0 l\u2019epifania dell\u2019eroe, quando egli \u00e8, ormai, gi\u00e0 giunto al processo di seduzione nei confronti di Deidamia. \nL'opera merita di essere meglio conosciuta di quanto lo sia, se non altro perch\u00e9 era nel Medioevo uno dei poemi pi\u00f9 letti in Europa. \nCi sono due problemi che riguardano l\u2019ipotetica \"Achilleide\" incompiuta, in quanto ci \u00e8 pervenuto un frammento: uno riguarda l\u2019estensione e materia dell\u2019opera, per cui, secondo la critica, Stazio si sarebbe spinto fino alla morte di Achille, secondo altri fino alla caduta di Troia o anche, fino all\u2019edenica vita dello stesso dopo la morte. Un altro problema, invece, riguarda l'ipotesi secondo cui il tono idilliaco sarebbe rimasto invariato nel resto del poema o se Stazio non sarebbe tornato a quell\u2019atmosfera di horror, caratterizzante la \"Tebaide\". \nBisogna, poi, sottolineare il discorso sulle fonti da cui l\u2019autore ha tratto le mosse, il che \u00e8 problematico, considerando il fatto che non ci sono pervenuti, se non l\u2019Iliade omerica, opere antiche in cui il mito di Achille era, direttamente o indirettamente, trattato. Essa riprende, inoltre, come le Argonautiche di Valerio Flacco, il motivo dell\u2019esotico e dell\u2019avventuroso. Comunque, il poema sarebbe stato influenzato da una \"tematica di regime\" voluta dalla politica culturale di Domiziano nella quale rientrano anche i \"Punica\" di Silio Italico.\nTradizione manoscritta.\nNon sono molti i manoscritti che tramandano l\"'Achilleide\": tutti si trovano custoditi presso biblioteche italiane."}
{"id": "4701643", "revid": "767487", "url": "https://it.wikipedia.org/wiki?curid=4701643", "title": "Joey Meyer", "text": "\u00c8 il figlio di Ray Meyer.\nCarriera.\nDal 2012 al 2017 ha lavorato come scout per i Los Angeles Clippers."}
{"id": "4701645", "revid": "767487", "url": "https://it.wikipedia.org/wiki?curid=4701645", "title": "Saraiki", "text": "I Saraiki (Saraiki: \u0633\u0631\u0627\u0626\u06cc\u06a9\u06cc \u0642\u0648\u0645) sono un gruppo linguistico nativo delle province pachistane del Punjab meridionale, Sindh settentrionale e Khyber meridionale, e Belucistan nord-orientale.\nI Saraiki sono per lo pi\u00f9 Beluci, Jat, pathani, yed, Gailani, Qureshi o non nativi del Punjab che sono immigrati di recente negli ultimi 500 anni."}
{"id": "4701653", "revid": "729019", "url": "https://it.wikipedia.org/wiki?curid=4701653", "title": "Castello di Cerlongo", "text": "Il castello di Cerlongo, anche noto come villa Magnaguti, \u00e8 un'antica roccaforte situata a Cerlongo, frazione del comune di Goito, in provincia di Mantova, che conserva inalterato l'originario impianto, oltre ad alcuni edifici medievali e le opere difensive, tra cui le tre torri e le mura perimetrali.\nIgnota l'epoca di costruzione, il castello era preesistente al Ducato di Mantova, allorch\u00e9 i duchi Gonzaga si recavano nella localit\u00e0 di Cerlongo perch\u00e9 rigogliosa di alberi da frutta, soprattutto di ciliegi.\nIn una sala dell'edificio una lapide ricorda che il 25 giugno 1866 vi soggiorn\u00f2 il re Vittorio Emanuele II.\nL'edificio appartenne alle nobili famiglie Cocastelli e Magnaguti, nobile famiglia che si trasfer\u00ec dal Polesine nel mantovano nel XVI secolo."}
{"id": "4701658", "revid": "247222", "url": "https://it.wikipedia.org/wiki?curid=4701658", "title": "Prosperous (album)", "text": "Prosperous \u00e8 il secondo album di Christy Moore, pubblicato dalla Tara Music nel 1972 e prodotto da Bill Leader."}
{"id": "4701662", "revid": "110157", "url": "https://it.wikipedia.org/wiki?curid=4701662", "title": "V.League Top Match 2007 (maschile)", "text": "Il V.League Top Match 2007 si \u00e8 svolto dal 21 al 22 aprile 2007: al torneo hanno partecipato due squadre di club giapponesi e due squadre di club sudcoreane; la vittoria finale \u00e8 andata per la prima volta agli Hyundai Skywalkers.\nRegolamento.\nLa competizione prevede che vi prendano parte 4 squadre: 2 provenienti dalla V-League sudcoreana e due provenienti dalla V.Premier League giapponese. \u00c8 previsto un round-robin nel quale per\u00f2 non si scontrano le formazioni provenienti dallo stesso campionato. Ogni vittoria vale un punto. Vince la squadra che ottiene pi\u00f9 vittorie, ma, in caso di arrivo a pari punti, viene preso in considerazione prima il quoziente punti e poi, eventualmente, il quoziente set."}
{"id": "4701663", "revid": "61786123", "url": "https://it.wikipedia.org/wiki?curid=4701663", "title": "Il Lombardia", "text": ""}
{"id": "4701665", "revid": "1005847", "url": "https://it.wikipedia.org/wiki?curid=4701665", "title": "Paolucci", "text": ""}
{"id": "4701669", "revid": "110157", "url": "https://it.wikipedia.org/wiki?curid=4701669", "title": "V.League Top Match 2009 (maschile)", "text": "Il V.League Top Match 2009 si \u00e8 svolto dal 25 al 26 aprile 2009: al torneo hanno partecipato due squadre di club giapponesi e due squadre di club sudcoreane; la vittoria finale \u00e8 andata per la prima volta ai .\nRegolamento.\nLa competizione prevede che vi prendano parte 4 squadre: 2 provenienti dalla V-League sudcoreana e due provenienti dalla V.Premier League giapponese. \u00c8 previsto un round-robin nel quale per\u00f2 non si scontrano le formazioni provenienti dallo stesso campionato. Ogni vittoria vale un punto. Vince la squadra che ottiene pi\u00f9 vittorie, ma, in caso di arrivo a pari punti, viene preso in considerazione prima il quoziente punti e poi, eventualmente, il quoziente set."}
{"id": "4701672", "revid": "81195", "url": "https://it.wikipedia.org/wiki?curid=4701672", "title": "Psicopatologia della vita quotidiana", "text": "Psicopatologia della vita quotidiana (tedesco: \"Zur Psychopathologie des Alltagslebens\") \u00e8 un'opera di Sigmund Freud la cui prima edizione originaria risale al 1901. In seguito l'autore ha dato alle stampe delle edizioni successive aggiornate e integrate con nuovi contenuti, fino all'edizione definitiva (la decima) edita nel 1924.\nCaratteristiche.\nInizialmente apparso all'interno della rivista berlinese \"Monatsschrift f\u00fcr Psychiatrie und Neurologie\", questo libro si contraddistingue preminentemente per la grande variet\u00e0 di esempi pratici riportati sia da Freud che da altri suoi eminenti colleghi durante lo svolgimento della loro attivit\u00e0 medica. La trattazione dell'argomento viene quindi presentata sulla base di osservazioni realmente sperimentate, piuttosto che preferire l'approfondimento teorico che lo stesso Freud svilupper\u00e0 in altre sue opere successive. Inoltre buona parte del materiale da cui l'autore attinge deriva dalla propria autoanalisi, ovvero Freud applica su se stesso i procedimenti e le tecniche tipiche del trattamento psicoanalitico nello stesso modo con cui cur\u00f2 i suoi pazienti.\nL'opera.\nL'opera analizza e descrive gli atti mancati e le cosiddette azioni sintomatiche e casuali, che differiscono dagli atti mancati per l'assenza del pretesto costituito da un'intenzione cosciente, raffrontandoli con i sintomi e le manifestazioni tipiche dei soggetti affetti da nevrosi. \nDisfunzioni mnestiche come la dimenticanza di nomi, di frasi, di parole straniere, e la formazione di \"falsi ricordi\"; i lapsus (verbali, di lettura, di scrittura); la dimenticanza di impressioni e di propositi, le sbadataggini e gli errori, rappresentano tutta una serie di accadimenti quotidiani in cui una persona \"normale\" incorre di sovente in modo inintenzionale e senza prestarvi particolare attenzione. Freud osserv\u00f2 che questi \"inconvenienti\", ritenuti perlopi\u00f9 frutto di casualit\u00e0 o disattenzione, hanno origine dalle medesime \"forze psichiche\" che sono alla base dello sviluppo delle nevrosi: pensieri o propositi rimossi nel subconscio cercano di imporsi contro la coscienza, riuscendo a esprimersi completamente o almeno in parte proprio attraverso la \"perturbazione\" che provoca l'atto mancato o l'azione sintomatica in questione. Si pensi ad esempio all'incitamento \"vi invito a 'ruttare' alla salute del nostro capo\" (cio\u00e8 confondendo \"ansto\u00dfen\" con \"aufsto\u00dfen\") esclamato durante un brindisi, all'inavvertita rottura o dimenticanza di un oggetto, oppure al cambio di programma durante un viaggio a causa della coincidenza del treno persa. \nSar\u00e0 pi\u00f9 facile accorgersi e riconoscere il proprio errore commesso quanto meno inammissibile per la coscienza \u00e8 il contenuto rimosso, altrimenti una intensa negazione pu\u00f2 anche richiedere un lungo e complesso procedimento psicoanalitico. I processi mentali sono quindi gli stessi sia che si tratti di persone sane che di soggetti nevrotici, la differenza sta nel fatto che nei nevrotici questi sintomi pregiudicano la loro vita sociale e professionale, mentre nei soggetti sani hanno solo una influenza nelle prestazioni psichiche meno importanti.\nFreud dedica l'ultimo capitolo dell'opera alla credenza nel caso e alla superstizione, affermando che alla loro base vi \u00e8 un meccanismo di proiezione indirizzata verso un dato accadimento nel mondo esterno. L'autore esprime un'analogia tra il comportamento superstizioso e quello paranoico."}
{"id": "4701685", "revid": "478814", "url": "https://it.wikipedia.org/wiki?curid=4701685", "title": "Ippodromo di Tor di Valle", "text": ""}
{"id": "4701691", "revid": "327773", "url": "https://it.wikipedia.org/wiki?curid=4701691", "title": "Ca' d'Oro (Vicenza)", "text": "Palazzo Caldogno Dal Toso Franceschini Da Schio, meglio noto come Ca' d'oro, \u00e8 un palazzo nobiliare di Vicenza, collocato lungo Corso Palladio, a fianco della Chiesa di San Gaetano.\nStoria.\nIl palazzo fu eretto nel Trecento dalla famiglia Caldogno e completato in stile tardogotico nel 1477 circa dalla famiglia Dal Toso, la quali ampli\u00f2 l'edificio sul retro e complet\u00f2 il cortile verso il 1500.\nIl piano terreno fu risistemato da Lorenzo da Bologna, autore del ricco portale; l'atrio e l'interno furono ristrutturati sul finire del Settecento.\nDescrizione.\nNell'atrio e nel cortile \u00e8 collocato il piccolo lapidario raccolto dal conte Giovanni da Schio (1798-1868), comprendente anfore, epigrafi, pietre miliari e un sarcofago di marmo greco del V secolo."}
{"id": "4701693", "revid": "767487", "url": "https://it.wikipedia.org/wiki?curid=4701693", "title": "Sotto processo (film 1917)", "text": "Sotto processo (\"On Trial\") \u00e8 un film muto del 1917 diretto da James Young e prodotto dalla Essanay di Chicago.\nFu la prima versione cinematografica del lavoro teatrale di Elmer Rice che fu presentato in prima a Broadway il 19 agosto 1914: lo spettacolo rest\u00f2 in scena con successo per 365 rappresentazioni.\nIl film ebbe due remake: il primo nel 1928, un \"Sotto processo\" diretto da Archie Mayo e, nel 1939, un \"On Trial\" diretto da Terry O. Morse.\nTrama.\nReo confesso dell'omicidio di Gerald Trask, durante il processo Robert Strickland rifiuta di difendersi. Il suo avvocato esamina le testimonianze della moglie e della figlia di Strickland e convince la giuria che anni prima Trask aveva sedotto la signora Strickland. Undici dei giurati si convincono a votare per l'innocenza dell'imputato. Ma il dodicesimo pone un dubbio: se l'omicidio \u00e8 stato commesso per motivi di onore, perch\u00e9 dallo studio del morto la stessa notte \u00e8 sparita una grossa somma di denaro? L'avvocato riuscir\u00e0 a far confessare il segretario di Trask che ammette di essere lui il ladro. Strickland viene cos\u00ec assolto e pu\u00f2 ritornare dalla sua famiglia.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla First National Exhibitors' Circuit, il film usc\u00ec nelle sale cinematografiche statunitensi il 23 giugno 1917."}
{"id": "4701697", "revid": "287204", "url": "https://it.wikipedia.org/wiki?curid=4701697", "title": "Slurpuff", "text": ""}
{"id": "4701705", "revid": "287204", "url": "https://it.wikipedia.org/wiki?curid=4701705", "title": "Aromatisse", "text": ""}
{"id": "4701706", "revid": "1305772", "url": "https://it.wikipedia.org/wiki?curid=4701706", "title": "Merkurij Vagin", "text": "Biografia.\nAll'inizio del XVIII secolo, l'amministratore del governatorato siberiano, il \"kniaz\" Matvej P. Gagarin, aveva ordinato al voivoda Traurnicht di inviare una spedizione ricognitiva nell'oceano Artico per esaminare nuove isole, che , a suo parere, potevano essere ricche di pellicce. Come capo della spedizione Traurnicht aveva scelto il cosacco Merkurij Vagin.\nNell'autunno del 1711, assieme a Jakov Permjakov e a capo di un gruppo di cosacchi, egli aveva lasciato Jakutsk e raggiunto il villaggio di Ust'-Jansk, punto di partenza della spedizione. La spedizione aveva poi attraversato il golfo della Jana sul ghiaccio, con i cani da slitta, partendo dalla foce del fiume Jana.\nLa gente del posto, i ciukci, affermava che a nord di capo Svjatoj Nos c'erano diverse isole. Avevano quindi raggiunto ed esplorato Bol'\u0161oj Ljachovskij la pi\u00f9 meridionale delle isole della Nuova Siberia, un'isola fino ad allora sconosciuta, che era stata avvistata da Permjakov due anni prima, e avevano solo avvistato in lontananza Malyj Ljachovskij. Vagin, suo figlio, e Permjakov erano stati poi uccisi sulla via del ritorno dai membri della spedizione che si erano ammutinati.\nLuoghi dedicati.\nAl nome di Vagin sono state dedicate alcune caratteristiche geografiche minori nella Jakuzia settentrionale. "}
{"id": "4701708", "revid": "123490342", "url": "https://it.wikipedia.org/wiki?curid=4701708", "title": "Discografia di Quincy Jones", "text": "Qui di seguito sono elencate tutte le produzioni di Quincy Jones."}
{"id": "4701711", "revid": "481666", "url": "https://it.wikipedia.org/wiki?curid=4701711", "title": "Little Mary McAlister", "text": ""}
{"id": "4701712", "revid": "599013", "url": "https://it.wikipedia.org/wiki?curid=4701712", "title": "The Yellow Umbrella", "text": ""}
{"id": "4701720", "revid": "767487", "url": "https://it.wikipedia.org/wiki?curid=4701720", "title": "The Yellow Umbrella (film 1917)", "text": "The Yellow Umbrella \u00e8 un cortometraggio muto del 1917 diretto da J. Charles Haydon.\nFu il quarto in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 27 giugno 1917."}
{"id": "4701722", "revid": "125926448", "url": "https://it.wikipedia.org/wiki?curid=4701722", "title": "Roberto Bruni (attore)", "text": "Biografia.\nDopo essersi diplomato in ragioneria, debutta al cinema nel 1939, nel film di Guido Brignone \"La mia canzone al vento\", dove era il fidanzato di Dria Paola. Sempre con Brignone, si segnala \"Maria Malibran\" del 1943, dove impersona Vincenzo Bellini. Dopo aver interpretato un seduttore nel film di Carmine Gallone \"Il canto della vita\" del 1945, inizia una carriera di caratterista che dura fino al 1981. Svolge anche attivit\u00e0 teatrale di prosa con Ruggero Ruggeri, Ave Ninchi, Andreina Pagnani, Laura Adani, Sergio Tofano ed Ettore Giannini, quindi nel Teatro di rivista con Erminio Macario (\"Scandalo al collegio\" del 1944), Renato Rascel, Nino Taranto e Tot\u00f2 (\"Bada che ti mangio!\" del 1949). Lavora anche nel doppiaggio, alla televisione e alla radio."}
{"id": "4701723", "revid": "1442080", "url": "https://it.wikipedia.org/wiki?curid=4701723", "title": "China Open 2013 - Qualificazioni singolare maschile", "text": "Le qualificazioni del singolare maschile del China Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4701727", "revid": "241195", "url": "https://it.wikipedia.org/wiki?curid=4701727", "title": "Isola dei conigli", "text": ""}
{"id": "4701728", "revid": "1568601", "url": "https://it.wikipedia.org/wiki?curid=4701728", "title": "Finnmarksvidda", "text": "Il Finnmarksvidda \u00e8 un altopiano montuoso situato nella regione del Finnmark, posizionata nella parte pi\u00f9 settentrionale della Norvegia; al confine con la Finlandia.\nQuesta regione \u00e8 attraversata dal fiume Alta ed \u00e8 puntellata da migliaia di laghetti di piccola e media grandezza il pi\u00f9 grande dei quali si chiama Ie\u0161j\u00e1vri. Il centro abitato principale \u00e8 Kautokeino ma esiste anche un altro piccolo paesino pi\u00f9 a Est:Karasjok. L'altopiano ospita anche un parco naturale (l'\u00d8vre Anarjohka )."}
{"id": "4701742", "revid": "1543377", "url": "https://it.wikipedia.org/wiki?curid=4701742", "title": "Campionati del mondo di ciclismo su strada 2011 - Gara in linea maschile Under-23", "text": "La gara in linea maschile Under-23 dei Campionati del mondo di ciclismo su strada 2011 \u00e8 stata corsa il 23 settembre in Danimarca, intorno a Copenaghen, su un percorso totale di 168\u00a0km. Il francese Arnaud D\u00e9mare ha vinto la gara con il tempo di 3.52'16\"\u00a0km, alla media di 43,398\u00a0km/h.\nAl traguardo 138 ciclisti portarono a termine la gara."}
{"id": "4701747", "revid": "1566286", "url": "https://it.wikipedia.org/wiki?curid=4701747", "title": "Ken Mayer", "text": "Ha recitato in 18 film dal 1955 al 1970 ed \u00e8 apparso in oltre 80 produzioni televisive dal 1951 al 1974. \u00c8 stato accreditato anche con il nome Kenneth Mayer.\nBiografia.\nKen Mayer nacque a San Francisco, in California, il 25 giugno 1918.\nFece il suo debutto sul grande schermo nel 1955, non accreditato, nel film \"Quarto grado\" nel ruolo di un poliziotto mentre la sua carriera televisiva era gi\u00e0 cominciata quattro anni prima con il ruolo del maggiore Robbie Robertson, personaggio presente in 112 episodi della serie televisiva \"Space Patrol\" dal 1951 al 1955.\nLa sua ultima apparizione sullo schermo avvenne nell'episodio \"The Gold Mine\" della serie televisiva \"Doc Elliot\", andato in onda il 13 marzo 1974, che lo vede nel ruolo di Ford.\nMor\u00ec a North Hollywood, in California, il 30 gennaio 1985."}
{"id": "4701753", "revid": "425388", "url": "https://it.wikipedia.org/wiki?curid=4701753", "title": "Assassinio all'\u00c9toile du Nord", "text": ""}
{"id": "4701754", "revid": "425388", "url": "https://it.wikipedia.org/wiki?curid=4701754", "title": "La signorina Berthe e il suo amante", "text": ""}
{"id": "4701755", "revid": "61051", "url": "https://it.wikipedia.org/wiki?curid=4701755", "title": "Lorraine 12 Rcr Radium", "text": ""}
{"id": "4701758", "revid": "287204", "url": "https://it.wikipedia.org/wiki?curid=4701758", "title": "Berkellandse Zwem Combinatie", "text": "Il Berkellandse Zwem Combinatie \u00e8 un club che si occupa di sport acquatici con sede nel comune di Berkelland (Paesi Bassi), noto principalmente per la sezione pallanuotistica maschile, la cui squadra si \u00e8 affermata come la migliore del proprio Paese. Per ragioni di sponsor il club \u00e8 noto col nome di Schuurman BZC.\nStoria.\nIl club \u00e8 frutto della fusione di diverse societ\u00e0 che nel corso dei decenni sono confluite fino a formare quello che oggi \u00e8 noto con il nome di Schuurman BZC. Queste fusioni seguono anche i cambi istituzionali del comune di Berkelland, sorto nel 2005 a seguito dell'unione dei vecchi comuni di Borculo, Eibergen, Neede e Ruurlo. A seguito della fusione delle societ\u00e0 Z&amp;PV Roderlo e BZ&amp;PC (rispettivamente di Ruurlo e Borculo) venne istituito lo Schuurman BRC, a cui si aggiunse poi l'NZC di Neede nel 2011, che provoc\u00f2 il cambio nella denominazione attuale.\nDal 1\u00ba luglio 2012 si aggiunge anche l'EWR di Eibergen, a completare la fusione, senza tuttavia portare a modifiche nel nome del club."}
{"id": "4701763", "revid": "1543377", "url": "https://it.wikipedia.org/wiki?curid=4701763", "title": "Umberto Rossi Vezzani", "text": "Alla Galleria d'Arte Moderna di Milano sono conservati due suoi dipinti: \"Verso la stua\" e \"Cipresso solitario\"."}
{"id": "4701764", "revid": "767487", "url": "https://it.wikipedia.org/wiki?curid=4701764", "title": "In the Realms of the Unreal", "text": "In the Realms of the Unreal \u00e8 un documentario del 2004, diretto da Jessica Yu, sull'esponente dell'Outsider art Henry Darger.\nHa vinto il Premio per il Miglior Documentario del National Film Board al Vancouver International Film Festival del 2004.\nTrama.\nHenry Darger, un oscuro addetto alle pulizie di un ospedale cattolico, \u00e8 noto per la scoperta postuma del suo elaborato manoscritto di 15.143 pagine, \"The Story of the Vivian Girls, in What is Known as the Realms of the Unreal, of the Glandeco-Angelinnian War Storm, Caused by the Child Slave Rebellion\", oltre a diverse centinaia di acquarelli e dipinti realizzati per illustrare il racconto.\nProduzione.\nLo stile del film \u00e8 inusuale per i documentari. Siccome ci sono solo tre foto che ritraggono Darger, e a causa del fatto che abbia vissuto una vita da recluso, il film \u00e8 una narrazione di un racconto biografico, accompagnato da immagini animate degli eventi descritti nella sua unica opera. Sono state incluse anche interviste con i pochi vicini e conoscenti che hanno interagito con lui."}
{"id": "4701765", "revid": "486946", "url": "https://it.wikipedia.org/wiki?curid=4701765", "title": "BZC Schuurman", "text": ""}
{"id": "4701767", "revid": "61788442", "url": "https://it.wikipedia.org/wiki?curid=4701767", "title": "Sigonio", "text": ""}
{"id": "4701773", "revid": "92723", "url": "https://it.wikipedia.org/wiki?curid=4701773", "title": "Cattedrale di Nostra Signora del Monte Carmelo", "text": "La cattedrale di Nostra Signora del Monte Carmelo \u00e8 la cattedrale cattolica e sede del vescovo della diocesi di Chalan Kanoa dall'8 novembre 1984, anno di erezione canonica della diocesi per volere di Giovanni Paolo II. Si trova nel villaggio di Chalan Kanoa, nell'isola di Saipan, isole Marianne Settentrionali.\nCollegamenti esterni.\n La cattedrale nel sito Gcatholic.org"}
{"id": "4701775", "revid": "365417", "url": "https://it.wikipedia.org/wiki?curid=4701775", "title": "Jone Frigerio", "text": "Biografia.\nNata Jone Fortunata Carolina Cristina a Roma il 5 febbraio del 1877 da Raffaello Cristina, un attore maltese e Cesira Sabatini, un'attrice italiana. Il fratello Olinto Cristina e le sorelle Ines Cristina Zacconi e Ada Cristina Almirante erano anch'essi del mestiere. Fu un'apprezzata caratterista a cavallo tra il 1932 al 1955 (madri altezzose, donne vendicatrici, nobildonne scostanti ecc.). Di rilievo il ruolo della severa e glaciale direttrice nel film di Guido Brignone \"La maestrina\" del 1933. "}
{"id": "4701785", "revid": "116013923", "url": "https://it.wikipedia.org/wiki?curid=4701785", "title": "Antonio Bendinelli", "text": "Docente a Modena e Piacenza, fu biografo di Publio Cornelio Scipione Emiliano. Si trov\u00f2 in aspra contrapposizione con Carlo Sigonio e lo attacc\u00f2 nelle sue orazioni."}
{"id": "4701786", "revid": "1104133", "url": "https://it.wikipedia.org/wiki?curid=4701786", "title": "Christmas Time Is in the Air Again", "text": "Christmas Time Is in the Air Again \u00e8 una canzone della cantante statunitense Mariah Carey, tratta dall'album \"Merry Christmas II You\". Il singolo \u00e8 stato pubblicato il 26 novembre 2012.\nIl singolo ha raggiunto la numero 1 in Sud Corea."}
{"id": "4701796", "revid": "1442080", "url": "https://it.wikipedia.org/wiki?curid=4701796", "title": "Harry Townes", "text": "Ha recitato in 16 film per il cinema dal 1954 al 1986 ed \u00e8 apparso in oltre 150 produzioni televisive dal 1949 al 1988. \u00c8 stato accreditato anche con il nome Harry R. Townes.\nBiografia.\nHarry Townes nacque a Huntsville, nel nord dell'Alabama, il 18 settembre 1914. Si laure\u00f2 presso la University of Alabama a Tuscaloosa e qui svilupp\u00f2 le sue doti di attore con le rappresentazioni sceniche organizzate dalla facolt\u00e0. Durante la seconda guerra mondiale lasci\u00f2 il palco per arruolarsi nell'United States Army Air Corps. Congedato nel 1946, torn\u00f2 a recitare. Durante tutti gli anni 40 collezion\u00f2 qualche presenza sul palco a Broadway in varie produzioni. Si trasfer\u00ec quindi ad Hollywood ed inizi\u00f2 a lavorare per la televisione.\nFece il suo debutto sul grande schermo nel 1954, non accreditato, nel film \"Operation Manhunt\" nel ruolo da protagonista di Igor Gouzenko (funzionario dell'ambasciata sovietica a Ottawa, che nel settembre 1945 pass\u00f2 dalla parte degli occidentali).\nCome attore caratterista, Townes divenne un volto noto al pubblico televisivo negli anni 1950 e 1960. La sua versatilit\u00e0 recitativa lo port\u00f2 ad interpretare una variet\u00e0 di ruoli. Collezion\u00f2 cinque presenze nella serie televisiva \"Perry Mason\", compreso l'episodio del 1964 \"The Case of the Woeful Widower\" in cui interpreta il ruolo del personaggio del titolo Newton Bain. Il suo curriculum conta anche tre apparizioni in \"Bonanza\" e sette in \"Gunsmoke\".\nDivenne prete nel 1974 e serv\u00ec presso la Mary of the Angels Church di Hollywood. Negli anni 80 fece ritorno nella natia Alabama, ad Huntsville. La sua ultima apparizione sullo schermo avvenne nell'episodio \"Close Encounters\" della serie televisiva \"La famiglia Hogan\", andato in onda il 2 maggio 1988, che lo vede nel ruolo del professor Ryan.\nMor\u00ec nella citt\u00e0 natia, a Huntsville, il 23 maggio 2001, all'et\u00e0 di ottantasei anni, e fu seppellito al cimitero locale, il Maple Hill Cemetery."}
{"id": "4701810", "revid": "2057813", "url": "https://it.wikipedia.org/wiki?curid=4701810", "title": "Dino Milella", "text": "Biografia.\nDino Milella ha iniziato i suoi primi studi di composizione a Bari con C. Franco e di pianoforte con D. Antico completandoli al Conservatorio Santa Cecilia di Roma sotto la guida di C. Dobici e F. Baiardi. Nell'ambito della musica lirica e sinfonica ha tenuto una intensa attivit\u00e0 di direttore d'orchestra svolta prevalentemente in Italia. Per 20 anni, cio\u00e8 dal 1944 al 1964 \u00e8 stato il direttore artistico di Radio Bari. Dal 1949 ha insegnato composizione al liceo musicale Paisiello di Taranto ove, peraltro ha avuto la carica di direttore. Nel 1985, gli \u00e8 stato conferito il Diploma di 1\u00aa Classe con Medaglia d'Oro ministero dal Ministero della Pubblica Istruzione. Nel 1995, Taranto lo annovera \"cittadino onorario\" per le amicizie e il forte legame espresso alla citt\u00e0. La sua produzione musicale \u00e8 varia e sconfina dalla musica per banda ai poemi sinfonici e alle riduzioni di musica sinfonica e operistica."}
{"id": "4701811", "revid": "287204", "url": "https://it.wikipedia.org/wiki?curid=4701811", "title": "Laurentiu Branescu", "text": ""}
{"id": "4701812", "revid": "287204", "url": "https://it.wikipedia.org/wiki?curid=4701812", "title": "Beng Rovigo Volley", "text": "La Beng Rovigo Volley \u00e8 una societ\u00e0 pallavolistica femminile italiana con sede a Rovigo.\nStoria.\nLa Beng Rovigo Volley viene fondata il 1\u00ba luglio 2010 ed ammessa a partecipare al campionato di Serie B2 per la stagione 2010-11; nell'annata successiva, grazie al primo posto in classifica viene promossa in Serie B1.\nAl termine del campionato 2012-13 viene ripescata in Serie A2, partecipando nella stagione 2013-14 al suo primo torneo da professionista: alla fine della stagione 2015-16, a causa del tredicesimo posto in classifica, retrocede in Serie B1. Tuttavia per problemi economici la societ\u00e0 riparte dalle attivit\u00e0 giovanili."}
{"id": "4701816", "revid": "767487", "url": "https://it.wikipedia.org/wiki?curid=4701816", "title": "Un piano perfetto", "text": "Un piano perfetto (\"Un plan parfait\") \u00e8 un film del 2012 diretto da Pascal Chaumeil.\nTrama.\nI membri della famiglia Lefebvre sanno per certo che il primo matrimonio \u00e8 destinato a fallire a causa di una misteriosa e inesorabile maledizione. Isabelle, dopo dieci anni felici di fidanzamento con Pierre, come lei dentista agiato e abitudinario, decide infine di sposarsi ma escogita anche un piano che eviti guai certi alla sua unione. D'accordo con la sorella organizza un matrimonio bianco cui seguir\u00e0 un immediato divorzio. Tutto all'insaputa del futuro sposo che dunque tecnicamente sar\u00e0 il secondo marito, scampando cos\u00ec alla maledizione di famiglia.\nRecatasi in Danimarca, Isabelle scopre che la persona che inizialmente si era prestata al piano si \u00e8 ritirata.\nCos\u00ec, con pochissimo tempo per rimediare, decide di sposare Jean-Yves Berthier, un redattore di guide turistiche conosciuto durante il volo verso Copenaghen, che per lui in realt\u00e0 era solo uno scalo per Nairobi. Isabelle gioca con i sentimenti dell'innocente Jean-Yves e, dopo un'avventura alle falde del Kilimangiaro, lo induce a sposarsi con rito Masai approfittando di una cerimonia alla quale i due stavano assistendo.\nTornata a Parigi riabbraccia il fidanzato ma quando va in comune per fissare le nozze, scopre di essere gi\u00e0 sposata. Con la complicit\u00e0 del fratello impiegato all'anagrafe, Jean-Yves ha infatti registrato il matrimonio celebrato in Africa. Isabelle, sempre nascondendo tutto a Pierre, ha ora pochissimo tempo per convincere Jean-Yves a divorziare. Di nuovo senza spiegare le sue reali intenzioni si reca a Mosca, dove lavora il suo marito legale, fingendo di voler convivere con questi per poi farsi odiare dallo stesso al punto da indurlo a farsi lasciare.\nL'ingenuo Jean-Yves ci mette un po', ma una volta capito il giochino, firma le carte del divorzio, e offeso dice addio alla donna con la quale sognava realmente di avere un rapporto. Lei, sentendosi in colpa, gli concede comunque un giorno da trascorrere insieme. Lui ci sta e i due passano una giornata piacevolissima lasciandosi tutto alle spalle.\nTornata a Parigi Isabelle \u00e8 cambiata e non sopporta pi\u00f9 la routine del fidanzato. A poche settimane dal matrimonio decide di lasciarlo. Quindi si ripresenta da Jean-Yves che \u00e8 ancora innamorato, e con il quale potr\u00e0 ricominciare da capo e anche sposarsi senza timore, dato che il primo matrimonio \u00e8 passato."}
{"id": "4701817", "revid": "486946", "url": "https://it.wikipedia.org/wiki?curid=4701817", "title": "Football Federation American Samoa", "text": ""}
{"id": "4701818", "revid": "960832", "url": "https://it.wikipedia.org/wiki?curid=4701818", "title": "PanSa Soccer Club", "text": "Il PanSa Soccer Club \u00e8 una squadra di calcio delle Samoa Americane, con sede a Pago Pago, capitale del Paese.\nHa vinto quattro titoli nazionali, precisamente nel 2000, nel 2001, nel 2002 e nel 2005."}
{"id": "4701823", "revid": "111319", "url": "https://it.wikipedia.org/wiki?curid=4701823", "title": "Rustam Valiulin", "text": "Biografia.\nIn Coppa del Mondo ha esordito il 9 marzo 2000 a Lahti (61\u00b0), ha ottenuto il primo podio il 16 marzo 2002 nella medesima localit\u00e0 (2\u00b0) e la prima vittoria il 12 dicembre 2002 a Pokljuka/\u00d6stersund.\nIn carriera ha preso parte a tre edizioni dei Giochi olimpici invernali, (60\u00b0 nell'individuale), (24 nella sprint, 26\u00b0 nell'inseguimento, 46\u00b0 nell'individuale, 11\u00b0 nella staffetta) e (43\u00b0 nella sprint, 42\u00b0 nell'inseguimento, 48\u00b0 nell'individuale, 11\u00b0 nella staffetta), e a nove dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4701824", "revid": "104458", "url": "https://it.wikipedia.org/wiki?curid=4701824", "title": "Rustam Valiullin", "text": ""}
{"id": "4701825", "revid": "640469", "url": "https://it.wikipedia.org/wiki?curid=4701825", "title": "FFAS", "text": ""}
{"id": "4701826", "revid": "1573940", "url": "https://it.wikipedia.org/wiki?curid=4701826", "title": "Cyathopharynx furcifer", "text": "Cyathopharynx furcifer (), unica specie appartenente al genere Cyathopharynx, \u00e8 un pesce d'acqua dolce endemico dell'Africa orientale appartenente alla famiglia Cichlidae ed alla sottofamiglia Pseudocrenilabrinae.\nDescrizione.\nIl corpo \u00e8 allungato, compresso lateralmente e non particolarmente alto. La colorazione \u00e8 prevalentemente azzurra nel maschio, pi\u00f9 grande, e grigiastra nella femmina. Il maschio presenta inoltre un'ampia macchia gialla sulla testa, sopra gli occhi. Le pinne sono molto allungate: la pinna caudale \u00e8 a delta, con i raggi esterni molto pi\u00f9 lunghi, mentre le pinne pelviche sono blu e nere e terminano in dei filamenti. La pinna dorsale e la pinna anale sono allungate e alte. Non supera i 21 cm.\nBiologia.\nComportamento.\nGli esemplari adulti di solito vivono in gruppi. I maschi possono diventare molto aggressivi quando, nel periodo riproduttivo, difendono il loro territorio.\nAlimentazione.\nSi nutre di invertebrati acquatici, plancton.\nRiproduzione.\n\u00c8 un pesce oviparo e la fecondazione \u00e8 esterna. Inoltre questo \u00e8 un incubatore orale, cio\u00e8 gli adulti tengono uova e avannotti in bocca per tenerli al sicuro.\nDistribuzione.\n\u00c8 molto comune nelle acque del Lago Tanganica, nell'Africa orientale, a profondit\u00e0 intorno ai 20 m.\nAcquariofilia.\nNegli acquari \u00e8 molto apprezzato per la forma originale delle pinne ed abbastanza diffuso."}
{"id": "4701827", "revid": "916580", "url": "https://it.wikipedia.org/wiki?curid=4701827", "title": "Cyathopharynx", "text": ""}
{"id": "4701831", "revid": "120087889", "url": "https://it.wikipedia.org/wiki?curid=4701831", "title": "John Oldcastle", "text": "Biografia.\nSceriffo dell'Herefordshire dal 1406 al 1407, entr\u00f2 in parlamento come lord Cobham. Divenuto un leader dei lollardi, fu condannato al rogo nel 1413 ma riusc\u00ec a fuggire dalla Torre di Londra, dove era imprigionato, capeggiando una rivolta contro il re. Venne catturato e arso vivo nel 1417.\nProbabilmente fu tra i personaggi a cui il drammaturgo William Shakespeare si ispir\u00f2 per la creazione di Falstaff, personaggio teatrale che appare nelle due parti dell\"'Enrico IV\" e ne \"Le allegre comari di Windsor\"."}
{"id": "4701834", "revid": "1543377", "url": "https://it.wikipedia.org/wiki?curid=4701834", "title": "Tiro ai Giochi della VIII Olimpiade - Bersaglio mobile individuale", "text": "La competizione del bersaglio mobile individuale di tiro a segno ai Giochi della VIII Olimpiade si tenne il 23 giugno 1924 allo \"Stand de tir de Versailles\" a Versailles.\nRisultati.\nDistanza 100 metri. 10 colpi con punti da 5 a 0."}
{"id": "4701836", "revid": "1543377", "url": "https://it.wikipedia.org/wiki?curid=4701836", "title": "Janet Klein", "text": "\u00c8 moglie di Jens Filbrich, a sua volta sciatore nordico di alto livello.\nBiografia.\nCarriera nel biathlon.\nInizi\u00f2 praticando il biathlon; in Coppa del Mondo esord\u00ec il 3 marzo 1998 a Pokljuka (26\u00aa) e ottenne l'unica vittoria, nonch\u00e9 unico podio, il 14 dicembre 2001 nella medesima localit\u00e0.\nCarriera nello sci di fondo.\nDal 2002 si dedic\u00f2 allo sci di fondo; in Coppa del Mondo esord\u00ec il 12 febbraio 2003 a Reit im Winkl (19\u00aa) e ottenne il miglior piazzamento il 26 ottobre successivo a D\u00fcsseldorf (17\u00aa).\nNon prese parte n\u00e9 a rassegne olimpiche n\u00e9 iridate.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4701839", "revid": "830939", "url": "https://it.wikipedia.org/wiki?curid=4701839", "title": "Johann Heinrich Heidegger", "text": "Allievo di Cocceio, sostenne Cartesio e nel 1675 redasse con Francesco Turrettini la formula del Consenso elvetico contro l'universit\u00e0 di Saumur. "}
{"id": "4701843", "revid": "830939", "url": "https://it.wikipedia.org/wiki?curid=4701843", "title": "Johann Heinrich Hottinger", "text": "Riformatore dell'universit\u00e0 di Heidelberg, \u00e8 conosciuto per la sua \"Storia ecclesiastica\" (1657) e per ver dato origine alla collezione bibliofila \"Hottingeriana\"."}
{"id": "4701848", "revid": "1428919", "url": "https://it.wikipedia.org/wiki?curid=4701848", "title": "Johann Jakob Hottinger", "text": "Docente all'universit\u00e0 di Zurigo dal 1831, fu gran maestro della massoneria svizzera (Gran Loggia svizzera Alpina) dal 1844 al 1850. Nel 1842 pubblic\u00f2 una fortunata biografia di Ulrico Zwingli."}
{"id": "4701855", "revid": "801854", "url": "https://it.wikipedia.org/wiki?curid=4701855", "title": "Teorema di Matiyasevich", "text": ""}
{"id": "4701857", "revid": "1305772", "url": "https://it.wikipedia.org/wiki?curid=4701857", "title": "Grinnell", "text": ""}
{"id": "4701861", "revid": "6923", "url": "https://it.wikipedia.org/wiki?curid=4701861", "title": "Shin'yaku Kegonky\u014d Ongi Shiki", "text": "Lo \u00e8 un commento giapponese sull'\"Avata\u1e43sakas\u016btra\". Datato al 794, \u00e8 il pi\u00f9 vecchio \"ongi\" esistente, ovvero un elenco delle difficolt\u00e0 dell'interpretare parole mostrando pronuncia e significato. \u00c8 tesoro nazionale giapponese.\nLinguistica.\nIl testo viene considerato un importante esempio della linguistica del Giapponese antico . Le annotazioni giapponesi sono scritte nel Man'y\u014dgana a eccezione di , e , distinti nel J\u014ddai Tokushu Kanazukai. Contiene in totale 162 parole giapponesi."}
{"id": "4701862", "revid": "767487", "url": "https://it.wikipedia.org/wiki?curid=4701862", "title": "One on Him", "text": "One on Him \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 17 gennaio 1917. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, il documentario \"Yosemite Valley, No. 3\"."}
{"id": "4701864", "revid": "339392", "url": "https://it.wikipedia.org/wiki?curid=4701864", "title": "FCM UTA Arad", "text": ""}
{"id": "4701865", "revid": "339392", "url": "https://it.wikipedia.org/wiki?curid=4701865", "title": "Steaua Bucure\u0219ti", "text": ""}
{"id": "4701867", "revid": "690118", "url": "https://it.wikipedia.org/wiki?curid=4701867", "title": "Fiat Mod. 14", "text": ""}
{"id": "4701868", "revid": "486946", "url": "https://it.wikipedia.org/wiki?curid=4701868", "title": "Rapid Bucure\u0219ti", "text": ""}
{"id": "4701870", "revid": "205197", "url": "https://it.wikipedia.org/wiki?curid=4701870", "title": "Pandurii T\u00e2rgu-Jiu", "text": ""}
{"id": "4701871", "revid": "767487", "url": "https://it.wikipedia.org/wiki?curid=4701871", "title": "Grinnell (Iowa)", "text": "Grinnell \u00e8 un comune degli Stati Uniti d'America, nella contea di Poweshiek, nello Stato dell'Iowa.\nGrinnell era una fermata della Underground Railroad.\nIl clima \u00e8 continentale, con estati calde e umide e inverni freddi e nevosi.\nSecondo il censimento del 2010 vi abitano 9218 persone: il 91,9% della popolazione \u00e8 bianca, il 2% afroamericana, lo 0,3% nativa americana, il 2,7% asiatica, l'1% di altre etnie e il 2,1% di due o pi\u00f9 etnie."}
{"id": "4701875", "revid": "205197", "url": "https://it.wikipedia.org/wiki?curid=4701875", "title": "Politehnica \u0218tiin\u021ba Timi\u0219oara", "text": ""}
{"id": "4701877", "revid": "205197", "url": "https://it.wikipedia.org/wiki?curid=4701877", "title": "FC Farul Constan\u021ba", "text": ""}
{"id": "4701878", "revid": "599013", "url": "https://it.wikipedia.org/wiki?curid=4701878", "title": "Missionarie guadalupane di Cristo Re", "text": "Le Missionarie Guadalupane di Cristo Re (in spagnolo \"Misioneras Guadalupanas de Cristo Rey\") sono un istituto religioso femminile di diritto pontificio: le suore di questa congregazione pospongono al loro nome la sigla M.G.C.R.\nStoria.\nLa congregazione fu fondata il 22 maggio 1930 in Messico da Jos\u00e9 Castell\u00f3n Velasco insieme con Josefina Mar\u00eda Valencia y Rodr\u00edguez.\nL'istituto, affiliato alla confederazione benedettina dal 15 novembre 1950, ricevette il pontificio decreto di lode il 2 agosto 1975.\nAttivit\u00e0 e diffusione.\nLe suore si dedicano all'istruzione della giovent\u00f9 e al servizio domestico in seminari e collegi ecclesiastici.\nOltre che in Messico, sono presenti in Guatemala, in Nicaragua e negli Stati Uniti d'America; la sede generalizia \u00e8 a Villa Guadalupe, presso Citt\u00e0 del Messico.\nAlla fine del 2008 la congregazione contava 188 religiose in 26 case."}
{"id": "4701879", "revid": "205197", "url": "https://it.wikipedia.org/wiki?curid=4701879", "title": "Ceahl\u0103ul Piatra-Neam\u021b", "text": ""}
{"id": "4701882", "revid": "61790532", "url": "https://it.wikipedia.org/wiki?curid=4701882", "title": "Missionarie Guadalupane di Cristo Re", "text": ""}
{"id": "4701883", "revid": "205197", "url": "https://it.wikipedia.org/wiki?curid=4701883", "title": "Progresul Bucure\u0219ti", "text": ""}
{"id": "4701885", "revid": "1305772", "url": "https://it.wikipedia.org/wiki?curid=4701885", "title": "Staiti (disambigua)", "text": ""}
{"id": "4701886", "revid": "738436", "url": "https://it.wikipedia.org/wiki?curid=4701886", "title": "Chillul haShem", "text": ""}
{"id": "4701887", "revid": "624525", "url": "https://it.wikipedia.org/wiki?curid=4701887", "title": "Calcolatrici elettroniche", "text": ""}
{"id": "4701888", "revid": "110157", "url": "https://it.wikipedia.org/wiki?curid=4701888", "title": "Cupa Rom\u00e2niei 2007-2008", "text": "La Cupa Rom\u00e2niei 2007-2008 \u00e8 stata la 70\u00aa edizione della coppa nazionale disputata tra il 25 settembre 2007 e il 10 maggio 2008 e conclusa con la vittoria del CFR Cluj, al suo primo titolo.\nFormula.\nLa competizione si svolse ad eliminazione diretta in gara unica. Parteciparono le squadre delle serie inferiori e, a partire dai sedicesimi di finale, quelle della massima serie.\nSedicesimi di finale.\nGli incontri si disputarono tra il 25 e il 27 settembre 2007.\nOttavi di finale.\nGli incontri si disputarono il 5 e 6 dicembre 2007.\nQuarti di finale.\nGli incontri si disputarono il 27 e 28 febbraio 2008.\nSemifinale.\nGli incontri si disputarono il 16 aprile 2008.\nFinale.\nLa finale venne disputata il 10 maggio 2008 a Piatra Neam\u021b."}
{"id": "4701889", "revid": "61790608", "url": "https://it.wikipedia.org/wiki?curid=4701889", "title": "Abolire la propriet\u00e0 intellettuale", "text": ""}
{"id": "4701890", "revid": "61790609", "url": "https://it.wikipedia.org/wiki?curid=4701890", "title": "Against intellectual monopoly", "text": ""}
{"id": "4701891", "revid": "205197", "url": "https://it.wikipedia.org/wiki?curid=4701891", "title": "Coppa di Romania 2007-2008", "text": ""}
{"id": "4701894", "revid": "599013", "url": "https://it.wikipedia.org/wiki?curid=4701894", "title": "Domenicane di Santa Caterina da Siena (Bogot\u00e0)", "text": "Le Domenicane di Santa Caterina da Siena (in spagnolo \"Dominicas de Santa Catalina de Siena\") sono un istituto religioso femminile di diritto pontificio: le suore di questa congregazione pospongono al loro nome la sigla O.P.\nStoria.\nLa congregazione fu fondata dal domenicano Saturnino Guti\u00e9rrez: gi\u00e0 professore presso l'universit\u00e0 di San Tommaso d'Aquino a Bogot\u00e0, dopo la soppressione del suo ordine in Colombia, nel 1872 istitu\u00ec a Leiva il collegio femminile di Nostra Signora di Lourdes e lo affid\u00f2 a una fraternit\u00e0 di insegnanti del terz'ordine domenicano.\nIl 18 febbraio 1880 Gabriela Dur\u00e1n P\u00e1rraga, insieme con sette compagne, emise i primi voti nelle mani di Guti\u00e9rrez, dando inizio alla congregazione.\nL'istituto, aggregato all'ordine dei frati predicatori dal 1910, ottenne il pontificio decreto di lode il 29 giugno 1912 e le sue costituzioni furono approvate dalla Santa Sede il 4 luglio 1933.\nAttivit\u00e0 e diffusione.\nLe suore si dedicano essenzialmente all'insegnamento.\nOltre che in Colombia, sono presenti in Brasile, in Repubblica Democratica del Congo, in Costa Rica, a Cuba, in Ecuador, in Per\u00f9, in Nicaragua e in Venezuela; la sede generalizia \u00e8 a Bogot\u00e0.\nAlla fine del 2008 la congregazione contava 417 religiose in 64 case."}
{"id": "4701896", "revid": "1318658", "url": "https://it.wikipedia.org/wiki?curid=4701896", "title": "Giornata mondiale della filosofia", "text": "La giornata mondiale della filosofia, in francese journ\u00e9e mondiale de la philosophie, \u00e8 un evento mondiale creato dall'UNESCO celebrato ogni anno il terzo gioved\u00ec del mese di novembre. Fu celebrato per la prima volta il 21 novembre 2002.\nIn Italia, con il patrocinio ufficiale dell'UNESCO, viene celebrata ogni anno a Savona in Liguria dal Polo di filosofia della Regione Liguria."}
{"id": "4701900", "revid": "1272592", "url": "https://it.wikipedia.org/wiki?curid=4701900", "title": "Cattedrali in Etiopia", "text": "Questa \u00e8 una lista delle cattedrali in Etiopia."}
{"id": "4701904", "revid": "599013", "url": "https://it.wikipedia.org/wiki?curid=4701904", "title": "Operaie del Divino Maestro", "text": "Le Operaie del Divino Maestro (in spagnolo \"Operarias del Divino Maestro\", o semplicemente \"Avemarianas\") sono un istituto religioso femminile di diritto pontificio: le suore di questa congregazione pospongono al loro nome la sigla O.D.M.\nStoria.\nLe origini della congregazione risalgono alle scuole dell'Ave Maria, fondate nel 1889 a Granada da Andrea Manj\u00f3n: per dare continuit\u00e0 all'opera, il cardinale Rafael Merry del Val invit\u00f2 il sacerdote Miguel Fenollera Roca a istituire una congregazione religiosa che ne curasse la gestione.\nL'11 marzo 1910 Fenollera Roca, con l'aiuto di Matilde Grau Carchano, fond\u00f2 a Benim\u00e1met la pia unione della Maestre operaie dell'Ave Maria, che venne canonicamente eretta in congregazione religiosa il 13 giugno 1921 da Enrique Reig y Casanova, arcivescovo di Valencia.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9.\nOltre che in Spagna, sono presenti in Cile, a Porto Rico e nella Repubblica Dominicana; la sede generalizia \u00e8 a Benim\u00e1met.\nAlla fine del 2008 la congregazione contava 116 religiose in 18 case."}
{"id": "4701908", "revid": "767487", "url": "https://it.wikipedia.org/wiki?curid=4701908", "title": "Gerolamo Cattaneo", "text": ""}
{"id": "4701915", "revid": "1226", "url": "https://it.wikipedia.org/wiki?curid=4701915", "title": "Palazzo Caldogno da Schio", "text": ""}
{"id": "4701916", "revid": "1833487", "url": "https://it.wikipedia.org/wiki?curid=4701916", "title": "Benim\u00e1met", "text": "Benim\u00e1met (in valenciano \"Benim\u00e0met\") \u00e8 un quartiere nord-orientale della citt\u00e0 spagnola di Valencia, posta a circa 5 chilometri dal centro cittadino.\nNel 2012 contava 14.174 abitanti.\nCostitu\u00ec una municipalit\u00e0 autonoma fino al 1882, quando si fuse con la limitrofa Valencia."}
{"id": "4701919", "revid": "125323938", "url": "https://it.wikipedia.org/wiki?curid=4701919", "title": "Circoscrizione Sardegna (Camera dei deputati)", "text": "La circoscrizione XXVI Sardegna, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\").\nLa circoscrizione comprende geograficamente l'intera Regione Sardegna e sostituisce, ai fini dell'elezione della Camera, la circoscrizione Cagliari-Sassari-Nuoro-Oristano (o collegio di Cagliari) in vigore dalle elezioni del 1946 a quelle del 1992. Con la Legge Mattarella la circoscrizione ha eletto 18 deputati. Con l'introduzione della Legge Calderoli il numero dei deputati \u00e8 rimasto invariato ma con il censimento 2011, la circoscrizione ha perso un seggio arrivando ad eleggere 17 deputati.\nTerritorio.\nIl territorio della circoscrizione coincide, come detto, con l'intera Regione Sardegna per un totale di 377 comuni, una superficie di km2 e una popolazione di abitanti.\n1994-2001.\nCon la legge elettorale Mattarella, alla circoscrizione Sardegna spettavano 18 seggi, di cui 14 eletti con collegi uninominali a turno unico e 4 eletti con sistema proporzionale.\nL'attribuzione dei primi 14 seggi avveniva in base a un sistema maggioritario a turno unico \"plurality\": veniva eletto parlamentare il candidato che avesse riportato la maggioranza relativa dei suffragi nel collegio. I rimanenti 4 seggi erano invece assegnati con un metodo proporzionale. Pertanto l'elettore godeva di una scheda elettorale separata per l'attribuzione dei seggi residui, a cui accedevano solo i partiti che avessero superato la soglia di \"sbarramento\" nazionale del 4%. Il calcolo dei seggi spettanti a ciascuna lista veniva effettuata nel \"collegio unico nazionale\" mediante il \"metodo Hare\" dei quozienti naturali e dei pi\u00f9 alti resti; tali seggi venivano poi ripartiti, in ragione delle percentuali delle singole liste a livello locale, fra le 26 circoscrizioni plurinominali in cui era suddiviso il territorio nazionale, e all'interno delle quali i singoli candidati - che potevano corrispondere a quelli presentatisi nei collegi uninominali - venivano proposti in un sistema di \"liste bloccate\" senza possibilit\u00e0 di preferenze. Il meccanismo era per\u00f2 integrato dal metodo dello scorporo, volto a dar compensazione ai partiti minori fortemente danneggiati dall'uninominale: successivamente alla determinazione della soglia di sbarramento, ma antecedentemente al riparto dei seggi, alle singole liste venivano decurtati tanti voti quanti ne erano serviti a far eleggere i vincitori nell'uninominale - cio\u00e8 i voti del secondo classificato pi\u00f9 uno - i quali erano obbligati a collegarsi a una lista circoscrizionale."}
{"id": "4701921", "revid": "486946", "url": "https://it.wikipedia.org/wiki?curid=4701921", "title": "Ferdinando I\u00b0 - Re di Napoli", "text": ""}
{"id": "4701922", "revid": "858648", "url": "https://it.wikipedia.org/wiki?curid=4701922", "title": "Ferdinando I\u00b0 Re di Napoli", "text": ""}
{"id": "4701923", "revid": "858648", "url": "https://it.wikipedia.org/wiki?curid=4701923", "title": "I quattrocento colpi", "text": ""}
{"id": "4701925", "revid": "858648", "url": "https://it.wikipedia.org/wiki?curid=4701925", "title": "Vanya sulla 42\u00aa strada", "text": ""}
{"id": "4701929", "revid": "1431409", "url": "https://it.wikipedia.org/wiki?curid=4701929", "title": "Antonini \u010culina", "text": "Carriera.\nClub.\nDopo 71 partite e nove reti nel campionato croato con il e l'esordio ai preliminari della UEFA Europa League 2013-2014, nell'estate del 2013 si trasferisce in prestito alla squadra italiana dello , militante in Serie B. Nella sua prima stagione in Liguria scende in campo 11 volte in campionato e nel quarto di finale dei play-off che gli spezzini perdono a . Nella seconda stagione, gioca solo sei gare tra agosto e gennaio, per poi passare in prestito al , sempre in serie B.\nLugano.\nNella stagione 2015-2016 mette a segno 10 goal in 26 partite, al termine della stagione rompe il legamento crociato, questo infortunio lo terr\u00e0 lontano dai campi per un anno. Nella stagione 2016-2017 rinnova con il , ma non gioca perch\u00e9 infortunato, inizia a giocare al termine della stagione con la U-21 del Lugano per ritrovare la forma per la stagione successiva.\nNazionale.\nIl 10 settembre 2012 ha esordito in Nazionale Under-21 giocando la partita di qualificazione agli Europei di categoria persa per 6-0 contro la Spagna Under-21.\nDopo il ritiro.\nIl 2 luglio 2021 viene assunto come dirigente dal .\nStatistiche.\nPresenze e reti nei club.\n\"Statistiche aggiornate al 26 maggio 2016.\""}
{"id": "4701931", "revid": "287204", "url": "https://it.wikipedia.org/wiki?curid=4701931", "title": "Antonini Culina", "text": ""}
{"id": "4701935", "revid": "125678015", "url": "https://it.wikipedia.org/wiki?curid=4701935", "title": "Nicola Margiotta", "text": "Biografia.\nNicola Margiotta nacque a Martina Franca il 13 dicembre 1889.\nIl 4 agosto 1912 ricevette l'ordinazione sacerdotale da Giuseppe Cecchini, O.P., arcivescovo di Taranto.\nConsegu\u00ec la laurea in diritto canonico e teologia.\nL'episcopato a Gallipoli.\nIl 16 dicembre 1935 fu eletto, a 46 anni, da papa Pio XI, 69\u00ba vescovo di Gallipoli.\nIl 3 maggio 1936 fu ordinato vescovo dal cardinale Luigi Lavitrano, arcivescovo Palermo, e da Ferdinando Bernardi, arcivescovo di Taranto, e Cornelio Sebastiano Cuccarollo, O.F.M.Cap., arcivescovo di Otranto, co-consacranti.\nMiglior\u00f2 l'organizzazione e le strutture diocesane. Svolse 3 visite pastorali nel 1936, 1939 e nel 1949. Indisse, nel 1942 un sinodo diocesano.\nNel 1946 papa Pio XII, su richiesta del presule Margiotta, elev\u00f2 l'allora chiesa cattedrale di Sant'Agata al rango di basilica pontificia minore. Nello stesso anno organizz\u00f2 anche un congresso eucaristico.\nNel 1948, promosse assieme a Giuseppe Ruotolo, vescovo di Ugento, una \"peregrinatio\" della statua della Vergine di Santa Maria \"de finibus terrae\" in tutte le parrocchie della sua diocesi.\nNel 1950 elev\u00f2 la chiesa di Santa Maria della Lizza, di Alezio, al rango di santuario.\nDal 27 giugno 1937 al 17 agosto 1938 fu amministratore apostolico della diocesi di Nard\u00f2. Durante la sua amministrazione celebr\u00f2 un congresso eucaristico, presso la basilica santuario della Madonna della Coltura, di Parabita, e proclam\u00f2, il 14 maggio 1938, la Chiesa dell'Addolorata, di Matino, santuario mariano diocesano.\nIl 25 settembre 1953 fu promosso arcivescovo di Brindisi nonch\u00e9 amministratore apostolico perpetuo di Ostuni.\nL'episcopato a Brindisi.\nNumerose le iniziative promosse, quali ad esempio:\nnel 1957 i restauri della cattedrale di Brindisi;\nnel 1959 - 1960 le celebrazioni solenni in onore di san Lorenzo da Brindisi, promosse dalla provincia monastica dei frati cappuccini di Puglia, in occasione dei 400 anni dalla nascita del santo e della sua proclamazione, da parte di papa Giovanni XXIII, il 19 marzo 1959, a dottore della Chiesa;\nnel 1961 la celebrazione del sinodo diocesano;\ndal 20 al 27 maggio 1962 la celebrazione del Congresso eucaristico interdiocesano, in ricorrenza del giubileo sacerdotale ed episcopale, del presule Margiotta, concluso con la benedizione, il successivo giorno 28, della prima pietra della chiesa parrocchiale di San Vito Martire, situata a Brindisi, da parte del cardinale Paolo Giobbe datario della dataria apostolica;\nil 27 novembre 1965 l'erezione canonica e la dedicazione della S. Maria Madre della Chiesa, in contrada Jaddico, a Brindisi;\nil 27 settembre 1966 l'elevazione della chiesa dei Santi Medici Cosma e Damiano, di Ostuni, alla dignit\u00e0 di santuario diocesano.\nPrese parte a tutte le sessioni del Concilio vaticano II.\nPresent\u00f2 le dimissioni dall'ufficio di arcivescovo, in conformit\u00e0 alle disposizioni \u00a7 21 del decreto conciliare \"Christus Dominus\". Il 30 aprile 1967 papa Paolo VI decise che rimanesse nella sua titolarit\u00e0 di ordinario diocesano e dispose altres\u00ec la nomina di Orazio Semeraro, gi\u00e0 suo vicario generale, ad arcivescovo coadiutore ed amministratore apostolico \"sede plena\".\nIl 24 maggio 1975, papa Paolo VI, a causa della rinuncia, per motivi di salute, dell'arcivescovo Orazio Semeraro, accolse le dimissioni dell'arcivescovo Margiotta e nomin\u00f2 il successore nella persona di Settimio Todisco, anch'egli gi\u00e0 suo vicario generale.\nSi spense, all'et\u00e0 di 86 anni, a Martina Franca presso la casa paterna, che decise venisse destinata alla formazione del clero; a perpetua memoria fu apposta una lapide. Le sue spoglie riposano nella Basilica di San Martino, nella cappella dell'Addolorata.\nNel 2013, a Martina Franca, presso la basilica di San Martino \u00e8 stato inaugurato, dall'arcivescovo Filippo Santoro, un archivio storico e della biblioteca della basilica intitolata al presule Margiotta. \nAnche la Fondazione Nuove Proposte, di Martina Franca, sempre nel 2013, ha istituito un premio per gli studi religiosi intitolato a Nicola Margiotta ed Enrico Nicodemo.\nGenealogia episcopale.\nLa genealogia episcopale \u00e8:"}
{"id": "4701937", "revid": "767487", "url": "https://it.wikipedia.org/wiki?curid=4701937", "title": "Nicol\u00e1s Albarrac\u00edn", "text": "Possiede il passaporto italiano.\nCarriera.\nClub.\nHa esordito in prima squadra col Montevideo Wanderers nella partita della 13\u00aa giornata di campionato persa per 2-1 contro il CA River Plate e disputata il 21 novembre 2010; sar\u00e0 questa l'unica partita della stagione.\nTorna in campo nell'agosto del 2012, collezionando in seguito 11 presenze in massima serie prima di trasferirsi alla societ\u00e0 italiana dello Spezia, militante in Serie B; chiude l'annata in Italia con 3 presenze."}
{"id": "4701938", "revid": "599013", "url": "https://it.wikipedia.org/wiki?curid=4701938", "title": "Pants", "text": ""}
{"id": "4701939", "revid": "531291", "url": "https://it.wikipedia.org/wiki?curid=4701939", "title": "John Lyon, Lord di Glamis", "text": ""}
{"id": "4701941", "revid": "287204", "url": "https://it.wikipedia.org/wiki?curid=4701941", "title": "Nicolas Albarracin", "text": ""}
{"id": "4701943", "revid": "599013", "url": "https://it.wikipedia.org/wiki?curid=4701943", "title": "Francescane di Nostra Signora del Rifugio", "text": "Le Francescane di Nostra Signora del Rifugio (in spagnolo \"Terciarias Franciscanas de Nuestra Se\u00f1ora del Refugio\") sono un istituto religioso femminile di diritto pontificio: le suore di questa congregazione pospongono al loro nome la sigla R.F.R.\nStoria.\nLa congregazione fu fondata il 10 marzo 1894 a Zapopan da Librada Orozco Santa Cruz e dal sacerdote Pascual Antonio Avelar per la riabilitazione delle ex prostitute: le prime sette aspiranti emisero la loro professione dei voti di religione il 30 aprile 1897.\nL'istituto, aggregato all'ordine dei frati minori dal 30 aprile 1921, il 27 novembre 1944 ricevette da papa Pio XII il decreto di lode e vide approvate definitivamente le proprie costituzioni da papa Giovanni XXIII il 22 gennaio 1962.\nAttivit\u00e0 e diffusione.\nLe suore si dedicano principalmente alla riabilitazione delle prostitute e all'assistenza alle donne in pericolo di cadere nel vizio, ma anche al lavoro in collegi, orfanotrofi, ospedali e missioni.\nOltre che in Messico, sono presenti in Italia e negli Stati Uniti d'America; la sede generalizia \u00e8 a Guadalajara.\nAlla fine del 2008 la congregazione contava 323 religiose in 48 case."}
{"id": "4701947", "revid": "729019", "url": "https://it.wikipedia.org/wiki?curid=4701947", "title": "Sindrome di Cockayne", "text": "La sindrome di Cockayne, nota anche come sindrome di Weber-Cockayne e sindrome di Neill-Dingwall, \u00e8 una rara malattia genetica a trasmissione autosomica recessiva caratterizzata dall'anomalo sviluppo del sistema nervoso, da grave fotosensibilit\u00e0 e da invecchiamento precoce.\nDeve il suo nome a Edward Alfred Cockayne che per primo la defin\u00ec e a Mary Dingwall, Catherine Neill e Frederick Parkes Weber che la studiarono in seguito.\nPatogenesi.\nLe cellule dell'organismo di persone affette non sono in grado di replicare correttamente per alterazioni nel meccanismo di riparazione del DNA e questo porta a un invecchiamento precoce. Conseguentemente i pazienti passano rapidamente dall'infanzia alla vecchiaia, saltando di fatto adolescenza ed et\u00e1 adulta.\nClinica.\nIl bambino nasce di solito sottopeso e manifesta inizialmente una serie di ritardi nello sviluppo e nella crescita. Dopo l'anno d'et\u00e0, il bambino manifesta forti tremori che ostacolano le funzioni motorie. Un altro sintomo molto comune e che si manifesta immediatamente dopo la nascita \u00e8 la presenza di cataratte.\nPrognosi.\nGli affetti dalla malattia, spesso muoiono entro il settimo anno d'et\u00e0."}
{"id": "4701962", "revid": "599013", "url": "https://it.wikipedia.org/wiki?curid=4701962", "title": "El\u015f\u0259d \u018fhm\u0259dov", "text": "Carriera.\nClub.\nDopo aver giocato nella terza serie del campionato sovietico, prende parte al campionato di massima serie azero con il Qaraba\u011f.\nNazionale.\nHa giocato con la Nazionale azera dal 1992 al 1994."}
{"id": "4701963", "revid": "767487", "url": "https://it.wikipedia.org/wiki?curid=4701963", "title": "Pants (film 1917)", "text": "Pants \u00e8 un film muto del 1917 diretto da Arthur Berthelet e prodotto dalla Essanay di Chicago.\nTrama.\nBetty \u00e8 una bambina molto ricca, piena di giocattoli, ma non ha amici. La zia, estremamente protettiva, le impedisce di frequentare i bambini delle case popolari, che sono gli unici vicini. Un giorno uno zio, scherzando con Betty, le suggerisce di scappare. Lei va al mare dove, in spiaggia, incontra altri ragazzini. Ma le bambine si rifiutano di giocare con lei perch\u00e9 non la conoscono. I maschi, invece, la snobbano perch\u00e9 non vogliono avere a che fare con una femmina. Betty, allora, prende gli abiti di un bambino che \u00e8 andato a nuotare e si traveste da ragazzo. Il piccolo, non ritrovando i suoi vestiti, prende quelli lasciati dalla piccola ladra.\nDopo la scomparsa da casa di Betty, la zia chiama la polizia. Il bambino che ha trovato i suoi vestiti viene prelevato dagli agenti ma arriva la piccola fuggitiva che chiarisce la situazione. I due bambini diventano amici. Il padre di Betty, finalmente le permette di giocare con i suoi coetanei e lei invita i bambini delle case popolari a una festa. Intanto il padre del suo amichetto tenta di rubare in casa. Scoperto, potrebbe venire arrestato ma il padre di Betty, invece di punirlo, decide di aiutarlo.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche statunitensi il 10 settembre 1917 presentato da George K. Spoor."}
{"id": "4701964", "revid": "288300", "url": "https://it.wikipedia.org/wiki?curid=4701964", "title": "Elsad Ahmadov", "text": ""}
{"id": "4701965", "revid": "11959", "url": "https://it.wikipedia.org/wiki?curid=4701965", "title": "Madrase", "text": ""}
{"id": "4701967", "revid": "61791978", "url": "https://it.wikipedia.org/wiki?curid=4701967", "title": "Trattato Berakhot", "text": ""}
{"id": "4701968", "revid": "767487", "url": "https://it.wikipedia.org/wiki?curid=4701968", "title": "Hac\u0131 \u018fhm\u0259dov", "text": "Carriera.\nClub.\nHa sempre giocato nel campionato di massima serie azero, con Baku, Sumqayit e Qaraba\u011f.\nNazionale.\nHa esordito con la Nazionale azera nel 2012."}
{"id": "4701969", "revid": "288300", "url": "https://it.wikipedia.org/wiki?curid=4701969", "title": "Haci \u018fhm\u0259dov", "text": ""}
{"id": "4701970", "revid": "288300", "url": "https://it.wikipedia.org/wiki?curid=4701970", "title": "Haci Ahmadov", "text": ""}
{"id": "4701972", "revid": "1226", "url": "https://it.wikipedia.org/wiki?curid=4701972", "title": "Accademia Olimpica di Vicenza", "text": ""}
{"id": "4701973", "revid": "2202618", "url": "https://it.wikipedia.org/wiki?curid=4701973", "title": "Tumore cheratocistico odontogeno", "text": "Il tumore cheratocistico odontogeno o tumore odontogeno cheratosico \u00e8 una neoplasia benigna ad aspetto cistico delle ossa mascellari caratterizzata da aggressivit\u00e0 locale e tendenza a frequente recidiva. Fino a poco tempo fa veniva classificato tra le cisti odontogene dei mascellari, con il nome di cheratocisti o cisti primordiale. Origina dai residui del tessuto epiteliale che partecipa alla formazione del dente (lamina dentale). Si presenta come una lesione cistica uni- o multiloculare, a crescita invasiva, che tende ad espandersi all'interno del tessuto osseo, inducendone il riassorbimento, fino ad affiorare in superficie, deformandone i contorni. Inizialmente asintomatica, se non individuata e trattata tende a manifestarsi con una sintomatologia legata al processo di espansione, che comprende deformazione dell'osso interessato e dei tessuti molli, dolore, spostamenti dentali, parestesie ed anestesia per compressione di nervi. Pu\u00f2 presentarsi con aspetto multiplo, e quando associata a neoplasie cutanee ed anomalie scheletriche compone il quadro della sindrome di Gorlin-Goltz. Il trattamento \u00e8 principalmente chirurgico, e prevede l'asportazione della lesione, seguita da un attento follow up a distanza.\nEpidemiologia.\nSecondo la pi\u00f9 ampia metanalisi svolta sugli studi pubblicati negli ultimi 20 anni, il tumore cheratocistico odontogeno \u00e8 la seconda forma di tumore odontogeno per frequenza di diagnosi (14,3%), mentre il pi\u00f9 frequente sarebbe l'ameloblastoma (36,9%). Questo dato non \u00e8 comunque geograficamente uniforme, tanto che altri studi mostrano un rapporto invertito tra le due patologie.\nL'et\u00e0 media alla diagnosi \u00e8 intorno alla terza decade, ma con una distribuzione ampia che comprende tutte le et\u00e0, con casi riscontrati anche in et\u00e0 giovanile e scolare. La manifestazione della patologia legata alla sindrome di Gorlin-Goltz tende tipicamente a presentarsi in et\u00e0 pi\u00f9 precoce.\nMolti studi hanno mostrato una prevalenza nel sesso maschile, ma non in modo uniforme, con dati che variano da un rapporto di 2:1 alla sostanziale parit\u00e0.\nEziopatogenesi.\nLe cause alla base della formazione del tumore cheratocistico odontogeno non sono al momento conosciute, ma la presenza costante di lesioni di questo tipo (spesso anche multiple) all'interno del quadro della sindrome di Gorlin-Gotz (NBCCS) ha permesso di localizzare una modificazione genetica altamente significativa per la comparsa della patologia. Il gene alterato \u00e8 stato identificato nel PTCH1, situato nell'uomo sul cromosoma 9, che esprime una proteina transmembrana implicata nel sistema di trasmissione Hedgehog, il cui alterato funzionamento \u00e8 in grado di sovvertire una serie di funzioni cellulari di notevole importanza, e promuovere la formazione di alcuni tumori. Un altro gene implicato sembra essere l'oncosoppressore FHIT. Sono per\u00f2 state rilevate numerose anomalie anche in altri geni associati ai meccanismi di promozione tumorale.\nIl processo di espansione, a differenza delle cisti infiammatorie e disembriogenetiche, appare comunque legato ad una proliferazione attiva del tessuto epiteliale di rivestimento della cavit\u00e0, che mostra una forte attivit\u00e0 mitotica. Si \u00e8 rilevata anche una significativa attivit\u00e0 angiogenetica nella capsula fibrosa della lesione ed un aumento di produzione di enzimi legati all'attivit\u00e0 aggressiva sui tessuti circostanti, come le metalloproteasi. Questi aspetti sembrano poter spiegare la maggiore aggressivit\u00e0 e la spiccata tendenza alla recidiva che caratterizzano questa patologia, tendenza comunque non uniforme e che sembra poter essere correlabile anche all'aspetto macroscopico della lesione.\nComplicanze.\nLa complicanza pi\u00f9 comune \u00e8 lo sviluppo di un'infezione che interessa la cavit\u00e0 cistica (empiema). In questo caso i sintomi saranno il dolore, il gonfiore ed il rialzo febbrile. Se la parete della lesione si trova in prossimit\u00e0 della superficie, si potr\u00e0 avere una fuoriuscita di materiale purulento con fistolizzazione.\nLa complicanza pi\u00f9 temibile per questa patologia \u00e8 comunque la possibilit\u00e0 della trasformazione in una forma neoplastica pi\u00f9 aggressiva, come l'ameloblastoma, o maligna, come il carcinoma a cellule squamose. Casi del genere sono comunque considerati estremamente rari.\nAnatomia patologica.\nClassificazione istologica.\nFino a pochi anni fa, questa patologia veniva classificata tra le cisti odontogene dei mascellari, e denominata cheratocisti o cisti primordiale. Considerata la sua aggressivit\u00e0, e alla luce delle osservazioni nel campo della biologia molecolare che ne hanno dimostrato la natura pi\u00f9 vicina ad una forma neoplastica, nel 2005 l'Organizzazione mondiale della sanit\u00e0 ha riclassificato la patologia, differenziandola a seconda dell'aspetto istologico. Si \u00e8 quindi distinto una forma neoplastica, ridenominata tumore cheratocistico odonotogeno (KCOT), in cui prevale l'aspetto paracheratosico, con scarsa ed incompleta cheratinizzazione, dalla forma ortocheratosica, in cui lo strato cheratinizzato \u00e8 pi\u00f9 uniforme e la struttura dell'epitelio maggiormente regolare. In questo secondo caso la patologia rimane classificata tra le cisti di tipo disembriogenetico, con la denominazione di cisti odontogena ortocheratinizzante (OOC). La proporzione tra i due tipi di lesioni sembra comunque dimostrare la forte prevalenza della forma paracheratosica, con solo un 10% di casi di OOC.\nAspetto microscopico.\nLa parete \u00e8 costituita da una sottile capsula fibrosa sovrastata da un epitelio pluristratificato a sua volta piuttosto sottile ed irregolare, talvolta ondulato, e caratterizzato da paracheratosi. Nell'epitelio si osserva uno strato basale con disposizione delle cellule a palizzata, con nuclei rivolti verso gli strati soprastanti ed intensamente basofili. Questo aspetto risulta particolarmente importante per la differenziazione dalla variante non neoplastica, caratterizzata da ortocheratosi. Gli strati cellulari soprastanti quello basale possono mostrare gradi variabili di displasia e mitosi, e lo strato cheratinizzato \u00e8 sottile ed irregolare. Capsula fibrosa e strato epiteliale sono facilmente separabili tra loro. Il lume cistico \u00e8 occupato da liquido sieroso e cheratina. Nel caso si sia verificato un episodio infiammatorio, si ritroveranno le cellule tipiche, altrimenti assenti, e la disposizione dei tessuti potr\u00e0 esserne alterata, rendendo talvolta difficile il riconoscimento tramite l'esame istologico. In un numero limitato di casi nella parete della lesione sono rilevabili calcificazioni, la cui origine non \u00e8 ancora stata chiarita.\nAspetto macroscopico.\nDal punto di vista radiografico, l'aspetto tipico \u00e8 quello di una lesione intraossea radiotrasparente a margini piuttosto netti, talvolta festonati o con aspetto multiloculare. Un aspetto riscontrato abitualmente \u00e8 la tendenza della patologia ad espandersi rimanendo all'interno dell'osso, con minore tendenza rispetto alle altre lesioni cistiche all'interessamento della corticale. Sono per\u00f2 stati segnalati anche casi anomali di espansione diretta verso l'esterno dell'osso. All'osservazione diretta, la parete cistica \u00e8 spesso fragile e tende a separarsi facilmente nei suoi strati; presenta inoltre pieghe ed invaginazioni che possono dare origini a cisti accessorie, e causare l'aspetto multiloculare talvolta riscontrabile, fatto che contribuisce a rendere difficoltosa l'enucleazione della lesione integra. Quando la lesione emerge in superficie, l'adesione con i tessuti di rivestimento (periostio ed epitelio di superficie) pu\u00f2 risultare nella necessit\u00e0 di una loro eliminazione contestuale all'intervento di asportazione chirurgica.\nIl contenuto cistico \u00e8 di aspetto caseoso simil-purulento, a volte non omogeneo, soprattutto in caso di pregressa infezione. Talvolta il dente in inclusione associato alla lesione viene completamente inglobato nel fluido.\nProfilo clinico.\nIl tumore cheratocistico odontogeno tende a non manifestare alcuna sintomatologia per un tempo piuttosto lungo, per cui inizialmente pu\u00f2 essere osservato solo casualmente, attraverso analisi radiografiche eseguite per altre patologie. Solo quando le sue dimensioni diventano importanti si ha la comparsa di segni e sintomi legati all'espansione, tra cui i pi\u00f9 comuni sono la tumefazione ed il dolore. In particolare la sintomatologia dolorosa tende a comparire nel caso di sovrapposizione di un'infezione (empiema), a cui pu\u00f2 far seguito la fistolizzazione, solitamente in sede intraorale, pi\u00f9 raramente in sede cutanea. Nel caso di interessamento per compressione di fasci vasculo-nervosi importanti, si avr\u00e0 parestesia o anestesia delle zone innervate. La crescita espansiva pu\u00f2 portare a spostamento dei denti raggiunti dalla parete della lesione, mentre risultano pi\u00f9 rari gli aspetti di riassorbimento radicolare e di perdit\u00e0 di vitalit\u00e0. Nei casi pi\u00f9 eclatanti il tumore pu\u00f2 arrivare ad occupare l'intero corpo dell'osso. Sono stati segnalati anche rari casi di localizzazione extraossea, per cui \u00e8 stata proposta una denominazione apposita di variante periferica (POKC), con caratteristiche peraltro sovrapponibili al KCOT, compreso il rischio di recidiva.\nPu\u00f2 colpire entrambe le arcate mascellari, ma con frequenza pi\u00f9 alta nella mandibola rispetto al mascellare superiore, con una predilezione per l'angolo mandibolare. Si associa all'inclusione di un dente nel 25-40% dei casi.\nNel quadro della sindrome di Gorlin-Goltz, il tumore cheratocistico odontogeno si caratterizza per essere la lesione di pi\u00f9 frequente riscontro in assoluto, nonch\u00e9 spesso la prima manifestazione a venire rilevata, permettendo cos\u00ec la diagnosi precoce.\nProfilo diagnostico.\nEsami di laboratorio e strumentali.\nL'esame radiografico classico \u00e8 in grado di mostrare solo i limiti bidimensionali della lesione radiotrasparente, per cui risultano pi\u00f9 utili tecniche in grado di mostrare l'estensione tridimensionale della lesione, come il ct-scan od il cone-beam.\nTecniche per la diagnosi istologica a bassa invasivit\u00e0 come l'agobiopsia vengono abitualmente utilizzate, con buona efficacia. L'esame istologico della parete cistica viene comunque considerato fondamentale per la diagnosi certa di questa patologia. Visto l'aspetto spesso non uniforme, viene inoltre consigliato un prelievo multiplo, e nel caso di asportazione chirurgica, va preferibilmente esteso a tutto il reperto operatorio, anche se la fragilit\u00e0 della parete difficilmente permette l'asportazione della lesione integra. L'esame dell'intera parete viene inoltre consigliato per escludere l'evenienza di trasformazione maligna, rara ma possibile.\nDiagnosi differenziale.\nCome lesione radiotrasparente, il tumore cheratocistico odontogeno va distinto dalle pi\u00f9 comuni forme di cisti dei mascellari, di origine infiammatoria, disembriogenetica o reattiva. La posizione della lesione pu\u00f2 essere spesso d'aiuto per la distinzione con le cisti radicolari, mentre pi\u00f9 complessa pu\u00f2 risultare la distinzione con le cisti dentigere o le varie forme di cisti non odontogene. L'uso dell'agobiopsia pu\u00f2 rivelarsi di qualche aiuto, ma spesso solo l'esame istologico da prelievo bioptico pu\u00f2 essere realmente risolutivo, come risulta anche fondamentale per escludere dalla diagnosi i tumori odontogeni di tipo non addensante, come il granuloma eosinofilo, il tumore odontogeno adenomatoide, il fibroma ameloblastico, e soprattutto l'ameloblastoma nelle sue diverse forme, a loro volta caratterizzate da crescita espansiva e possibilit\u00e0 di recidiva.\nTerapia.\nL'intervento di scelta per il trattamento di questa lesione \u00e8 di tipo chirurgico, anche se non esiste un protocollo condiviso sulla tecnica da utilizzare. La procedura pi\u00f9 semplice \u00e8 quella dell'enucleazione dei tessuti patologici accompagnata da uno scrupoloso curettaggio delle pareti ossee residue, che per\u00f2 espone ad un alto rischio di recidiva, per la difficolt\u00e0 di eliminare totalmente il tessuto epiteliale. Per questo sono state proposte modifiche alla procedura, tra cui la pi\u00f9 comune \u00e8 l'uso di una soluzione fissativa (liquido di Carnoy) a base di alcol etilico (60%), cloroformio (30%) e acido acetico (10%), da posizionare a fine intervento per alcuni minuti nella cavit\u00e0 residuata, allo scopo di indurre la necrosi delle rimanenti cellule epiteliali, tecnica che sembra non comportare eventuali danni a strutture limitrofe. Per ottenere lo stesso effetto \u00e8 stata proposta anche la crioterapia con azoto liquido, e l'uso dell'elettrobisturi. Nei casi di maggiore aggressivit\u00e0 della lesione, e soprattutto quando si \u00e8 in presenza di recidive, viene considerato necessario adottare tecniche resettive pi\u00f9 radicali, ampliando l'asportazione dell'osso interessato. Sono state proposte anche tecniche conservative, come la Marsupializzazione, allo scopo di salvaguardare strutture delicate come fasci vasculo-nervosi o denti, particolarmente a rischio nei casi di pazienti giovani in dentizione mista. Una volta ottenuta la riduzione della lesione per decompressione, viene comunque consigliata la successiva asportazione completa dei tessuti patologici.\nPrognosi.\nUna delle caratteristiche pi\u00f9 temibili del tumore cheratocistico odontogeno \u00e8 l'elevata tendenza alla recidiva, che si manifesta anche a distanza di tempo, caratteristica che sembra essere correlata sia alla difficolt\u00e0 di una rimozione completa di tutta la frazione cellulare, sia alla elevata attivit\u00e0 di quest'ultima nel riprodurre nuove lesioni. La frequenza con cui questa avviene \u00e8 variabile e legata al tipo di intervento, e le lesioni sembrano ripresentarsi con maggiore frequenza in forma multiloculare o multipla. Nel caso in cui le lesioni compaiano nel quadro della sindrome di Gorlin-Goltz, la frequenza di recidiva sembra essere ancora pi\u00f9 elevata. Questo motiva la necessit\u00e0 di un attento follow-up, effettuato tramite esami radiografici periodici, che va protratto per un periodo di tempo anche superiore al decennio."}
{"id": "4701980", "revid": "767487", "url": "https://it.wikipedia.org/wiki?curid=4701980", "title": "Elvin \u018fliyev", "text": "Carriera.\nClub.\nHa sempre giocato nel campionato di massima serie azero, con varie squadre.\nNazionale.\nHa esordito con la Nazionale azera nel 2007."}
{"id": "4701981", "revid": "288300", "url": "https://it.wikipedia.org/wiki?curid=4701981", "title": "Elvin Aliyev", "text": ""}
{"id": "4701982", "revid": "111938688", "url": "https://it.wikipedia.org/wiki?curid=4701982", "title": "Nana Iwasaka", "text": "Gioca nel ruolo di centrale nelle Hisamitsu Springs.\nCarriera.\nLa carriera di Nana Iwasaka inizia nei tornei scolastici con la Higashikyushu Ryukoku High School. Nel 2008 vince la medaglia d'oro al campionato asiatico e oceaniano Under-19, mentre un anno pi\u00f9 tardi debutta in nazionale maggiore. Nella stagione 2009-10 inizia la carriera professionistica con le Hisamitsu Springs, vincendo subito la Coppa dell'Imperatrice. Nel 2011 partecipa con la nazionale al campionato asiatico e oceaniano, vincendo la medaglia d'argento. Dopo aver perso la finale scudetto del campionato 2011-12, nell'annata successiva disputa la stagione perfetta: vince infatti lo scudetto, la Coppa dell'Imperatrice, il Torneo Kurowashiki ed il V.League Top Match; con la nazionale vince nuovamente la medaglia d'argento al campionato asiatico e oceaniano e quella di bronzo alla Grand Champions Cup.\nNella stagione 2013-14 vince ancora una volta la Coppa dell'Imperatrice, lo scudetto e l'AVC Club Championships; con la nazionale, nel 2017, conquista la medaglia d'oro al campionato asiatico e oceaniano."}
{"id": "4701983", "revid": "61792190", "url": "https://it.wikipedia.org/wiki?curid=4701983", "title": "Yeshurun", "text": ""}
{"id": "4701985", "revid": "767487", "url": "https://it.wikipedia.org/wiki?curid=4701985", "title": "Mahir \u018fliyev", "text": "Carriera.\nClub.\nDopo aver giocato nella terza serie del campionato sovietico, prende parte al campionato di massima serie azero con il Qaraba\u011f.\nNazionale.\nNel 1993 ha giocato l'unica partita della sua carriera con la Nazionale azera."}
{"id": "4701990", "revid": "767487", "url": "https://it.wikipedia.org/wiki?curid=4701990", "title": "Aleksandr Char\u010denkov", "text": "Carriera.\nCon l'Unione Sovietica ha vinto i Mondiali 1974 e la medaglia d'argento agli Europei 1977. Ha vinto il campionato sovietico nel 1970 con il CSKA."}
{"id": "4701992", "revid": "339392", "url": "https://it.wikipedia.org/wiki?curid=4701992", "title": "Maqam (Ebraismo)", "text": ""}
{"id": "4702016", "revid": "125334602", "url": "https://it.wikipedia.org/wiki?curid=4702016", "title": "S\u00e9bastien Roch (attore)", "text": "Particolarmente noto al pubblico per l'interpretazione del ruolo di Christian nella sitcom H\u00e9l\u00e8ne e i suoi amici. S\u00e9bastien Roch \u00e8 fidanzato con Florence M\u00e9zard ed ha due figli: il primo, Roberto, nato nel 2001 da una precedente unione, e la seconda, Liv, nata nell'estate del 2014 dalla sua unione con Florence.\nBiografia.\nS\u00e9bastien Roch debutta nel 1991 in un episodio di \"Cas de divorce\"\nNel 1992, arriva alla notoriet\u00e0 grazie alla sitcom \"H\u00e9l\u00e8ne e i suoi amici\", dove recita il ruolo di Christian (CriCri adorato), batterista e fidanzato di Johanna. Personaggio capace di attirare meno consensi degli altri, \u00e8 dipinto come un cattivo ragazzo, ribelle, arrabbiato e, in alcuni episodi, perfino tossicodipendente. \nDopo l'esplosione di popolarit\u00e0, S\u00e9bastien intraprende la carriera di cantante. Nel 1992 pubblica il suo primo album, \"Silences\", dal quale viene estratto il famoso singolo \"Au bar de Jess\", brano che si rivela un successo, entrando nella Top 50 e restandoci per 16 settimane, arrivando, nel 1993, a toccare la diciassettesima posizione. Il successivo singolo, invece, \"Pousse petit vent\", il cui video \u00e8 stato girato negli Stati Uniti, si rivela un autentico flop. Tuttavia, il 10 dicembre 1993, presenta il suo album sul palco de La Cigale a Parigi e anche in tour. Nel 1994, dall'album viene estratto il terzo singolo, \"Petite ing\u00e9nue\".\nAbbandonata la serie che lo ha portato al successo, S\u00e9bastien vede scemare la propria popolarit\u00e0. Tuttavia, si rifiuta di girare \"Gli amici del cuore\", seguito di \"H\u00e9l\u00e8ne e i suoi amici\", e ricomparir\u00e0 solo nella stagione finale de \"Les vacances de l'amour\" (nel 2004). \nNel 1995, appare in TV in un telefilm interattivo dal titolo prodotto per France 2, \"Fils de flic\". \nIl 2000 \u00e8 l'anno del suo primo lungometraggio, \"In extremis\", per il quale ricever\u00e0 una nomination ai C\u00e9sars nella categoria \"giovane speranza\". \nTra il 2003 ed il 2004, \u00e8 interprete di numerosi cortometraggi e si esibisce regolarmente in teatro, specialmente presso il teatro D'Edgar di Parigi, nell'opera \"Le caf\u00e9 des roses\", scritta da Carine Lacroix e diretta da Marc Goldberg. \nTorna in tv nel 2004, ritrovando il personaggio che lo ha reso famoso, Christian, negli ultimi episodi de \"Les vacances de l'amour\", dove, per\u00f2, non viene nemmeno accreditato tra i protagonisti. \nNel 2006, prende parte alla soap opera \"Saint Tropez\", dove interpreta il ruolo di Tony, uno zingaro che vive un'avventura amorosa con Caroline Drancourt (Adeline Blondieau).\nNel 2007, dove aver preso parte al cortometraggio \"King Size\", torna alla canzone e pubblica, il 18 ottobre 2007, il suo nuovo album, \"Puce de luxe\", dal quale viene estratto un primo singolo, \"Mes sandales\", che non riscuote il successo sperato. L'uscita di questo nuovo album, per\u00f2, gli ha permesso di tornare ad esibirsi a Parigi prima ed in tutta la Francia poi e, quindi, di esibirsi, successivamente, al Festival di Avignone ed in Russia, in tourn\u00e9e, dove era ancora apprezzato per l'interpretazione di Christian in \"H\u00e9l\u00e8ne e i suoi amici\". \nNel 2007 e nel 2008 \u00e8 impegnato tra il set di \"Baie des flamboyants\", serie TV girata in Guadalupa per la JLA Production, organizza, in collaborazione con Laly Meignan, alcun spettacoli mattutini per il canale IDF1 e recita in un episodio della serie \"SOS 18\" per il canale France 3. \nDal maggio 2010 ritrova il suo personaggio storico, Christian, nel terzo seguito ufficiale di \"H\u00e9l\u00e8ne e i suoi amici\", \"Les Myst\u00e8res de l'amour\", in onda, dal 2011 e tuttora, sul canale TMC e IDF1. \nIl 18 dicembre 2010 partecipa al concerto Doroth\u00e9e a Bercy, esibendosi nel suo primo successo, \"Au bar de Jess\", e in un medley delle sue canzoni pi\u00f9 recenti, estratte dall'album \"Puce de luxe\".\nNel 2011 crea un concorso di produttori di musica elettronica, il \"BPM Contest\". Allo stesso tempo, duetta con Coralie Caulier, sua partner nelle prime due stagioni de \"Les Myst\u00e8res de l'amour\", nel romantico singolo \"Ang\u00e8le\".\nIl 29 maggio 2012 si esibisce presso il locale \"Divan du Monde\" di Parigi, dove canta due canzoni inedite durante la prima parte del concerto di H\u00e9l\u00e8ne Rolles.\nDiscografia.\nSilences (1992)\n1. \"Pousse petit vent\" &lt;br&gt; \n2. \"Tu m'as emport\u00e9\" &lt;br&gt; \n3. \"Petite ing\u00e9nue\"&lt;br&gt; \n4. \"La Chance\"&lt;br&gt; \n5. \"Au bar de Jess\" (versione acustica) &lt;br&gt; \n6. \"Justin\"' &lt;br&gt; \n7. \"La Couleur pire\"&lt;br&gt; \n8. \"Entre chienne et louve\"&lt;br&gt; \n9. \"Eternisez-moi \"&lt;br&gt; \n10. \"J't'aime toujours\" \nPuce de luxe (2007\n1. \"Puce de luxe\" &lt;br&gt;\n2. \"L\u00e9on\" &lt;br&gt; \n3. \"Les amants tourment\u00e9s\"&lt;br&gt; \n4. \"Il \u00e9tait une fois\"&lt;br&gt; \n5. \"Pr\u00e9sidio\" &lt;br&gt; \n6. \"Mes sandales\"&lt;br&gt; \n7. \"Le petit gros\" &lt;br&gt; \n8. \"Adolescentes\" &lt;br&gt; \n9. \"Les demoiselles du bon dieu\"&lt;br&gt; \n10. \"Ang\u00e9lique\"&lt;br&gt; \n11. \"Arr\u00eate de fuir\"&lt;br&gt;\n12. \"On vit seul\" "}
{"id": "4702027", "revid": "767487", "url": "https://it.wikipedia.org/wiki?curid=4702027", "title": "A Rainbow in Curved Air", "text": "A Rainbow in Curved Air \u00e8 un album in studio del compositore statunitense Terry Riley, pubblicato nel 1969.\nOltre ad essere considerato uno degli album migliori e pi\u00f9 noti del compositore, questa pubblicazione contribu\u00ec ad aumentare la sua popolarit\u00e0 al pubblico della musica rock.\nIl disco.\n\"A Rainbow in Curved Air\" \u00e8 costituito da due suite che seguono molte delle idee gi\u00e0 presenti nel precedente \"In C\" (1969), quali le variazioni di un pattern che cambia lentamente. Tuttavia, a differenza di quell'altra opera che faceva affidamento su un'orchestra, gli strumenti presenti su \"A Rainbow in Curved Air\" sono stati tutti suonati dal solo Riley. La solare title track, ispirata alla musica classica indiana e accompagnata dai suoni di un dumbeck, ripete costantemente un motivo melodico di quattordici note riprodotte da diverse tastiere. La seconda suite \"Poppy Nogood And The Phantom Band\", che \u00e8 arrangiata con un sassofono, si presenta invece meno dinamica.\nTracce.\nTutte le tracce sono state composte da Terry Riley."}
{"id": "4702028", "revid": "287204", "url": "https://it.wikipedia.org/wiki?curid=4702028", "title": "Willem van Diest", "text": "Biografia.\nFormatosi probabilmente alla scuola di Jan Porcellis, oper\u00f2 all'Aia per tutta la vita. La prima opera datata di quest'artista risale al 1629, che perci\u00f2 si considera l'anno iniziale della sua carriera artistica. Nel 1656 fu tra i fondatori della Confrerie Pictura.\nSi dedic\u00f2 principalmente alla pittura di marine e paesaggi fluviali e costieri. Le sue opere presentano reminiscenze di Jan Porcellis, Jan van Goyen, Simon de Vlieger, Adriaen van de Venne e Willem van de Velde II. Il suo stile influenz\u00f2 Thomas Whitcombe.\nFurono suoi allievi i figli Jeronymus e Adriaen."}
