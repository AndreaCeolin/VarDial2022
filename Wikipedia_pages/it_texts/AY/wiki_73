{"id": "4746153", "revid": "92723", "url": "https://it.wikipedia.org/wiki?curid=4746153", "title": "Valvola di sicurezza a bilancia", "text": "La valvola di sicurezza a bilancia \u00e8 un dispositivo automatico il cui scopo \u00e8 quello di impedire che una caldaia a vapore possa raggiungere una pressione pericolosa per la sua integrit\u00e0.\nLa sua applicazione sulle caldaie da locomotiva \u00e8 stata diffusissima sin dai primordi. \nMeccanismo di funzionamento.\nIl dispositivo \u00e8 costituito di una valvola, sotto la quale esercita la sua pressione il vapore, che agisce su di una leva di 3\u00b0 genere la cui forza resistente \u00e8 costituita da una molla doppia a spirale contenuta in una custodia cilindrica composta di due elementi uno dentro l'altro a cannocchiale. La parte inferiore \u00e8 fissa mentre la parte superiore \u00e8 regolabile mediante una vite di taratura, collegata mediante una chiocciola all'estremit\u00e0 della leva, in maniera tale da determinare una forza contrastante tale da equilibrare la pressione massima raggiungibile in caldaia. La posizione di equilibrio (taratura) viene fissata mediante una cannetta distanziale che ha lo scopo di impedire un'indebita staratura della valvola stessa. L'applicazione di un piombo garantisce l'assenza di pericolose manomissioni. La custodia interna della molla di taratura porta incisa una graduazione progressiva dal basso verso l'alto il cui numero che rimane scoperto indica approssimativamente la pressione di equilibrio. La valvola a bilancia viene utilizzata quasi sempre in coppia con un'altra uguale in ragione della criticit\u00e0 presentata da un eventuale malfunzionamento o da un'anomala elevata produzione di vapore che un solo dispositivo non sarebbe in grado di smaltire. Le valvole a bilancia in genere vengono posizionate sul duomo ma spesse volte sono poste in prossimit\u00e0 di esso ma in sede propria su di un cupolino apposito.\nLe valvole a bilancia sono state nel tempo affiancate e in certi casi sostituite da valvole di sicurezza pi\u00f9 precise ed efficienti quali ad esempio le valvole Coale.\nManutenzione.\nLe valvole di sicurezza devono essere periodicamente controllate per accertarsi che siano funzionanti come da specifiche. Il loro successivo riposizionamento richiede un'elevata precisione di montaggio affinch\u00e9 il distacco della valvola dalla sede avvenga contemporaneamente su tutta la superficie di contatto ad evitare indebite perdite di vapore (soffiatura)."}
{"id": "4746154", "revid": "287204", "url": "https://it.wikipedia.org/wiki?curid=4746154", "title": "Eric Gelinas", "text": ""}
{"id": "4746155", "revid": "991694", "url": "https://it.wikipedia.org/wiki?curid=4746155", "title": "Curva Primavera", "text": ""}
{"id": "4746156", "revid": "1573940", "url": "https://it.wikipedia.org/wiki?curid=4746156", "title": "Chiesa di San Leone (Baltimora)", "text": "La chiesa di San Leone, costruita nel 1880-81, \u00e8 una chiesa cattolica di Baltimora, Maryland negli Stati Uniti d'America. \u00c8 stata la prima chiesa a Baltimora e nel Maryland, e una delle prime in tutti gli Stati Uniti, ed essere edificata espressamente per servire ad una comunit\u00e0 di immigranti italiani.\nStoria.\nI primi italiani arrivarono a Baltimora agli inizi del XIX secolo, ma fu dopo la guerra civile americana e l'Unit\u00e0 italiana che l'immigrazione assunse un carattere di massa, in particolare da Campania, Abruzzi e Sicilia. La chiesa di San Vincenzo dei Paoli su \"Front Street\" rappresent\u00f2 il primo punto di aggregazione religiosa della comunit\u00e0 italiana, in maggioranza cattolica. La chiesa tuttavia non era molto vicina ai quartieri di residenza degli italiani e soprattutto non era pronta ad accogliere fedeli che non fossero di madrelingua inglese. Nel 1874 un sacerdote italiano originario di Torino, Joseph Leo Andreis fu chiamato ad assistere i fedeli italiani, ma fu chiaro al vescovo Gibbons di Baltimora che questo non era che il primo passo. Il vescovo aveva gi\u00e0 promosso la costruzione di chiese nazionali per gli immigranti tedeschi e irlandesi. Il passo successivo fu quindi il 25 giugno 1880 l'acquisto di un terreno per la costruzione di una chiesa che servisse alle necessit\u00e0 di tutti gli immigrati italiani di Baltimora. Joseph Leo Andreis ne fu designato come il parroco. La chiesa fu dedicata a San Leone Magno, in onore al pontefice del tempo, papa Leone XIII.\nLa cerimonia per la posa della prima pietra si svolge il 12 settembre 1880, con grande concorso di popolo, una processione e discorsi pubblici. I lavori procedettero molto speditamente: gi\u00e0 il 23 gennaio 1881 padre Andreis celebr\u00f2 la messa nel seminterrato della chiesa, non ancora completata. La cerimonia ufficiale di dedicazione avvenne il 18 settembre 1881.\nNei locali della parrocchia apr\u00ec la scuola gi\u00e0 nel 1882 e nel 1895 vi si colloc\u00f2 anche una palestra, il \"St. Leo's Club\". Attorno alla chiesa si svilupp\u00f2 la Little Italy (Baltimora).\nLa chiesa sopravvisse intatta al grande incendio del 1904 che devast\u00f2 gran parte del centro di Baltimora, un evento che la comunit\u00e0 interpret\u00f2 come un segno del favore divino e celebr\u00f2 con una grande processione di ringraziamento a sant'Antonio.\nNel 1915 fu aperto l'orfanotrofio, che fungeva anche da asilo e doposcuola per i figli di famiglie impegnate nel lavoro.\nUna lapide sulla parete esterna della chiesa ricorda i parrocchiani che combatterono durante la prima guerra mondiale. Nel 1922 una prima pubblicazione celebra il 40 anniversario della parrocchia.\nGli anni tra le due guerre furono quelli di maggior attivit\u00e0 della Little Italy, pur segnata dalla grande depressione.\nLo scoppio della seconda guerra mondiale vide ancora una volta la parrocchia in prima linea in supporto allo sforzo bellico. Una seconda lapide su posta il 22 giugno 1947 sulla parete esterna della chiesa in onore dei veterano e in memoria dei caduti.\nDal 1947 al 1959 Thomas D'Alessandro, cresciuto nella parrocchia, divenne il primo sindaco italoamericano di Baltimora.\nNel 1981 il centesimo anniversario della fondazione della chiesa fu celebrato con una pubblicazione che ripercorre la storia della parrocchia. Analoghe iniziative si sono ripetute in occasione del 120 anniversario nel 2001.\nLa chiesa \u00e8 tuttora il principale punto di riferimento dei cattolici italiani a Baltimora.\nArchitettura.\nLa chiesa fu costruita tra il 1880 ed il 1881 ad opera dell'architetto E. Francis Baldwin, noto soprattutto per la progettazione a Baltimora di edifici commerciali e industriali.\nArchitettonicamente, l'edificio in mattoni rappresenta un insolito mix di elementi all'italiana, romanici e classici, ed \u00e8 un buon esempio di eclettismo vittoriano applicato ad una chiesa.\nLa facciata \u00e8 dotata di un alto portico d'ingresso, sormontato da rosone. Un campanile quadrato sorge nell'angolo nord-est della chiesa.\nL'interno \u00e8 a tre navate, diviso da colonne che si estendono per una lunghezza su cinque campate.\nL'edificio non \u00e8 stato sostanzialmente modificato dopo la sua costruzione, e quindi preserva intatta la sua integrit\u00e0. Nel 1983 la chiesa di San Leo \u00e8 stato inserita nel National Register of Historic Places."}
{"id": "4746158", "revid": "767487", "url": "https://it.wikipedia.org/wiki?curid=4746158", "title": "Okay Parigi!", "text": "Okay Parigi! (\"Bon Voyage!\") \u00e8 un film del 1962 diretto da James Neilson e prodotto da Walt Disney.\nFu il terzo dei sette film di cui Fred MacMurray fu protagonista per la Disney tra il 1959 e il 1973.\nTrama.\nHarry Willard \u00e8 un installatore della cittadina di Terre Haute nell'Indiana. Con la moglie Katie pianifica da anni un lungo viaggio. Ora essi possono realizzare il loro sogno e con i figli, gli adolescenti Amy ed Elliott e il dodicenne Skipper, partono. Vanno a New York per imbarcarsi verso l'Europa. Dopo la partenza Amy fa la conoscenza del \"playboy\" Nick O'Mara, il figlio di un americano, che si \u00e8 sposato con una nobile europea. A Parigi Katie si concede una nuova acconciatura, che attira subito l'attenzione dell'attraente ungherese Rudolph. Elliott nel frattempo fa amicizia con una signorina francese. Harry si preoccupa nel contempo dello svogliato Skipper e cerca di allietarlo con una visita al sistema fognario di Parigi. I due, nel loro \"tour\" sotterraneo, si smarriscono nel labirinto fognario. Dopo che padre e figlio si ritrovano nella loro famiglia, vanno sulla Riviera. Durante un \"cocktail party\" della madre di Nick, Harry mette k.o. Rudolph.\nLe vacanze sono terminate e la famiglia Willard rientra nella tranquilla patria.\nDistribuzione.\n\u00c8 stato distribuito in VHS col titolo di copertina \"OK Parigi!\".\nIn DVD \u00e8 stato distribuito nel luglio 2020 dalla Sinister Film."}
{"id": "4746168", "revid": "599013", "url": "https://it.wikipedia.org/wiki?curid=4746168", "title": "Giuda ibn Tibbon", "text": "Biografia.\nFiglio di Moses ben Samuel ibn Tibbon, fu uno dei protagonisti della disputa tra i seguaci e gli avversari di Maimonide. Rabbino di Montpellier, convinse il cugino Jacob ben Machir ibn Tibbon a sostenere Maimonide, facendogli notare che gli oppositori di Maimonide condannavano anche il loro nonno Samuel ben Judah ibn Tibbon, in quanto traduttore in ebraico di Maimonide, e il cognato del nonno Jacob Anatoli. Di conseguenza il cugino Jacob protester\u00e0 contro la lettura della lettera del rabbino Shlomo ben Aderet alla Comunit\u00e0 di Montpellier, che comunque ebbe luogo nella sinagoga di Montpellier il giorno seguente, un sabato del mese di Elul del 1304.\nOpere.\nSecondo quanto riportato dal cugino Jacob, Giuda scrisse varie opere letterarie originali ed esegu\u00ec diverse traduzioni, che furono elogiate da Nahmanide. Purtroppo nulla di tutto questo ci \u00e8 rimasto.\nCollegamenti esterni.\nVoce su \"Jewish enciclopedia\": Judah ben Moses ibn Tibbon"}
{"id": "4746170", "revid": "2197073", "url": "https://it.wikipedia.org/wiki?curid=4746170", "title": "Arlind Ajeti", "text": "Biografia.\nNato e cresciuto in Svizzera ma \u00e8 di origini kosovare-albanesi. Ha anche due fratelli minori, Albian ed Adonis, anch'essi calciatori.\nCarriera.\nClub.\nBasilea.\nCresciuto nelle giovanili del , dove \u00e8 rimasto fino al 2010, fa il suo esordio invece nella Super League (Svizzera), la massima serie del campionato svizzero sempre con la maglia del Basilea durante la stagione 2011-2012.\nNella stagione 2012-2013 ha fatto il suo debutto in Europa League e la stagione successiva ha debuttato anche in Champions League.\nFrosinone.\nIl 24 novembre 2015 viene ufficializzato il trasferimento al . Con la squadra ciociara firma un contratto fino a giugno 2016, con rinnovo automatico in caso di salvezza per i due anni successivi. Il 6 gennaio 2016 esordisce in Serie A nel match che vede i ciociari ospiti del : curiosamente, durante la partita, terminata sul punteggio di 2 a 2, realizzer\u00e0 sia un goal che un autogoal.\nTorino e il prestito al Crotone.\nIl 10 luglio 2016 viene acquistato a parametro zero dal , con cui firma un contratto triennale, con scadenza il 30 giugno 2019. Debutta in campionato il 5 febbraio 2017 contro l'. Il 12 febbraio realizza il suo primo gol in maglia granata nella partita tra Torino- (terminata 5-3), partita in cui realizza anche un autogoal.\nIl 1\u00ba agosto 2017 passa in prestito con diritto di riscatto al . Il 1\u00ba luglio 2018 \u00e8 rientrato al Torino, ma, non rientrando nei piani tecnici della societ\u00e0, si \u00e8 ritrovato escluso dal ritiro estivo, rescindendo il contratto con i granata nell'agosto dello stesso anno.\nGrasshoppers e Vejle.\nIl 13 settembre 2018 fa ritorno in Svizzera firmando per il .\nIl 18 febbraio 2020 viene acquistato dai danesi del .\nReggiana.\nIl 24 settembre 2020 firma per la . Tre giorni dopo fa il suo esordio con gli emiliani nella partita casalinga contro il , subentrando a Davide Voltan al 79'. Il 23 gennaio 2021 segna il primo gol nella partita casalinga col , vinta per 2-1. Colleziona in totale 25 presenze e 2 reti totali con la maglia della Reggiana, retrocedendo tuttavia in Serie C a fine stagione.\nPadova.\nDopo un inizio di stagione da svincolato, il 16 novembre 2021 firma un contratto con il , militante in Serie C.\nNazionale.\nGioca la sua prima partita con la nazionale svizzera Under-21 a Vila-real il 6 febbraio 2013 in occasione della partita amichevole contro la Slovacchia Under-21, partita poi persa per 1-0.\nDopo aver giocato per le varie rappresentative minori svizzere, arrivando fino alla Nazionale svizzera Under-21, nel 2014 decide di giocare per la nazionale albanese. Nella sua scelta hanno inciso anche le sue origini kosovari. L'8 novembre 2014 riceve la sua prima convocazione in nazionale maggiore per le partite amichevoli contro ed del 14 e 18 novembre 2014.\nIl 14 novembre 2014 fa il suo debutto ufficiale con la maglia dell'Albania nella partita amichevole giocata a Rennes contro la subentrando al minuto 69 al posto di Amir Abrashi.\nViene convocato per gli Europei 2016 in Francia, durante i quali scende in campo due volte.\nStatistiche.\nPresenze e reti nei club.\n\"Statistiche aggiornate al 20 gennaio 2022.\"\nCronologia presenze e reti in nazionale.\n "}
{"id": "4746172", "revid": "1573940", "url": "https://it.wikipedia.org/wiki?curid=4746172", "title": "Troglohyphantes pugnax", "text": "Troglohyphantes pugnax \u00e8 un ragno appartenente alla famiglia Linyphiidae.\nEtimologia.\nIl nome proprio della specie deriva dal latino pugnax, -acis, cio\u00e8 \"battagliero, pugnace\" ed \u00e8 stato scelto dal descrittore in quanto di questa specie si rinvengono un numero quantitativamente elevato di esemplari maschili in confronto a quelli femminili, il che provoca un'accentuata competitivit\u00e0 nei confronti delle poche femmine disponibili.\nDescrizione.\nIl maschio ha una lunghezza totale di 3,41\u00a0mm; il cefalotorace \u00e8 lungo 1,58\u00a0mm e largo 1,53\u00a0mm. Le femmine hanno una lunghezza media di 3,84\u00a0mm; il cefalotorace \u00e8 lungo 1,44\u00a0mm e largo 1,20\nDistribuzione.\nLa specie \u00e8 stata rinvenuta nella Bosnia-Erzegovina: nei pressi della localit\u00e0 \"Velika pecina\", nella cittadina di Divin, appartenente al comune di Stolac\nTassonomia.\nAl 2013 non sono note sottospecie e non sono stati esaminati nuovi esemplari dal 1978."}
{"id": "4746173", "revid": "123230870", "url": "https://it.wikipedia.org/wiki?curid=4746173", "title": "Il Nazionale", "text": "Il Nazionale fu un quotidiano stampato a Firenze dal 1\u00ba dicembre 1848 al 18 ottobre 1850. \nDi opinione liberal-moderata e diretto da Celestino Bianchi, appoggi\u00f2 il triumvirato rivoluzionario di Giuseppe Montanelli, Giuseppe Mazzoni e Guerrazzi, cercando di evitare una soluzione repubblicana alla crisi toscana e prospettando una soluzione federalista evitando la dissoluzione degli stati (come sostenevano Gioberti e Mamiani) e opponendosi a qualsiasi unione con la Repubblica romana del 1849 di Mazzini. Vi collabor\u00f2 tra gli altri Carlo Collodi. \nCon la legge del Granduca di Toscana del 6 maggio 1847 che permetteva una certa libert\u00e0 di stampa fu possibile la pubblicazione del quotidiano. Dopo la caduta del triunvirato e la presa del potere dei moderati in nome del granduca (12 aprile 1849), le autorit\u00e0 granducali inasprirono il controllo sulla stampa. Il direttore del \"Nazionale\", Cesare Tellini fu arrestato e il quotidiano fu obbligato a sospendere le pubblicazioni per tre mesi (18 maggio-15 agosto 1849). Il 16 agosto riprese le pubblicazioni, adottando una linea ancora pi\u00f9 decisa di opposizione al governo granducale. Attacc\u00f2 il governo per l\"'infeudazione\" della Toscana all'Austria e per le misure liberticide. \nIl 18 ottobre 1850, dopo la condanna del direttore responsabile Beniamino Bianchi, \"Il Nazionale\" fu soppresso dal governo granducale."}
{"id": "4746174", "revid": "767487", "url": "https://it.wikipedia.org/wiki?curid=4746174", "title": "Cuori di quercia", "text": "Cuori di quercia (\"Hearts of Oak\") \u00e8 un film muto statunitense del 1924 diretto da John Ford.\nTrama.\nChrystal, dopo che il fidanzato Ned Fairweather \u00e8 scomparso in mare, accetta di sposare il suo tutore, Terry Dunnivan, un capitano di marina che l'ha adottata da bambina. Ma Ned ritorna dopo un'assenza di due anni. Venendo a sapere dei piani per il matrimonio, consiglia Chrystal di sposare Terry. Il vecchio capitano, per\u00f2 intuisce l'amore che lega i due giovani. Muore qualche anno pi\u00f9 tardi e gli innamorati possono vivere ora felici insieme.\nProduzione.\nil film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 5 ottobre 1924.\nIl film \u00e8 considerato perduto."}
{"id": "4746199", "revid": "599013", "url": "https://it.wikipedia.org/wiki?curid=4746199", "title": "Eparchia di Tallinn", "text": "L'eparchia di Tallinn, gi\u00e0 eparchia di Revel, (in estone: \"Tallinna piiskopkond\", in russo: \"\u0422\u0430\u043b\u043b\u0438\u043d\u0441\u043a\u0430\u044f \u0435\u043f\u0430\u0440\u0445\u0438\u044f\") \u00e8 un'eparchia della Chiesa ortodossa estone. Ha sede nella citt\u00e0 di Tallinn in Estonia, dove si trova la Cattedrale di Aleksandr Nevskij.\nStoria.\nIl 13 luglio 1817 \u00e8 stato istituito il vicariato di Revel all'interno dell'eparchia di San Pietroburgo, al fine di raggruppare le parrocchie ortodosse del Nord dell'Estonia. Il 14 settembre 1836 ha avuto luogo l'istituzione del vicariato di Riga per scorporo dall'eparchia di Pskov, vicariato elevato a sua volta in eparchia il 25 febbraio 1850 dal Santo Sinodo della chiesa ortodossa russa. La giurisdizione dell'eparchia di Riga comprendeva anche la Curlandia e la Livonia, e dal 1865 l'Estonia. Il 6 maggio 1865 anche il vicariato di Revel venne inglobato nell'eparchia.\nIl 10 maggio 1920 in occasione della riunione congiunta del Patriarca Tichon, il Santo Sinodo e il Consiglio supremo della Chiesa ortodossa russa, venne sancita l'autonomia del vicariato di Revel, trasformato quindi in eparchia indipendente. Nel 1933 gli abitanti di Revel decisero di cambiarne il nome in Tallinn e l'eparchia assunse il nome attuale. Tra il 1923 ed il 1940 l'eparchia fu sotto la giurisdizione del Patriarcato di Costantinopoli, per poi tornare 24 febbraio del 1941 sotto il Patriarcato di Mosca, come conseguenza anche dell'annessione dell'Estonia nell'Unione Sovietica nell'agosto del 1940.\nIl 27 maggio 2009 il Santo Sinodo della chiesa ortodossa russa ha istituito la carica di vescovo ausiliare con sede presso la citt\u00e0 di Narva. In seguito ha eretto l'eparchia di Narva il 30 maggio 2011, su richiesta del Metropolita di Tallinn Cornelius, per scorporo dall'eparchia di Tallinn della citt\u00e0 di Narva ed dei comuni: Illuka, Vaivara, Alaj\u00f5e, Iisaku, Tudulinna, Lohusuu, Torma, Kasep\u00e4\u00e4, Pala e Alatskivi."}
{"id": "4746207", "revid": "1573940", "url": "https://it.wikipedia.org/wiki?curid=4746207", "title": "Amadina fasciata", "text": "Il golatagliata (Amadina fasciata ()) \u00e8 un uccello passeriforme della famiglia degli Estrildidi.\nTassonomia.\nSe ne riconoscono quattro sottospecie, distinte fra loro principalmente in base alla taglia e alla tonalit\u00e0 della colorazione:\nil nome scientifico della specie deriva dalla fascia golare rossiccia, simile a un taglio sanguinante, immagine questa che ha fruttato al golatagliata il proprio nome comune.\nDistribuzione e \"habitat\".\nLa specie occupa un areale piuttosto vasto, che va dalla Gambia alla Somalia e a sud raggiunge il Mozambico, il Botswana ed il Sudafrica orientale.\nL\"'habitat\" del golatagliata \u00e8 rappresentato dalla savana con presenza sparsa di cespugli ed alberi: questi uccelli si spingono senza problemi nelle aree urbanizzate e coltivate, mentre a differenza dell'affine amadina testarossa essi evitano le zone semidesertiche.\nDescrizione.\nDimensioni.\nSi tratta di uccelli di piccole dimensioni, che raggiungono solitamente i 12\u00a0cm di lunghezza.\nAspetto.\nIl golatagliata \u00e8 un uccelletto d'aspetto robusto, munito di un becco forte e tozzo di forma conica.\nLa livrea si presenta di colore bruno-grigiastro uniforme, con picchiettature nere e pi\u00f9 scure seulle singole penne, che vanno a creare un caratteristico aspetto marmorizzato specialmente nell'area dorsale; sul ventre e sulla gola il piumaggio tende a schiarirsi fino a divenire quasi bianco, mentre su coda e remiganti esso tende a scurirsi. Nel maschio, inoltre, sulla gola \u00e8 presente una banda di colore rosso vivo che va da un orecchio all'altro, e che spesso sul bordo inferiore \u00e8 contornata da penne nere, mentre il petto assume un colore castano. La livrea presenta una spiccata variabilit\u00e0 individuale, con tonalit\u00e0 di colore che vanno dal grigio-sabbia al bruno carico e picchiettature pi\u00f9 o meno evidenti: essa tende inoltre a scurirsi con l'et\u00e0 dell'animale.\nIn cattivit\u00e0, dove questo uccello \u00e8 diffuso da molto tempo, sono state selezionate alcune mutazioni di colore:\nBiologia.\nSi tratta di uccelli diurni e che all'infuori della stagione riproduttiva si riuniscono in stormi che arrivano a contare anche un migliaio d'individui, i quali si disperdono in aree di foraggiamento anche piuttosto estese, pur tenendosi in contatto tramite richiami molto simili a quelli dei passeri.\nAlimentazione.\nI golatagliata sono uccelli granivori, che grazie al forte becco sono in grado di spezzare gli involucri dei semi di graminacee che costituiscono la maggior parte della loro dieta, che viene integrata anche con frutta, bacche, fiori, germogli e con una quantit\u00e0 abbastanza rilevante di materiale di origine animale, come insetti, larve ed altri piccoli invertebrati.\nRiproduzione.\nIl periodo riproduttivo non \u00e8 ben definito, ma coincide generalmente con la fine della stagione delle piogge, dimodoch\u00e9 i nidiacei abbiano a disposizione un'ingente quantit\u00e0 di cibo rappresentata dalle piante stagionali cresciute dopo la pioggia.\nAl momento della costruzione del nido e durante tutto il periodo dell'incubazione delle uova e della cura dei nidiacei, le coppie si separano dal resto dello stormo e divengono estremamente territoriali ed aggressive nei confronti di altri uccelli, soprattutto conspecifici.\nIl nido \u00e8 una struttura ovoidale piuttosto grezza, costruita intrecciando rametti e fibre vegetali in una cavit\u00e0 preesistente, come un tronco cavo, e foderata internamente di materiale soffice: al suo interno la femmina depone 4-6 uova, che essa cova alternandosi col maschio (sebbene entrambi riposino assieme nel nido durante la notte) per 12-14 giorni. I \"pulli\" sono ciechi e nudi, di colore scuro, molto vivaci e rumorosi: contrariamente a quanto avviene nella maggior parte delle specie di fringillidi, essi espellono le proprie feci all'esterno, mantenendo pulito il proprio nido. I nidiacei sono pronti all'involo attorno alle tre settimane di vita (gi\u00e0 a due settimane, quando la crescita del piumaggio \u00e8 ancora incompleta, \u00e8 possibile distinguere i sessi grazie alla vistosa banda golare rossa dei maschi), tuttavia essi tendono a rimanere nei pressi del nido per altre tre settimane circa, prima di allontanarsene del tutto."}
{"id": "4746209", "revid": "4175", "url": "https://it.wikipedia.org/wiki?curid=4746209", "title": "Coppa del Mondo di rugby a 13 1985-1988", "text": "In occasione della Coppa del Mondo di rugby a 13 1985-1988 sono state previste una serie di partite di andata e ritorno per determinare la posizione in classifica. In questa edizione si \u00e8 avuta la novit\u00e0 del debutto della mentre la , per problemi economici, nel 1987 non ha potuto disputare le partite in trasferta contro , e Papua Nuova Guinea.\nLa finale del 1988 tra Australia e Nuova Zelanda ha decretato gli australiani campioni del mondo per la terza volta consecutiva.\nRisultati.\nClassifica.\nNota: * Due punti a tavolino per forfait della "}
{"id": "4746210", "revid": "122315", "url": "https://it.wikipedia.org/wiki?curid=4746210", "title": "Gola tagliata", "text": ""}
{"id": "4746211", "revid": "122315", "url": "https://it.wikipedia.org/wiki?curid=4746211", "title": "Golatagliata", "text": ""}
{"id": "4746216", "revid": "767487", "url": "https://it.wikipedia.org/wiki?curid=4746216", "title": "Nico Muhly", "text": "Biografia.\nMuhly \u00e8 nato nel Vermont (cresce per\u00f2 in Rhode Island) da una famiglia votata all'arte: sua madre \u00e8 una pittrice e insegnante del Wellesley College, mentre suo padre \u00e8 un videomaker.\nInizia a studiare il pianoforte all'et\u00e0 di 10 anni. Frequenta prima la Wheeler School, poi la Columbia University e infine ottiene un master alla Juilliard School. Tra i suoi insegnanti vi sono John Corigliano e Christopher Rouse.\nCollabora con Bj\u00f6rk nel 2004 (in \"Med\u00falla\", \"Drawing Restraint 9\" e \"Volta\") e con Philip Glass. Nel 2006 rilascia il suo primo album, \"Speaks Volumes\", pubblicato dalla Bedroom Community, etichetta che fa capo a Valgeir Sigur\u00f0sson. Fa parte del collettivo di artisti Bedroom Community, che fa riferimento proprio al produttore islandese.\nNel 2008 pubblica invece \"Mothertongue\", sempre per la stessa etichetta.\nNel 2009 lavora con i Grizzly Bear all'album \"Veckatimest\" e con Antony and the Johnsons in \"The Crying Light\". L'anno seguente collabora di nuovo col gruppo di Antony Hegarty per \"Swanlights\".\nNel 2010 collabora con Bruce Brubaker per \"Drones &amp; Piano\". Questa \u00e8 una delle tre parti di \"Drones &amp; Music\", a cui partecipano anche Nadia Sirota e Pekka Kuusisto.\nNell'opera \"Two Boys\" (2011) partecipano Craig Lucas e Bartlett Sher.\nHa collaborato come arrangiatore orchestrale con artisti, oltre a quelli gi\u00e0 citati, come Bonnie 'Prince' Billy, Sam Amidon, Teitur Lassen, Mew, The National, J\u00f3nsi, Usher, Sigur R\u00f3s, \u00d3lafur Arnalds, David Lang, Ben Frost e Glen Hansard.\nDiscografia.\nComposizioni e progetti.\nChoral\nFilm\nOpera\nIncidental\nOrchestra\nPiano\nPercussion\nSmall ensemble\nSolo\nVoice"}
{"id": "4746225", "revid": "1573940", "url": "https://it.wikipedia.org/wiki?curid=4746225", "title": "Troglohyphantes roberti", "text": "Troglohyphantes roberti \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 stato scelto dal descrittore in onore del marito Paul Robert Deeleman, che l'ha accompagnata in varie spedizioni per la raccolta degli esemplari.\nDescrizione.\nI maschi hanno una lunghezza totale media di 5,00\u00a0mm; il cefalotorace \u00e8 lungo 1,97\u00a0mm e largo 1,68\u00a0mm. Le femmine hanno una lunghezza media di 5,28\u00a0mm; il cefalotorace \u00e8 lungo 1,92\u00a0mm e largo 1,78.\nDistribuzione.\nLa specie \u00e8 stata rinvenuta in Croazia: nei pressi della localit\u00e0 \"Gornia Cerovacka pecina\", appartenente al comune di Gra\u010dac, nella regione zaratina\nTassonomia.\nLa dott.ssa Deeleman-Reinhold ascrisse questa specie in un gruppo a s\u00e9, il \"gruppo roberti\", per diverse peculiarit\u00e0, fra cui le dimensioni cospicue rispetto agli altri Troglohyphantes.\nAl 2013 \u00e8 nota una sola sottospecie, la \"Troglohyphantes roberti dalmatensis\" ."}
{"id": "4746228", "revid": "120435583", "url": "https://it.wikipedia.org/wiki?curid=4746228", "title": "GBIC", "text": "GBIC \u00e8 l'acronimo di Gigabit Interface Converter. Si tratta di uno standard costruttivo per transceiver Gigabit Ethernet e Fibre Channel.\nUna variante dello standard GBIC \u00e8 il mini-GBIC, caratterizzato da dimensioni inferiori. Nella pratica, con il termine GBIC si indica il transceiver stesso.\nIl GBIC si presenta come un piccolo dispositivo elettronico, delle dimensioni di una piccola chiavetta USB, dotato di una presa per fibra ottica. Esso va inserito nell'apposito alloggiamento di cui sono dotati gli switch ottici e funge da interfaccia tra la fibra e lo switch."}
{"id": "4746229", "revid": "287204", "url": "https://it.wikipedia.org/wiki?curid=4746229", "title": "Barisano", "text": ""}
{"id": "4746230", "revid": "47112", "url": "https://it.wikipedia.org/wiki?curid=4746230", "title": "Guardia alla Frontiera", "text": ""}
{"id": "4746235", "revid": "599013", "url": "https://it.wikipedia.org/wiki?curid=4746235", "title": "Funambule", "text": "Funambule \u00e8 il quarto album di Grand Corps Malade, uscito il 28 ottobre 2013.\nEdizioni Speciali.\nGli acquirenti della copia fisica del CD riceveranno un album in omaggio, il quale conterr\u00e0 le tracce dell'album stesso in versione strumentale."}
{"id": "4746238", "revid": "28592", "url": "https://it.wikipedia.org/wiki?curid=4746238", "title": "Barisano (Matera)", "text": ""}
{"id": "4746275", "revid": "599013", "url": "https://it.wikipedia.org/wiki?curid=4746275", "title": "Noureddine Kacemi", "text": "Carriera.\nDurante la sua carriera gioca per Chabab Mohammedia, Raja Casablanca, Istres, Grenoble e FAR de Rabat.\nVanta 17 presenze nella Ligue 1, 4 incontri di CAF Champions League e 20 presenze con 2 reti in Nazionale."}
{"id": "4746285", "revid": "122315", "url": "https://it.wikipedia.org/wiki?curid=4746285", "title": "Sporaeginthus", "text": ""}
{"id": "4746286", "revid": "28592", "url": "https://it.wikipedia.org/wiki?curid=4746286", "title": "Arcivescovo di Santa Severina", "text": ""}
{"id": "4746287", "revid": "28592", "url": "https://it.wikipedia.org/wiki?curid=4746287", "title": "Vescovo di Martirano", "text": ""}
{"id": "4746288", "revid": "28592", "url": "https://it.wikipedia.org/wiki?curid=4746288", "title": "Vescovo di Scala", "text": ""}
{"id": "4746296", "revid": "287204", "url": "https://it.wikipedia.org/wiki?curid=4746296", "title": "Al-Zahir Ghazi", "text": "Era il terzogenito maschio di Saladino e i territori assegnatigli dal padre includevano il settentrione siriano e una piccola porzione della Mesopotamia.\nNel 1186, quando al- aveva appena 15 anni, suo padre Saladino lo nomin\u00f2 governatore di Aleppo, Mosul e dei territori circonvicini che erano stati strappati recentemente agli Zengidi dopo la morte di Norandino.Contemporaneamente Saladino nomin\u00f2 i suoi due fratelli maggiori, rispettivamente governatori di Siria (al-Af\u1e0dal) e d'Egitto (al-\u02bfAz\u012bz \u02bfUthm\u0101n). I territori ricevuti da al-\u1e92\u0101hir erano stati precedentemente sotto il controllo dello zio, fratello di Saladino, al-\u02bf\u0100dil Sayf al-D\u012bn (noto nelle cronache occidentali come Safedino) e questi, da zio affettuoso, si prese cura del nipote. In quanto terzogenito. quando eredit\u00f2 le sue terre nel 1193 egli sarebbe stato obbligato a riconoscere la legittima sovranit\u00e0 del fratello maggiore, al-Af\u1e0dal, a Damasco. Tuttavia non si comport\u00f2 in tal modo e condusse i suoi affari in modo del tutto indipendente dai propri fratelli..\nNel 1193 per fronteggiare la rivolta dello Zengide \u02bfIzz al-D\u012bn a Mosul, invoc\u00f2 l'aiuto dello zio al-\u02bf\u0100dil, perch\u00e9 lo aiutasse con uomini e mezzi per stroncare l'insurrezione, cosa che fu rapidamente ottenuta. Nel 1194 al-\u1e92\u0101hir ottenne Latakia come parte di un accordo in base al quale egli riconosceva l'autorit\u00e0 di al-Af\u1e0dal. Tuttavia nel 1196 al-Af\u1e0dal aveva chiaramente mostrato tutta la sua incompetenza di governante e perduto il sostegno dello zio, al-\u02bf\u0100dil. Al-\u1e92\u0101hir si un\u00ec allora al fratello al-\u02bfAz\u012bz e allo zio al-\u02bf\u0100dil per deporre ed esiliare al-Af\u1e0dal. Nell'ottobre del 1197, visto che Amalrico di Lusignano aveva ripreso il porto di Beirut e che Boemondo III di Antiochia minacciava il porto di Latakia e di Jable, al-\u1e92\u0101hir procedette alla preventiva distruzione di questi porti. Malgrado Boemondo avesse conquistato le due citt\u00e0 portuali, esse non comportarono per lui grandi vantaggi ed egli presto se ne ritir\u00f2. A quel punto al-\u1e92\u0101hir le rioccup\u00f2 ed edific\u00f2 nuovamente la fortezza a Latakia.\nNel governare Aleppo egli mantenne molti dei consiglieri del padre e nomin\u00f2 qui Baha al-Din ibn Shaddad \"qadi\" (\"giudice\"). Invit\u00f2 l'eterodosso Shih\u0101b al-D\u012bn al-Suhraward\u012b ad Aleppo, ma fu costretto a imprigionarlo nel 1191 su richiesta pressante degli \"\u02bfulam\u0101\u02be\" \"ortodossi\".\nQuando al-\u02bfAz\u012bz \u02bfUthm\u0101n mor\u00ec in Egitto nel 1198 e gli succedette il figlio al-Mansur Nasir al-Din Muhammad, un ragazzo di 9 anni, i ministri di al-\u02bfAz\u012bz, preoccupati delle intenzioni di al-\u02bf\u0100dil, richiamarono al-Af\u1e0dal dall'esilio perch\u00e9 assumesse le vesti di Reggente d'Egitto in nome del suo giovane nipote. Ai primi dell'anno successivo, mentre al-\u02bf\u0100dil si trovava a nord per reprimere un'insurrezione artuqide, al-Af\u1e0dal e al-\u1e92\u0101hir strinsero un'alleanza e ad essa si un\u00ec la maggior parte degli altri principi ayyubidi. Insieme assediarono Damasco, ma dal momento che essa oppose un'efficace resistenza, al-\u1e92\u0101hir, come gli altri principi ayyubidi, perse ogni interesse alla vicenda e ritir\u00f2 le proprie truppe. Al-\u02bf\u0100dil non grad\u00ec quanto accaduto e, dopo aver conquistato l'Egitto, torn\u00f2 e ridusse i territori di al-\u1e92\u0101hir all'area attorno ad Aleppo, costringendolo a riconoscere la suprema autorit\u00e0 di al-\u02bf\u0100dil. Durante l'ultimo decennio della sua vita, egli dovette scontrarsi a pi\u00f9 riprese con i Crociati e invi\u00f2 le sue truppe per sostenere gli altri principi ayyubidi sotto attacco.\nNel 1206, Re Leone di Cilicia sconfisse le forze di al-\u1e92\u0101hir nella battaglia di Amq, ma non fu in grado di assicurarsi alcun vantaggio permanente ai danni di Aleppo. Nel 1207, i crociati francesi attaccarono e assediarono Homs e il suo Emiro, un principe ayyubide di nome Muj\u0101did Sh\u012brk\u016bh II, chiese aiuto ad al-\u1e92\u0101hir, le cui truppe obbligarono a ritirarsi gli assedianti.\nDi particolare importanza fu nel 1212 il matrimonio di al-\u1e92\u0101hir con Dayfa Khatun, sua cugina e figlia di al-\u02bf\u0100dil. Ci\u00f2 marc\u00f2 la fine delle rivalit\u00e0 tra le due branche della famiglia ayyubide.\nPrima della sua morte nel 1216, al-\u1e92\u0101hir nomin\u00f2 il suo giovane figliolo, al-'Aziz Muhammad (nato nel 1213), come suo successore."}
{"id": "4746302", "revid": "1226", "url": "https://it.wikipedia.org/wiki?curid=4746302", "title": "Warman", "text": ""}
{"id": "4746303", "revid": "4175", "url": "https://it.wikipedia.org/wiki?curid=4746303", "title": "Coppa del Mondo di rugby a 13 1989-1992", "text": "La Coppa del Mondo di rugby a 13 1989-1992 ha mantenuto il formato dell'edizione precedente, cio\u00e8 con partite di andata e ritorno disputate tra le nazionali nell'arco di tre anni. L' ha dominato il torneo vincendo il suo settimo trofeo su dieci edizioni disputate. Record di pubblico nella finale tra gli australiani e il disputata al Wembley Stadium davanti a 73.631 spettatori."}
{"id": "4746307", "revid": "767487", "url": "https://it.wikipedia.org/wiki?curid=4746307", "title": "The Poker House", "text": "The Poker House \u00e8 un film del 2008 scritto e diretto da Lori Petty, basato sulla propria adolescenza.\nSi tratta del primo film di Jennifer Lawrence.\nTrama.\nIl film si concentra su un solo giorno nella vita di tre sorelle maltrattate e trascurate, la quattordicenne Agnes (Jennifer Lawrence), la dodicenne Bee (Sophi Bairley) e la bambina di 8 anni Cammie (Chlo\u00eb Grace Moretz). La loro madre, Sarah (Selma Blair), dipendente da alcol e droghe, \u00e8 stata costretta a prostituirsi per sostenere il suo magnaccia, Duval (Bokeem Woodbine). Sarah non \u00e8 in grado di prendersi cura delle ragazze, costringendo Agnes ad assumersi la responsabilit\u00e0 delle sue due sorelle minori. La casa di Sarah \u00e8 diventata nota come la Poker House, dove papponi e criminali del quartiere si riuniscono per giocare a poker, oltre che per comprare sesso. Agnes crede che Duval la ami, come farebbe un ragazzo, nonostante i suoi abusi nei confronti di sua madre.\nAgnes arriva a casa molto presto una mattina per riordinare la casa e sveglia Bee, dopo aver preparato il suo itinerario cartaceo per lei. Mentre Bee si prepara a partire, rivelano che Cammie passa spesso la notte a casa della sua amica Sheila, e prima che lasciassero il padre, che era un predicatore, picchiava Sarah e le ragazze. I quattro fuggirono e Sarah, lottando per prendersi cura delle ragazze da sola, divenne una prostituta dopo aver incontrato Duval.\nLa giornata cambia da ragazza a ragazza. Poca interazione si verifica tra i tre. Bee parla di trasferirsi in una casa adottiva, sperando di essere adottata. Cammie trascorre la giornata in un bar, facendo amicizia con Dolly (Natalie West), la proprietaria del bar, e Stymie (David Alan Grier), un alcolizzato. Agnes cavalca per la citt\u00e0, parla con alcuni amici, gioca a basket e prende un paio di stipendi dai suoi lavori part-time.\nVerso la fine della giornata, Agnes entra dalla finestra di Bee, evitando il soggiorno, che \u00e8 pieno di giocatori d'azzardo, magnaccia e ubriachi. Bee si \u00e8 chiusa a chiave nella sua stanza e, come Agnes, evita il caos al piano di sotto. Agnes fa uscire Bee di casa, dicendole di non tornare per un po' '. Quindi si fa strada nel soggiorno e uno sconosciuto inizia a parlarle. Le chiede perch\u00e9 \u00e8 l\u00ec e lei risponde dicendogli che \u00e8 l\u00ec che vive e che Sarah \u00e8 sua madre. Quando l'uomo scopre che Agnes \u00e8 una star del basket per la sua squadra del liceo, con una partita importante quella sera, l'uomo le lancia uno sguardo comprensivo e le dice di uscire di casa e andare alla partita, ma lei ignora lui.\nPi\u00f9 tardi quella sera, Duval e Agnes iniziano a baciarsi di nuovo, Agnes racconta l'intera scena, dopo pochi minuti Duval violenta poi Agnes. Mentre Duval la rilascia, corre in bagno per pulirsi, inorridita dal pensiero della violenza e della possibilit\u00e0 di una gravidanza. \u00c8 completamente traumatizzata. Sua madre entra in bagno, e mentre Agnes la raggiunge in preda all'angoscia, Sarah si rifiuta di toccarla, e invece dice ad Agnes di andare al negozio a prendere alcolici dopo aver ricordato che Agnes era una manciata da bambina, mostrando intelligenza persino quando aveva un anno.\nPoco dopo, Agnes sente per caso Duval che dice a Sarah che inizier\u00e0 a fare il pappone e a vendere anche Agnes. Agnes minaccia di sparare a Duval, sparando un paio di colpi per impedire a Duval di andarsene, urlando a sua madre che l'ha violentata e che merita di essere fucilato anche per quello che ha fatto a Sarah. Sarah dice solo ad Agnes che lo difender\u00e0. Agnes parte per la sua partita di basket.\nAgnes segna 27 punti solo nel secondo tempo, un record che dura negli anni a venire. Tuttavia, cade quando segna l'ultimo gol, zoppica verso la macchina e ha un crollo. Quindi si asciuga le lacrime e ripone gli orribili eventi della notte in un angolo della sua mente. Si allontana e trova Bee e Cammie su un ponte vicino. I due salgono in macchina, con Agnes che non racconta alle sue giovani sorelle degli eventi accaduti quella sera, e invece le porta a cena. Bee rivela di essere andata al bar dopo essere andata a casa di un'amica e di aver trovato Cammie. Cammie poi suona \" Ain't No Mountain High Enough \", e il film si chiude mentre le tre ragazze cantano insieme.\nAll'inizio dei titoli di coda, viene rivelato che Agnes ha lasciato l'Iowa per andare a New York e diventare un'attrice e artista. Circa 20 anni dopo, viene dimostrato che ha diretto il film, e il film \u00e8 la vera storia dell'infanzia della regista e attrice Lori Petty."}
{"id": "4746308", "revid": "380654", "url": "https://it.wikipedia.org/wiki?curid=4746308", "title": "All Is Lost", "text": ""}
{"id": "4746309", "revid": "572415", "url": "https://it.wikipedia.org/wiki?curid=4746309", "title": "Baia di Algeciras", "text": ""}
{"id": "4746311", "revid": "1226", "url": "https://it.wikipedia.org/wiki?curid=4746311", "title": "Le scappatelle del sig. Lopez", "text": ""}
{"id": "4746317", "revid": "767487", "url": "https://it.wikipedia.org/wiki?curid=4746317", "title": "Mountain Song", "text": "Mountain Song \u00e8 un singolo del gruppo musicale statunitense Jane's Addiction, il primo estratto dal loro primo album in studio Nothing's Shocking, pubblicato nel 1988.\nLa canzone si \u00e8 piazzata alla posizione 71 della classifica delle migliori canzoni hard rock secondo VH1.\nVideo musicale.\nLa canzone ebbe anche un video musicale che mostra immagini di un concerto live, tenutosi dalla band nel 1988. Fu diretto da Perry Farrell. Il video mostra scene di nudo femminile e scambi di effusioni fra il chitarrista della band Dave Navarro, due ragazze e lo stesso cantante del gruppo, Perry Farrell. MTV si rifiut\u00f2 di mandare in onda il video, anche con le dovute censure; sar\u00e0 mandato in onda solo nel tardo 1990."}
{"id": "4746318", "revid": "1543377", "url": "https://it.wikipedia.org/wiki?curid=4746318", "title": "Still Searching", "text": "Still Searching \u00e8 il secondo album della band alternative rock statunitense Senses Fail. L'album \u00e8 stato anche pubblicato in versione Deluxe, in cui il CD dell'album era accompagnato da un DVD in cui veniva mostrato il making of dell'album."}
{"id": "4746324", "revid": "1184093", "url": "https://it.wikipedia.org/wiki?curid=4746324", "title": "National Women's Soccer League", "text": "La National Women's Soccer League (NWSL) \u00e8 il principale campionato professionistico di calcio femminile degli Stati Uniti d'America, nato nel 2013 dalle ceneri del Women's Professional Soccer (WPS).\nIl campionato \u00e8 gestito dalla United States Soccer Federation (USSF), dalla quale riceve il maggior sostegno finanziario; ulteriori risorse sono fornite dalla Canadian Soccer Association (CSA).\nFormula.\nCampionato.\nLa prima edizione della National Women's Soccer League, disputatasi nel 2013, ha visto la partecipazione di otto squadre (quattro che militavano nel Women's Professional Soccer e quattro neonate), a cui nel corso degli anni se ne sono aggiunte e rimosse altre fino ad ottenere la composizione attuale di nove.\nLa formula del campionato prevede che tutte le squadre giochino un totale di 24 partite, andando cos\u00ec a formare la classifica della stagione regolare: le prime quattro si affrontano poi nei \"play-off\", composti da semifinali e finale in gara unica. Il campionato inizia nel mese di aprile e si conclude ad ottobre.\nRegistrazione.\nLe rose delle squadre devono obbligatoriamente avere un minimo di 18 giocatrici ed un massimo di 25. Ogni club \u00e8 tenuto a rispettare il tetto salariale (\"salary cap\") imposto dalla federazione.\nLa composizione delle rose avviene tramite tre processi diversi:"}
{"id": "4746325", "revid": "438678", "url": "https://it.wikipedia.org/wiki?curid=4746325", "title": "Enfant de la Ville", "text": ""}
{"id": "4746329", "revid": "438678", "url": "https://it.wikipedia.org/wiki?curid=4746329", "title": "3\u00e8me Temps", "text": ""}
{"id": "4746336", "revid": "767487", "url": "https://it.wikipedia.org/wiki?curid=4746336", "title": "Xingu (film)", "text": "Xingu \u00e8 un film del 2012 diretto da Cao Hamburger, che racconta la storia dei fratelli Orlando, Cl\u00e1udio e Leonardo Villas B\u00f4as, esploratori della regione brasiliana dello Xingu negli anni quaranta e ideatori del Parco Indigeno dello Xingu."}
{"id": "4746341", "revid": "438678", "url": "https://it.wikipedia.org/wiki?curid=4746341", "title": "Macario di Alessandria (monaco)", "text": "Presbitero, ebbe un ruolo determinante nell'organizzazione delle comunit\u00e0 monastiche di W\u0101d\u012b al-Natr\u016bn.\n\u00c8 anche chiamato Macario il Giovane per non confonderlo con Macario il Grande e con l'omonimo martire."}
{"id": "4746355", "revid": "1024723", "url": "https://it.wikipedia.org/wiki?curid=4746355", "title": "Algoritmo di Thompson", "text": "L'algoritmo di Thompson o algoritmo di costruzione (spesso indicato con (TCA) dall'inglese \"Thompson's Construction Algorithm\") \u00e8 un algoritmo che deriva un automa a stati finiti non deterministico (NFA) da una qualunque espressione regolare dividendola nelle sue sottoespressioni elementari, che possono essere convertite direttamente per mezzo di un insieme di regole.\nL'algoritmo \u00e8 stato inventato da Ken Thompson.\nRegole.\nCon formula_1 rappresentiamo l'NFA equivalente all'espressione regolare e.\nL'espressione formula_2 \u00e8 rappresentata da\nUn simbolo formula_3 appartenente a un alfabeto di input \u00e8 convertito dall'automa\nL'espressione ottenuta dall'unione di due sottoespressioni formula_4 \u00e8 convertita da\nLo stato formula_5 va tramite un' formula_6-transizione in uno stato iniziale di formula_7 o formula_8. I loro stati finali divengono intermedi e si uniscono per mezzo di formula_6-transizioni nello stato finale di N(e) chiamato formula_10.\nL'espressione formata dalla concatenazione di due sottoespressioni formula_11 si converte con\nLo stato iniziale di formula_7 \u00e8 lo stato iniziale di N(e). Lo stato finale di formula_7 diventa lo stato iniziale di formula_8. lo stato finale di formula_8 \u00e8 anche lo stato finale di formula_1.\nLa Kleene star di un'espressione formula_17 \u00e8 convertita da\nUn' formula_6-transizione connette lo stato iniziale e finale dell' NFA formula_1. Un'altra formula_6-transizione che va dallo stato finale a quello iniziale di formula_7 consente la ripetizione dell'espressione formula_22 come da definizione dell'operatore Kleene star."}
{"id": "4746358", "revid": "1310927", "url": "https://it.wikipedia.org/wiki?curid=4746358", "title": "Valentin Roberge", "text": "Carriera.\nDopo aver giocato per due stagioni nelle serie minori francesi dal 2008 al 2010 ha giocato nell'Aris Salonicco, con cui ha collezionato complessivamente 25 presenze nella massima serie greca; \u00e8 poi passato ai portoghesi del Maritimo, con cui ha segnato 2 gol in 77 presenze nella massima serie lusitana. Dall'estate del 2013 gioca nel Sunderland, squadra di Premier League; viene poi ceduto in prestito al Reims, con cui gioca in Ligue 1. Nell'estate del 2016 si trasferisce all'Apollon Limassol, squadra della prima divisione di Cipro."}
{"id": "4746365", "revid": "287204", "url": "https://it.wikipedia.org/wiki?curid=4746365", "title": "I grandi di Livorno", "text": "I grandi di Livorno \u00e8 un libro scritto dal giornalista Gino Bacci, pubblicato nel 2013, in cui viene presentato un elenco approfondito di 428 personaggi illustri di Livorno, nell'arco della sua storia. La rassegna di tali personalit\u00e0 famose \u00e8 preceduta da una breve storia di Livorno.\nTra i campioni dello sport, 27 sono schermidori, 20 sono calciatori, 11 sono cestisti."}
{"id": "4746368", "revid": "729019", "url": "https://it.wikipedia.org/wiki?curid=4746368", "title": "Gaio Rabirio Postumo", "text": "Processato nel 54 a.C. per concussione. Fu difeso senza successo da Marco Tullio Cicerone nella \"Pro Rabirio Postumo\". In seguito venne esiliato, ma fu richiamato in patria da Gaio Giulio Cesare."}
{"id": "4746369", "revid": "1573940", "url": "https://it.wikipedia.org/wiki?curid=4746369", "title": "Novaculoides macrolepidotus", "text": "Novaculoides macrolepidotus (), unica specie del genere Novaculoides, \u00e8 un pesce osseo marino appartenente alla famiglia Labridae.\nDistribuzione e habitat.\nProviene dall'oceano Pacifico e dall'oceano Indiano: l'areale si estende dal mar Rosso all'Isola di Lord Howe. \u00c8 presente in Madagascar, lungo tutta la costa dell'Africa orientale (fino al Sudafrica), nelle Isole Chagos nell'oceano Indiano e nelle Isole Ryukyu. Vive in zone ricche di vegetazione acquatica, fino a 10 m di profondit\u00e0.\nDescrizione.\nPresenta un corpo allungato che non supera i 16 cm di lunghezza. Gli esemplari giovani hanno una colorazione verde-bruna, a macchie, che imita i pesci del genere \"Ablabys\"; gli adulti sono prevalentemente verdi con sfumature giallastre e una striscia pi\u00f9 scura lungo il peduncolo caudale e parte del corpo. La pinna dorsale \u00e8 bassa e lunga, come la pinna anale, la pinna caudale ha il margine dritto. Sulla testa sono presenti striature scure. Pu\u00f2 essere confuso con \"Novaculichthys taeniourus\".\nBiologia.\nComportamento.\nSi trova spesso mimetizzato nelle alghe, in piccoli gruppi o solitario.\nAlimentazione.\nSi nutre di invertebrati come crostacei anfipodi, isopodi e granchi.\nConservazione.\nQuesta specie \u00e8 classificata come \"a rischio minimo\" (LC) dalla lista rossa IUCN perch\u00e9 a parte la saltuaria pesca per l'allevamento in acquario l'unico pericolo che potrebbe realmente diventare una minaccia \u00e8 il deterioramento del suo habitat."}
{"id": "4746371", "revid": "92945286", "url": "https://it.wikipedia.org/wiki?curid=4746371", "title": "Olivetti Elettrosumma 22", "text": "La Elettrosumma 22 \u00e8 una addizionatrice elettromeccanica realizzata dalla Olivetti.\nProgettata da Natale Capellaro per la parte meccanica e Marcello Nizzoli per il design, svolgeva addizioni e sottrazioni, con possibilit\u00e0 di saldo negativo. I due progettisti avevano gi\u00e0 collaborato per tutte le precedenti macchine da calcolo Olivetti, a partire dalla Elettrosumma 14 che viene, appunto, sostituita dall'Elettrosumma-22.\nVenne prodotta a partire dal 1957, i primi esemplari avevano la scocca di metallo, quelli successivi di plastica. Dall'anno successivo venne prodotta anche una versione \"sterling\" per il mercato inglese.\nDal 1960 questo modello venne sostituito dalla nuova e pi\u00f9 economica Elettrosumma 20. Tuttavia, nel 1961, venne prodotta col nome di Underwood-400 una versione con una meccanica quasi identica ma carrozzeria pi\u00f9 squadrata.\nCaratteristiche.\nDa un punto di vista costruttivo, si trattava di macchine estremamente complesse, ma di realizzazione economica, grazie, appunto alla genialit\u00e0 costruttiva di Capellaro, la maggior parte degli innumerevoli cinematismi erano ricavati da semplice lamiera in ferro dolce e acciaio, questi ultimi, soprattutto costituiti da leve, erano quelli movimentati dalle camme in materiale sinterizzato, in queste, la zona sottoposta a strisciamento sulla camma, era temprata."}
{"id": "4746374", "revid": "729019", "url": "https://it.wikipedia.org/wiki?curid=4746374", "title": "Steve Ott", "text": ""}
{"id": "4746375", "revid": "648716", "url": "https://it.wikipedia.org/wiki?curid=4746375", "title": "Publio Sestio", "text": "Biografia.\nQuestore nel 63 a.C., fu nemico di Lucio Sergio Catilina e lo combatt\u00e9 nella battaglia di Pistoia. Eletto tribuno della plebe nel 57 a.C., fu accusato di illeciti elettorali da Publio Clodio, ma venne difeso e scagionato da Marco Tullio Cicerone,suo amico, nella sua \"Pro Sestio\" (56 a.C.).\nTra il 55 a.C. e il 53 a.C. fu pretore e conseguentemente propretore in Cilicia.\nAllo scoppio della guerra civile si schier\u00f2 dalla parte di Pompeo e secondo Plutarco, mentre Bruto lo accompagnava nella sua provincia, pass\u00f2 dalla parte di Cesare, che lo fece governatore della Cappadocia nel 48 a.C..\nEra figlio di un padre omonimo e di una donna chiamata Postumia Alba."}
{"id": "4746376", "revid": "916580", "url": "https://it.wikipedia.org/wiki?curid=4746376", "title": "Novaculoides", "text": ""}
{"id": "4746379", "revid": "1576011", "url": "https://it.wikipedia.org/wiki?curid=4746379", "title": "Matteo Politano", "text": "Biografia.\nSposatosi nel giugno del 2018 con Silvia Di Vincenzo, si fidanza in seguito con la pr Ginevra Sozzi e il 17 giugno 2021 nasce la loro prima figlia, Giselle.\nCaratteristiche tecniche.\nMancino, sa destreggiarsi anche col piede destro. Ricopre principalmente il ruolo di ala destra, ma pu\u00f2 giocare anche sulla fascia opposta o come seconda punta. Dotato di buona tecnica, velocit\u00e0 e agilit\u00e0, \u00e8 abile nell'effettuare dribbling, cerca frequentemente la conclusione da fuori area e il cross. Sa anche disorientare gli avversari tramite finte, oltre che inserirsi in area di rigore. Predilige tagliare da destra verso il centro per poi aprirsi lo spazio per il tiro o la rifinitura, oltre a cercare spesso di effettuare passaggi verticali.\nCarriera.\nClub.\nGli inizi, Perugia e Pescara.\nMatteo Politano \u00e8 cresciuto nel settore giovanile della Polisportiva Selva Candida e poi acquistato dalla , con cui nella stagione 2009-2010 ha vinto un Campionato Allievi.\nNella stagione 2012-2013 \u00e8 stato ceduto in prestito al con cui ha segnato 8 gol in 28 presenze nel campionato di Lega Pro Prima Divisione e 2 partite nei play-off per la promozione in Serie B. Il 1\u00ba luglio 2013 passa in compropriet\u00e0 al . Segna il suo primo gol in carriera in Serie B il 30 settembre 2013, nella partita pareggiata per 1-1 sul campo del . Conclude la sua prima stagione con i \"biancoazzurri\" totalizzando 31 presenze e 6 reti.\nIl 25 giugno 2015, data ultima per la scadenza delle compropriet\u00e0, la si aggiudica il giocatore alle buste.\nSassuolo.\nIl 2 luglio 2015 viene ufficializzato il suo passaggio in prestito con diritto di riscatto al per circa 3,5 milioni di euro. Esordisce in Serie A il 23 agosto 2015, a 22 anni, nel corso della partita vinta 2-1 dai neroverdi contro il . Realizza il suo primo gol in Serie A il 20 settembre 2015, in Roma-Sassuolo (2-2), proprio contro la squadra che detiene il suo cartellino, oltre ad avere fornito l'assist per l'altro gol dei neroverdi a Gr\u00e9goire Defrel. Il 20 marzo 2016 segna il suo secondo gol in campionato contro l' (1-1). Si ripete l'8 maggio condannando il alla Serie B, siglando il suo terzo gol in campionato. All'ultima giornata sigla una doppietta nel 3-1 ai danni dell', consentendo al club neroverde di andare per la prima volta nella sua storia in Europa League. Dopo 5 reti in 28 partite, il 20 maggio viene riscattato dal Sassuolo che cos\u00ec diventa titolare del suo cartellino.\nIl 28 luglio 2016 esordisce inoltre in Europa League, nel terzo turno preliminare a Lucerna, subentrando a Nicola Sansone. Realizza il suo primo gol in ambito continentale il 18 agosto 2016 siglando il provvisorio 2-0 nel match casalingo contro la valido per l'andata del play-off di Europa League.\nNella stagione 2017-2018 si rivela molto determinante per la salvezza dei neroverdi realizzando 10 gol e 4 assist in stagione. Tra i gol va segnalato quello del 6 maggio 2018 che consente ai neroverdi di battere 1-0 la e di conquistare matematicamente la permanenza in Serie A.\nInter.\nIl 30 giugno 2018 viene ufficializzato il suo passaggio all' in prestito con diritto di riscatto. Esordisce in maglia nerazzurra il 19 agosto 2018 in occasione della trasferta sul campo del Sassuolo, mentre un mese pi\u00f9 tardi fa il suo esordio in Champions League nella vittoria interna per 2-1 contro il Tottenham. Il 29 settembre 2018 sigla la sua prima rete in maglia nerazzurra nella vittoria casalinga contro il Cagliari. Nel corso della stagione si guadagna un posto da titolare, e il 21 febbraio 2019 trova la sua prima rete in Europa League nella sfida di ritorno contro il Rapid. Mette insieme 48 presenze e 6 gol in tutto nella sua prima stagione in nerazzurro.\nIl 19 giugno 2019 viene quindi riscattato ufficialmente dal club nerazzurro. Sotto la gestione del nuovo allenatore Conte, trova meno spazio rispetto all'annata precedente con Spalletti, complice anche un infortunio rimediato contro il Borussia Dortmund che lo ha tenuto fuori per un mese.\nNapoli.\nIl 28 gennaio 2020 si trasferisce al in prestito biennale (2,5 milioni di euro) con obbligo di riscatto (19 milioni di euro pi\u00f9 2 milioni di bonus). Esordisce con i partenopei il 3 febbraio, in occasione del successo per 4-2 in casa della . Il successivo 17 giugno disputa da subentrato la finale di Coppa Italia contro la , vinta 4-2 dopo i tiri di rigore: nell'occasione, realizza il rigore del 2-0. Il primo gol in campionato con la maglia del Napoli lo trova il 19 luglio 2020 contro l'Udinese, segnando il gol del decisivo 2-1 in favore dei partenopei al 5' di recupero. La stagione successiva si rivela positiva per Politano, che marca il suo record personale di segnature, con 11 gol complessivi di cui 9 in campionato, 1 in Coppa Italia e 1 in Europa League.\nNazionale.\nDopo aver militato nelle selezioni Under-19 e Under-20, il 14 agosto 2013 ha esordito nell', giocando da titolare in una partita amichevole vinta per 4-1 contro i pari et\u00e0 della ; il successivo 14 novembre gioca da titolare la sua seconda e ultima partita in Under-21, nella gara di qualificazione all'Europeo Under-21 del 2015 contro i pari et\u00e0 dell'.\nRiceve la prima convocazione in nazionale maggiore in occasione della gara contro il dell'11 novembre 2016, valida per le qualificazioni al campionato del mondo 2018), ma il CT Gian Piero Ventura non lo schiera in campo. Esordisce il 28 maggio 2018, a 24 anni, giocando titolare nell'amichevole vinta 2-1 contro l', prima partita del CT Roberto Mancini. Alla sua seconda presenza, il 20 novembre 2018, dopo essere entrato in campo da pochi minuti realizza al 94' il suo primo gol in nazionale nella partita amichevole vinta 1-0 contro gli a Genk. \nDopo due anni di assenza, torna in nazionale il 28 maggio 2021 quando segna una doppietta nell\u2019amichevole vinta per 7-0 contro San Marino a Cagliari. Viene inserito nella lista dei pre-convocati per l\u2019Europeo, ma infine viene escluso dalla lista definitva.\nStatistiche.\nPresenze e reti nei club.\n\"Statistiche aggiornate al 16 febbraio 2022.\""}
{"id": "4746380", "revid": "1117982", "url": "https://it.wikipedia.org/wiki?curid=4746380", "title": "Gaio Rabirio (poeta)", "text": "Biografia.\nDi Rabirio non abbiamo notizie biografiche certe: viene comunemente datato all'et\u00e0 augustea sulla base di una testimonianza di Ovidio, che lo pone tra i poeti celebri della sua epoca e da Velleio Patercolo, che lo inserisce tra i grandi \"ingenia\" dell'epoca.\n\"Bellum civile\".\nSulla base dei 5 brevissimi frammenti pervenuti, lo si ritiene autore di un poema epico storico sulla guerra civile tra Augusto e Marco Antonio: si tratterebbe, in effetti, per la mistione tra storia ed erudizione presente nei versi pervenuti, di una sorta di precursore di Lucano\nNei frammenti pervenutici, notevole \u00e8 il Fr. 2, che richiamerebbe, secondo la fonte che lo cita, le ultime parole di Antonio morente: \"hoc habeo, quodcumque dedi\" e che sarebbe stato riecheggiato in Lucano: probabilmente Rabirio aveva, come sarebbe stato nella \"Pharsalia\", una tendenza stoicheggiante che si rifletteva in una sorta di epica declamatoria.&lt;br&gt;\nProbabilmente il poeta si concentrava sulla battaglia di Azio e gli eventi precedenti, visto che sempre Ovidio afferma che Rabirio avrebbe trattato di battaglie navali e della guerra in Egitto.\nDopo la scoperta di un papiro di Ercolano sulla battaglia di Azio, di 67 versi, gli \u00e8 stato attribuito questo frammento, per consonanza di argomento: molti studiosi, comunque, a causa dello stile sciatto e mediocre del brano, tendono ad assegnarlo ad una composizione scolastica pi\u00f9 tarda."}
{"id": "4746384", "revid": "767487", "url": "https://it.wikipedia.org/wiki?curid=4746384", "title": "Marcel Triboulet", "text": "Carriera.\nNazionale.\nHa collezionato sei presenze con la propria Nazionale."}
{"id": "4746387", "revid": "767487", "url": "https://it.wikipedia.org/wiki?curid=4746387", "title": "Gaio Rabirio (politico)", "text": "Sostenitore degli ottimati, nel 100 a.C. fu tra i repressori del movimento riformista del tribuno della plebe Saturnino; a quanto pare non ebbe una diretta responsabilit\u00e0 nelle violenze che portarono all'omicidio del tribuno, ma entr\u00f2 in possesso della testa di questo e la fece circolare tra i commensali di una cena per scherzo.\nPer\u00f2 nel 63 a.C., Tito Labieno, tribuno della plebe, lo accus\u00f2 di perduellione, proprio per l'omicidio di Saturnino: con un plebiscito Labieno istitu\u00ec come giudici del tribunale di Rabirio Gaio Giulio Cesare e suo cugino Lucio, i quali lo condannarono a morte e, secondo le disposizioni del plebiscito, avrebbero dovuto flagellarlo e crocifiggerlo. Rabirio fece appello alla \"provocatio ad populum\", fu difeso da Quinto Ortensio Ortalo e da Marco Tullio Cicerone, (che scrisse un'orazione per difenderlo, la \"Pro Rabirio\") e, in seguito alle proteste del popolo, fu salvato dal pretore Quinto Cecilio Metello Celere, attraverso un mezzo ostruzionistico: corso sulla rocca in cima al Gianicolo, Metello cal\u00f2 la bandiera militare, il che implicava, secondo la storia arcaica, che tutte le attivit\u00e0 pubbliche dovessero essere sospese, tra cui il processo di Rabirio stesso.\nCicerone difese Rabirio nell'anno in cui era console e vedeva come suo dovere difendere un senatore da un'accusa in qualit\u00e0 di capo di Stato. L'intero processo era comunque una mossa politica poco motivata, un attacco contro gli \"optimates\" da parte dei \"populares\", che all'epoca facevano riferimento, tra le tante figure populiste, a Cesare."}
{"id": "4746397", "revid": "767487", "url": "https://it.wikipedia.org/wiki?curid=4746397", "title": "Wendy and Lucy", "text": "Wendy and Lucy \u00e8 un film del 2008 diretto da Kelly Reichardt, tratto dal racconto \"Train Choir\" di Jon Raymond, adattato per il cinema dall'autore stesso con la regista.\n\u00c8 stato presentato nella sezione Un Certain Regard del 61\u00ba Festival di Cannes."}
{"id": "4746400", "revid": "599013", "url": "https://it.wikipedia.org/wiki?curid=4746400", "title": "Henri Beau (calciatore)", "text": "Carriera.\nNazionale.\nHa collezionato cinque presenze con la propria nazionale."}
{"id": "4746403", "revid": "287204", "url": "https://it.wikipedia.org/wiki?curid=4746403", "title": "Pentostatina", "text": "La pentostatina, analogo strutturale della deossiadenosina, \u00e8 un antibiotico antineoplastico prodotto dallo Streptomyces antibioticus. \nDifferisce dai nucleosidi fisiologici, adenosina e deossiadenosina, per interposizione di un ponte metilene (-CH2-) tra l'N1 e il C6 dell'anello purinico, mancanza di un amminogruppo e presenza di un idrossile nell'anello. La molecola dello zucchero, il deossiribosio, \u00e8 comune sia alla pentostatina che alla deossiadenosina, mentre l'adenosina contiene ribosio. \nPer la sua struttura la pentostatina \u00e8 dotata di una maggiore affinit\u00e0 di legame per l'enzima adenosina deaminasi rispetto ai substrati fisiologici dell'enzima. \nIl farmaco \u00e8 un antimetabolita antagonista della purina che agisce come inibitore dell'adenosina deaminasi; probabilmente esercita la sua attivit\u00e0 citotossica tramite l'interruzione del normale metabolismo della purina e della sintesi del DNA o dell'RNA. \nI linfociti sono particolarmente sensibili alle sue azioni (le cellule T pi\u00f9 delle cellule B). Il farmaco potenzia l'attivit\u00e0 antivirale e antineoplastica della vidarabina, la quale viene di norma metabolizzata rapidamente dall'adenosina deaminasi.\nPropriet\u00e0 chimico-fisiche.\nCristalli bianchi con punto di fusione di 220-225\u00a0\u00b0C, che scuriscono per temperatura superiore a 150\u00a0\u00b0C. \n[a] = +76,4\u00b0 (c=1 in acqua) \npKa = 5,2\nLa sostanza, in soluzione acquosa a pH\u00a07, assorbe nell'UV alla lunghezza d'onda di 282\u00a0nm.\nLa pentostatina deve essere conservata a temperature comprese tra 4 e 8\u00a0\u00b0C.\nFarmacocinetica.\nNell'uomo la farmacocinetica della pentostatina \u00e8 lineare e le concentrazioni plasmatiche aumentano proporzionalmente alla dose. In seguito a somministrazione di una dose singola di 4\u00a0mg/m\u00b2, per perfusione di 5 minuti, l'emivita terminale media \u00e8 di 5,7 ore (valori compresi tra 2,6 e 10 ore), la clearance plasmatica media \u00e8 di 68\u00a0ml/min/m\u00b2 e quasi il 90% della dose \u00e8 eliminato con le urine in forma di pentostatina immodificata e/o di metaboliti (come evidenziato dalla determinazione dell'attivit\u00e0 di inibizione dell'adenosina deaminasi). Studi su animali hanno dimostrato che il farmaco si distribuisce rapidamente in tutti i tessuti corporei, raggiungendo nei diversi organi concentrazioni variabili a seconda delle specie. \nLa pentostatina si distribuisce scarsamente nel fluido cerebrospinale, con picchi di concentrazione che sono il 10% circa delle concentrazioni plasmatiche. Il volume medio di distribuzione \u00e8 di 0,59\u00a0l/kg; il legame con le proteine plasmatiche \u00e8 debole (4% circa). Le concentrazioni di pentostatina, in seguito a somministrazione e.v., declinano secondo un andamento bifasico.\nSpettro d'azione.\nLa pentostatina \u00e8 impiegata nel trattamento palliativo della reticoloendoteliosi leucemica (leucemia a cellule capellute) che non risponde adeguatamente a terapia con interferone a. \u00c8 stata somministrata anche in associazione con vidarabina. Nel trattamento delle neoplasie linfoidi croniche, specie nella reticoloendoteliosi leucemica, una risposta si ha quasi nel 100% dei casi; una risposta completa si ottiene nella met\u00e0 circa dei pazienti. Rispondono anche altre forme linfoidi croniche, ma in percentuali minori: pazienti con leucemia linfocitica cronica, pesantemente pretrattati, rispondono alla terapia nel 20% dei casi, mentre quelli con micosi fungoide refrattaria rispondono nel 40% circa dei casi.\nNel trattamento della reticoloendoteliosi leucemica la pentostatina viene somministrata in dose unica di 4\u00a0mg/m\u00b2 alla settimana per due settimane o, eccezionalmente, di 5\u00a0mg/m\u00b2/die per due giorni. Pu\u00f2 essere iniettata per via e.v. o per perfusione di 20-30 minuti dopo diluizione in 25-50\u00a0ml di soluzione glucosata al 5% o di soluzione fisiologica. Le dosi richieste nella leucemia acuta sono fortemente limitate dalla grave tossicit\u00e0 della pentostatina.\nEffetti collaterali.\nLa pentostatina pu\u00f2 causare comunemente neurotossicit\u00e0 centrale dose-dipendente e mielosoppressione (specialmente linfopenia). Si possono manifestare inoltre tossicit\u00e0 renale e polmonare, mialgia, fotofobia, congiuntivite ed epatite reversibile. Altri effetti collaterali sono nausea, vomito, anoressia, diarrea, dolore addominale e flatulenza; reazioni dermatologiche (eritemi, rash, eczemi, ecc.) e di origine allergica; disturbi cardiovascolari (anomalie dell'ECG, aritmie, dolore toracico e tromboflebiti); disturbi a carico dell'apparato respiratorio (tosse, infezioni delle vie respiratorie superiori, dispnea, bronchiti, polmoniti, faringiti, riniti e sinusiti).\nLa pentostatina \u00e8 controindicata in caso di ipersensibilit\u00e0, di insufficienza renale, di infezioni e in gravidanza. Durante l'allattamento se ne sconsiglia l'uso, non essendo noto se il farmaco passi nel latte. Quando si verificano gravi effetti collaterali l'assunzione del farmaco deve essere sospesa o quanto meno i dosaggi devono essere ridotti. Durante il trattamento, ma anche dopo l'interruzione, si devono frequentemente effettuare controlli ematologici, specialmente nei pazienti con un rischio maggiore di mielosoppressione, per esempio in quelli con leucemia a cellule capellute. Nei pazienti con questo tipo di malattia devono essere periodicamente monitorate le cellule capellute periferiche per valutare la risposta al farmaco. Inoltre, i pazienti in terapia dovrebbero essere seguiti attentamente al fine di rilevare i segni di tossicit\u00e0 non ematologica (es. neurologica). Prima di iniziare la terapia con pentostatina dovrebbe essere valutata la funzionalit\u00e0 renale con la determinazione della creatininemia e/o della clearance della creatinina; ci\u00f2 dovrebbe avvenire anche periodicamente durante la terapia. Se si sviluppa un'infezione durante il trattamento con pentostatina se ne deve sospendere la somministrazione fino a controllo dell'infezione stessa.\nIn caso di sovradosaggio da pentostatina il trattamento prevede, dopo la sospensione del farmaco, misure di supporto appropriate al tipo di tossicit\u00e0. Non si conosce un antidoto specifico.\nLa somministrazione concomitante di pentostatina e fludarabina pu\u00f2 essere associata a grave o fatale tossicit\u00e0 polmonare. In alcuni pazienti sottoposti contemporaneamente a terapia con allopurinolo e pentostatina si sono osservate anomalie delle funzionalit\u00e0 renale ed epatica e in un paziente si \u00e8 sviluppata una vasculite necrotizzante fatale."}
{"id": "4746404", "revid": "599013", "url": "https://it.wikipedia.org/wiki?curid=4746404", "title": "Henri Viallemonteil", "text": "Carriera.\nNazionale.\nHa collezionato sei presenze con la propria Nazionale."}
{"id": "4746413", "revid": "110157", "url": "https://it.wikipedia.org/wiki?curid=4746413", "title": "Baia di Gibilterra", "text": "La baia di Gibilterra, a volte chiamata baia di Algeciras, \u00e8 una baia nel sud della Spagna, tra la penisola omonima, la Rocca di Gibilterra e la citt\u00e0 di Algeciras.\nHa una complessa storia geologica influenzata dalla sua posizione tra le tre placche tettoniche e sovrapposizione di almeno tre serie stratigrafiche di rocce sedimentarie datate tra il Mesozoico e l'Oligocene. Geomorfologicamente si origina tra la sedimentazione fluviale e marina in un'antica valle del fiume e lungo il promontorio roccioso della Rocca di Gibilterra."}
{"id": "4746415", "revid": "1687355", "url": "https://it.wikipedia.org/wiki?curid=4746415", "title": "Iryna Burja\u010dok", "text": ""}
{"id": "4746423", "revid": "767487", "url": "https://it.wikipedia.org/wiki?curid=4746423", "title": "Dub the System", "text": "Dub the System \u00e8 l'ottavo album di Alborosie da solista, pubblicato solo in vinile il 18 agosto 2013, ed \u00e8 la versione dub di Sound the System."}
{"id": "4746427", "revid": "1226", "url": "https://it.wikipedia.org/wiki?curid=4746427", "title": "Giustiziere mascherato", "text": ""}
{"id": "4746428", "revid": "380654", "url": "https://it.wikipedia.org/wiki?curid=4746428", "title": "Un'ottima annata", "text": ""}
{"id": "4746433", "revid": "599013", "url": "https://it.wikipedia.org/wiki?curid=4746433", "title": "Henri Lesur", "text": "Carriera.\nNazionale.\nHa collezionato sei presenze con la propria Nazionale."}
{"id": "4746435", "revid": "767487", "url": "https://it.wikipedia.org/wiki?curid=4746435", "title": "Wir sind die Nacht", "text": "Wir sind die Nacht (t.l. \"Noi siamo la notte\") \u00e8 un film del 2010 diretto da Dennis Gansel.\nRiconoscimenti.\nIl film ha ricevuto il premio speciale della giuria al Sitges - Festival internazionale del cinema fantastico della Catalogna."}
{"id": "4746436", "revid": "599013", "url": "https://it.wikipedia.org/wiki?curid=4746436", "title": "Louis Mistral", "text": "Carriera.\nNazionale.\nHa collezionato cinque presenze con la propria Nazionale."}
{"id": "4746445", "revid": "793215", "url": "https://it.wikipedia.org/wiki?curid=4746445", "title": "Giovanni Fondelli", "text": "Parroco della frazione di Meleto, nel comune di Cavriglia. Il 4 luglio 1944, nel corso di un rastrellamento della popolazione maschile del paese, ad opera delle truppe tedesche della Fallschirm-Panzer-Division 1 \"Hermann G\u00f6ring\", il sacerdote offr\u00ec la propria vita per cercare di salvare quella dei suoi parrocchiani. Il tentativo fu vano, e don Giovanni Fondelli venne ucciso insieme ad altri novantadue uomini."}
{"id": "4746456", "revid": "59785", "url": "https://it.wikipedia.org/wiki?curid=4746456", "title": "Glafkos Klerides", "text": "Biografia.\nAveva fatto parte della Royal Air Force britannica durante la seconda guerra mondiale. Nel 1942 il suo aereo fu abbattuto sulla Germania e fu catturato. Rimase prigioniero di guerra fino alla fine della guerra.\nDopo la guerra, Clerides ha studiato legge al King's College di Londra laureandosi nel 1948, e poi praticato il diritto a Cipro. \u00c8 stato membro dell'organizzazione EOKA che ha cercato la liberazione di Cipro dal dominio britannico e partecip\u00f2 alla lotta anticoloniale sotto lo pseudonimo di \"Ypereides.\" Durante questo periodo ha difeso in tribunale numerosi combattenti EOKA arrestati dagli inglesi. Uno dei suoi pi\u00f9 famosi successi \u00e8 stata la preparazione di un dossier che ha enumerato e fornito prove di casi di violazioni dei diritti umani da parte dell'amministrazione britannica di Cipro e dei suoi agenti.\nClerides ha partecipato alla Conferenza di Londra del 1959 su Cipro e durante il periodo transitorio dalla amministrazione coloniale all'indipendenza (1959-1960) \u00e8 stato Ministro della Giustizia. Nello stesso periodo \u00e8 stato a capo della delegazione greco-cipriota nella commissione costituzionale comune.\nCipro \u00e8 diventata indipendente nel 1960, e Clerides ha guadagnato potere politico come membro del Partito Democratico Unito. Nel luglio del 1960 \u00e8 stato eletto alla Camera dei rappresentanti che, a loro volta, lo hanno eletto come primo presidente. Ha mantenuto questa posizione fino al 22 luglio 1976. Nelle prime elezioni presidenziali Glafcos Clerides ha sostenuto Makarios III contro Ioannis Clerides, suo padre.\nLa Turchia invase Cipro dopo il colpo di stato del 15 luglio 1974 in cui EOKA B, organizzazione paramilitare cipriota favorevole alla riunificazione (\"en\u014dsis\") con la Grecia dei colonnelli, rovesci\u00f2 il presidente Makarios e install\u00f2 Nikos Sampson come presidente con poteri dittatoriali. Otto giorni dopo, Sampson venne costretto a dimettersi. Lo stesso giorno, il 23 luglio 1974, Clerides assunse temporaneamente le funzioni di Presidente della Repubblica, in conformit\u00e0 con le disposizioni della Costituzione. Ha esercitato queste funzioni fino al 7 dicembre 1974, il giorno del ritorno di Makarios. Sia il presidente Makarios sia la Camera dei Rappresentanti hanno pubblicamente ringraziato Glafcos Clerides per la sua condotta durante quel periodo. I critici, soprattutto di Edek, si riferiscono a quel periodo come il post-golpe, implicando che la democrazia non fu completamente restaurata fino al ritorno di Makarios. Clerides invece ha ripetutamente condannato quello che ha definito \"la violenza e la contro-violenza\" che portarono al colpo di stato, ossia il conflitto tra EOKA-B di Grivas e \"efedriko\", un corpo speciale di polizia antiterrorismo formata per combattere EOKA-B.\nNel 1976 ha fondato il partito di centrodestra Raggruppamento Democratico (Demokratikos Synagermos), oggi nel PPE. \u00c8 stato candidato per la presidenza di Cipro sei volte ed eletto per due mandati quinquennali, nel 1993 e nel 1998. Nel 1998 il suo avversario principale era Georgios Iakovou. \u00c8 stato sconfitto nelle elezioni presidenziali del 2003 da Tassos Papadopoulos.\nDurante la sua presidenza (1993-2003) Cipro prosper\u00f2 notevolmente. Al momento dell'ingresso nell'Unione europea nel 2004, traguardo per cui l'amministrazione Clerides ha fortemente lavorato, Cipro era il pi\u00f9 prospero economicamente tra i nuovi paesi membri. Clerides ha perso una parte della sua popolarit\u00e0 tra i ciprioti a causa del suo forte sostegno al Piano Annan per la riunificazione di Cipro. Mentre il 65% della comunit\u00e0 turco-cipriota ha votato a favore del piano in un referendum, la comunit\u00e0 greco-cipriota l'ha respinta da oltre il 75 % del voto popolare nel 2004."}
{"id": "4746462", "revid": "686936", "url": "https://it.wikipedia.org/wiki?curid=4746462", "title": "Paul Posluszny", "text": "Carriera professionistica.\nBuffalo Bills.\nPronosticato come una scelta della met\u00e0 del primo giro del Draft 2007, Posluszny fu invece scelto nel corso del secondo giro dai Buffalo Bills. All'inizio della sua prima stagione fu subito nominato middle linebacker titolare dall'allenatore dei Bills Dick Jauron. La decisione si rivel\u00f2 positiva dal momento che Posluszny un immediato contributo nella sua gara di debutto, mettendo a segno 10 tackle (9 solitari) contro i Denver Broncos. Posluszny si ruppe un avambraccio nella settimana 3 contro i New England Patriots, venendo inserito in lista infortunati e concludendo cos\u00ec la sua stagione da rookie. Al momento dell'infortunio si trovava al terzo posto nella lega con 26 tackle, primo tra i rookie alla pari con Patrick Willis.\nPaul fece ritorno nel 2008 facendo registrare 129 tackle totali, un fumble forzato e un intercetto, venendo premiato come miglior difensore dei Bills\nPosluszny fu nominato capitano della difesa di Buffalo prima dell'inizio della stagione 2009. Nel primo quarto del debutto stagionale, un Monday Night Football contro Patriots , si ruppe un braccio e fece ritorno nella settimana 6 contro i New York Jets, mettendo a segno 9 tackle, un passaggio deviato e un intercetto. Posluszny forz\u00f2 6 palloni persi degli avversari nelle undici gare dopo il suo ritorno, il massimo tra i middle linebacker.\nJacksonville Jaguars.\nPosluszny firm\u00f2 un contratto di sei anni del valore di 42 milioni di dollari coi Jacksonville Jaguars il 29 luglio 2011. Part\u00ec come titolare in tutte le 16 gare nella sua prima stagione coi Jaguars, guidando la squadra con 119 tackle oltre a 2 intercetti e 2 sack.\nNel 2012, \"Poz\" disput\u00f2 nuovamente tutte le 16 gare della stagione regolare. Stabil\u00ec un nuovo primato di franchigia con 139 tackle e termin\u00f2 col massimo personale in intercetti, tre, oltre a due sack.\nNella settimana 10 della stagione 2013, Posluszny contribu\u00ec alla prima vittoria stagionale dei Jaguars contro i Tennessee Titans mettendo a segno 8 tackle, un fumble forzato e uno recuperato, venendo premiato come miglior difensore della AFC della settimana. La sua stagione si concluse al secondo posto nella NFL con 161 tackle, oltre a 3,0 sack e 2 intercetti, venendo convocato per il suo primo Pro Bowl, in sostituzione dell'infortunato Patrick Willis dei San Francisco 49ers.\nNel 2014, mentre si apprestava a guidare i Jaguars in tackle per la quarta stagione consecutiva, Posluszny sub\u00ec un infortunio al muscolo pettorale che lo costrinse a chiudere l'annata dopo sole sette gare. Il 16 aprile 2015 firm\u00f2 un prolungamento contrattuale fino al 2017. Nel 2015 si classific\u00f2 al quinto posto nella NFL con 133 tackle, superando quota mille in carriera."}
{"id": "4746463", "revid": "61051", "url": "https://it.wikipedia.org/wiki?curid=4746463", "title": "Junkers Ju 33", "text": ""}
{"id": "4746464", "revid": "61051", "url": "https://it.wikipedia.org/wiki?curid=4746464", "title": "Junkers Ju 34", "text": ""}
{"id": "4746471", "revid": "1124164", "url": "https://it.wikipedia.org/wiki?curid=4746471", "title": "Antonio Maria Vassallo", "text": "Biografia.\nNato intorno al 1620 a Genova, il Vassallo fu a bottega presso il fiammingo Vincent Malo, dove pot\u00e9 imparare l'arte di Pieter Paul Rubens e David Teniers il Vecchio, tanto da essere chiamato \"ilpi\u00f9 fiammingo tra i genos\u00ecvesi\".\nIl suo stile risent\u00ec inoltre dell'influenza dei pittori contemporanei specializzati in nature morte e negli animali tra cui Sinibaldo Scorza e Giovanni Benedetto Castiglione; con quest'ultimo intrecci\u00f2 una pi\u00f9 approfondita conoscenza basata sui comuni interessi filosofici ed antiquari.\nAl pari dei suoi ispiratori, il Vassallo divenne un noto ed apprezzato realizzatore di nature morte e scene di genere. Tuttavia fu capace di lasciare traccia di una sua personale idea di pittura, mossa dagli insegnamenti di Vincent Mal\u00f2 ma in costante dialogo coi modelli fiamminghi che a Genova trovarono la porta di ingresso in Italia e una committenza ricca e raffinata.\nMor\u00ec a Milano, ove si era trasferito su consiglio dei suoi medici che reputavano il clima meneghino pi\u00f9 favorevole alla sua inferma salute, tra il 1664 ed il 1672.\nNon ebbe ne figli ne allievi ma il suo stile influenz\u00f2 l'arte del compatriota Giovanni Agostino Cassana."}
{"id": "4746472", "revid": "293377", "url": "https://it.wikipedia.org/wiki?curid=4746472", "title": "Anton Maria Vassallo", "text": ""}
{"id": "4746476", "revid": "767487", "url": "https://it.wikipedia.org/wiki?curid=4746476", "title": "The Sawdust Doll", "text": "The Sawdust Doll \u00e8 un film muto del 1919 diretto da William Bertram.\nTrama.\nLa piccola Sally Lou, la figlia di Jim, il fabbro del villaggio, gioca con la sua bambola di pezza, riempita di segatura, fingendo che quella sia la madre morta. Jim si sposa con Rose, un'estetista arrivata per caso in citt\u00e0, ma la nuova madre non ama la figliastra. Cos\u00ec, quando Jim si arruola nell'esercito, Rose, invece di prendersi cura della bambina, progetta di scappare con Raynor, il farmacista. Sally Lou scopre che Raynor \u00e8 in realt\u00e0 una spia tedesca che sta organizzando un attentato contro il treno militare su cui si trova anche Jim. La bambina avvisa Rose e le due cercano di salvare il treno: Sally Lou brucia la bambola, usandola come torcia per avvisare il macchinista che riesce a fermare il convoglio in tempo. Rose, pentita, promette di essere da quel momento in poi una buona madre per la bambina.\nProduzione.\nIl film fu prodotto dalla Diando Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche USA il 20 aprile 1919. In Francia, venne distribuito dalla Path\u00e9 Fr\u00e8res il 5 settembre 1919 con il titolo \"La Poup\u00e9e de son\"."}
{"id": "4746477", "revid": "62470720", "url": "https://it.wikipedia.org/wiki?curid=4746477", "title": "Rete celere", "text": ""}
{"id": "4746482", "revid": "180559", "url": "https://it.wikipedia.org/wiki?curid=4746482", "title": "Metilidrossipropilcellulosa", "text": "La metilidrossipropilcellulosa \u00e8 una cellulosa in cui alcuni gruppi idrossilici sono sostituiti da metil eteri e alcuni da 2-idrossipropil eteri.\nLa presenza in percentuale diversa dei gruppi idrossilici determina la viscosit\u00e0 apparente, calcolata in mPa\u00b7s (millipascal per secondo) in una soluzione al 2% a 20 \u00b0C. Le metilidrossipropilcellulose sono identificate da un numero relativo alla loro viscosit\u00e0. In USA vengono contraddistinte da un numero a 4 cifre, di cui le prime due rappresentano, in percentuale, il contenuto approssimativo dei gruppi metossilici e le ultime due quello approssimativo dei gruppi idrossipropilici.\nSi presenta in granuli o polvere fibrosa bianca, bianco-giallognola o bianco-grigiastra, praticamente inodore e igroscopica dopo essiccamento. Praticamente insolubile in acqua calda, in acetone, in alcol assoluto, in etere e in toluene. Solubile in acqua fredda con formazione di soluzione colloidale.\nIl pH di una soluzione acquosa all'1% \u00e8 compreso tra 5,5 e 8.\nLe metilidrossipropilcellulose sono incompatibili con sostanze ossidanti e sono instabili a valori di pH estremi."}
{"id": "4746484", "revid": "1573940", "url": "https://it.wikipedia.org/wiki?curid=4746484", "title": "Amandava formosa", "text": "Il bengalino verde (\"Amandava formosa\" ()) \u00e8 un uccello passeriforme della famiglia degli Estrildidi.\nDescrizione.\nDimensioni.\nMisura fino a 10\u00a0cm di lunghezza: a parit\u00e0 d'et\u00e0, le femmine sono in genere leggermente pi\u00f9 piccole rispetto ai maschi.\nAspetto.\nSi tratta di uccelletti dall'aspetto robusto, muniti di un forte becco conico leggermente allungato.&lt;br&gt;\nLa colorazione \u00e8 grigio-olivastra su testa, dorso ed ali (da cui il nome comune di questi uccelli), mentre guance, gola e petto sono giallo-verdastri, il ventre ed il sottocoda sono invece di colore giallo, molto pi\u00f9 carico nel maschio rispetto alla femmina: i fianchi in ambedue i sessi sono bianchi con zebrature bruno-nerastre, cos\u00ec come nera \u00e8 la coda. Il becco \u00e8 di colore rosso scuro, gli occhi sono bruno rossicci e le zampe sono di colore carnicino.\nBiologia.\nSi tratta di uccelli diurni e gregari, che formano gruppetti di poche decine d'individui che si disperdono al suolo e fra l'erba alta alla ricerca di cibo, tenendosi in contatto tramite un acuto richiamo cinguettato.\nAlimentazione.\nIl bengalino verde \u00e8 un uccello essenzialmente granivoro, che grazie al forte becco \u00e8 in grado di avere ragione di una variet\u00e0 di piccoli semi, specialmente di graminacee, privilegiando quelli ancora immaturi: questi uccelli, inoltre, specie durante il periodo riproduttivo integrano la propria dieta con piccoli insetti ed altri invertebrati.\nRiproduzione.\nIl periodo riproduttivo viene generalmente individuato fra i mesi di ottobre e gennaio, sebbene sia possibile osservare coppie nidificanti anche durante il mese di luglio. A differenza del congenere e affine bengalino moscato, il bengalino verde si dimostra scarsamente territoriale durante la stagione degli amori, tant'\u00e8 vero che le varie coppie nidificano a pochi passi l'una dall'altra, formando vere e proprie colonie.&lt;br&gt;\nIl nido consiste in una struttura globosa ben nascosta nel folto della vegetazione, costituita da rametti e fibre vegetali intrecciate e foderata all'interno con materiale soffice: alla sua costruzione collaborano ambedue i \"partner\", che si alternano inoltre nella cova delle 4-6 uova bianche (che dura 13 giorni) e nella cura dei nidiacei, i quali, ciechi ed implumi alla nascita, sono in grado d'involarsi attorno alla terza settimana di vita e possono dirsi completamente indipendenti a circa due mesi dalla schiusa.\nDistribuzione e habitat.\nQuesta specie \u00e8 endemica dell'India, dove occupa un areale molto frammentario che comprende la porzione centrale e nord-occidentale del Paese: in particolare, le popolazioni pi\u00f9 numerose censite sono quelle del Rajasthan, dell'Uttar Pradesh, del Bihar e del Maharashtra, mentre la popolazione diffusa nel Kerala settentrionale ha probabilmente origine da animali introdotti, cos\u00ec come quella che un tempo si era stabilita nei pressi di Lahore.\nL\"'habitat\" di questi uccelli \u00e8 rappresentato dalle aree cespugliose secche con presenza di radure erbose, con presenza di fonti d'acqua dolce nelle vicinanze: essa inoltre si spinge anche nei campi coltivati, pur essendo molto timida e rifuggendo il contatto con l'uomo.\nTassonomia.\nSi tratta di una specie monotipica, ossia non presentante sottospecie, e strettamente imparentata col bengalino comune, dal quale essa ha cominciato a divergere circa 9 milioni di anni fa.\nConservazione.\nSebbene sia localmente comune, questo uccello \u00e8 in decremento numerico, principalmente a causa della cattura illegale per il commercio come animale da compagnia: interi stormi possono infatti essere catturati con relativa semplicit\u00e0, utilizzando trappole con esca o zimbelli. Questa flessione numerica, unita all'areale molto frammentato occupato dalla specie, ha fatto s\u00ec che questi uccelli vengano attualmente classificati dallo IUCN con lo \"status\" di \"vulnerabile\"."}
{"id": "4746487", "revid": "1565034", "url": "https://it.wikipedia.org/wiki?curid=4746487", "title": "Chiesa di San Giovanni Battista (Campobello di Licata)", "text": "La chiesa di San Giovanni Battista o santuario della Madonna dell'Aiuto \u00e8 la chiesa madre di Campobello di Licata.\nCulto.\nL'edificio \u00e8 dedicato alla Madonna dell'Aiuto e a San Giovanni Battista, patroni della citt\u00e0.\nIl 24 giugno, la comunit\u00e0 di Campobello celebra i festeggiamenti del loro santo protettore.\nDopo la messa solenne, il simulacro di San Giovanni Battista viene portato in processione su un carretto siciliano trainato da un cavallo.\nTuttavia i festeggiamenti pi\u00f9 importanti per la citt\u00e0 sono quelli per la Madonna dell'Aiuto, venerata come Regina di Campobello, per la quale il popolo campobellese nutre una profonda devozione.\nLa festa principale si celebra l'ultima domenica di agosto. \nAnch'essa viene portata in processione tramite un carretto siciliano.\nStoria.\nEpoca spagnola.\nFondazione del primitivo tempio nel 1681 da parte di Raimondo Raimondetta duca di Montalbo, dedicato a San Giovanni Battista protettore dei Cavalieri gerosolimitani.\nEpoca borbonica.\nNel 1757, Andrea Lucchesi Palli, vescovo di Agrigento, in visita pastorale a Campobello, constat\u00f2 che i lavori di ampliamento della chiesa madre erano in fase avanzata di realizzazione. \nNel 1758, la chiesa fu costituita in parrocchia, nello stesso anno elevata ad arcipretura. Nel 1760 fu inaugurata nel nome di Maria Ausiliatrice o Madonna dell'Aiuto. \nCompletata nel 1798, come testimonia un'iscrizione posta sul tamburo della cupola interna e visibile dalla navata centrale.\nEpoca contemporanea.\nIl 5 settembre 1947, per opera di Giovanni Battista Peruzzo, arcivescovo dell'arcidiocesi di Agrigento, il tempio fu elevato a santuario con l'incoronazione della \"Madonna dell'Aiuto\" a Regina di Campobello.\nFacciata.\nI lavori per la costruzione della facciata iniziarono nel 1869,gli operai e scalpellini forestieri venuti per la costruzione della strada ferrata, i cosiddetti \"mussa luordi\", collaborano con nostre maestranze specializzate per l'intaglio delle pietre. \nLa facciata si presenta di un rinascimentale sicilianizzato, assai comune in quel tempo Sicilia, di una certa purezza e imponenza. Assume nella storia un particolare significato simbolico e tipologica, come parte immediatamente visibile e tipicamente rappresentativa;la sua partizione orizzontale accompagna naturalmente le differenti altezze delle navate interne, quella verticale segue anch'essa il ritmo delle navate per infittirsi in quella centrale, lasciando spazio al portale principale. \u00c8 caratterizzata da un forte slancio verticale, segnato incisivamente dall'infittirsi dell'ordine delle lesene verso l'asse centrale della composizione, divisa orizzontalmente in tre fasce di diverse dimensioni, presenta quindi tre ordini, il secondo dei quali di minore altezza. \nTutta la composizione sembra voler avanzare verso la piazza antistante a causa del doppio piano della facciata, che risulta spezzata in tre corpi anche in verticale ;l'uso di colonne ioniche da' senso di leggerezza alla struttura, ed elementi decorativi, vasi con fiamme, terminano il bordo di ogni ordine, fino a culminare nel campanile e al timpano soprastante che, bucato al centro dall'orologio, termina la struttura. \nNel 1875 venne completato il campanile e l'orologio. Il campanile venne munito della campana centrale e di quella mezzana di levante, entrambe recano scritto \"Fonderia Mario Virgigadamo-Burgio-1869\",la terza pi\u00f9 piccola posta a ponente porta questa scritta \"Vincenzo Benedettida Rieti-fuse 1891\".\nInterno.\nImpianto basilicale \u00e8 a croce latina, struttura interna ripartita in tre navate per mezzo di pilastri. Nella navata centrale \u00e8 stato recentemente installato un organo a canne.\nLa piccola e antica tela raffigurante la \"Vergine\", oggetto di culto ed esposta alla venerazione dei fedeli nella primitiva chiesetta, fu sostituita con una maestosa ed artistica statua di legno raffigurante la \"Madonna dell'Aiuto\", opera dello scultore Filippo Quattrocchi realizzata nel periodo compreso tra il 1770 e il 1780.\nAl suo interno \u00e8 custodita una \"Madonna delle Grazie\", manufatto marmoreo, opera della scuola del Gagini risalente al XVI secolo ad imitazione della \"Madonna di Trapani\". Un \"Crocifisso\" ligneo del XVIII secolo. Una statua raffigurante \"San Giovanni Battista\", opera di Girolamo Bagnasco, realizzata nel 1826.\nLe navate laterali comprendono 5 campate ciascuna, gli ambienti:"}
{"id": "4746498", "revid": "486946", "url": "https://it.wikipedia.org/wiki?curid=4746498", "title": "Alfred McAlpine Stadium", "text": ""}
{"id": "4746499", "revid": "4175", "url": "https://it.wikipedia.org/wiki?curid=4746499", "title": "Coppa del Mondo di rugby a 13 1995", "text": "La Coppa del Mondo di rugby a 13 1995 \u00e8 stata l'undicesima edizione della massima competizione internazionale del rugby a 13. Durante questa edizione ospitata dalla Gran Bretagna si \u00e8 anche celebrato il centenario della nascita del rugby a 13, avvenuta nel 1895 in seguito alla formazione della \"Northern Rugby Football Union\" dopo la scissione dalla \"Rugby Football Union\". Nella cerimonia inaugurale del 7 ottobre si \u00e8 esibita la cantante Diana Ross.\nIl ha lasciato il posto a e , inoltre con l'allargamento del torneo hanno fatto il loro debutto le nazionali di , , e Samoa Occidentali. L'Australia, a causa della diatriba interna legata alla Super League war, ha estromesso dalla nazionale tutti i giocatori allineati con la Super League.\nLe squadre sono state divise in un gruppo da quattro e due gruppi da tre. Le prime classificate e la migliore seconda hanno avuto accesso alle semifinali. Nella finale giocata al Wembley Stadium si sono affrontate e Inghilterra, con gli australiani che hanno prevalso ancora una volta. Nonostante i timori e i dubbi riguardo alla possibilit\u00e0 di assistere a partite equilibrate dopo l'allargamento, la competizione ha riscosso un buon successo."}
{"id": "4746502", "revid": "767487", "url": "https://it.wikipedia.org/wiki?curid=4746502", "title": "Milady o' the Beanstalk", "text": "Milady o' the Beanstalk \u00e8 un film muto del 1918 diretto da William Bertram.\nTrama.\nDopo aver divorziato dal marito ubriacone, Dora Tompkins si trasferisce in citt\u00e0 insieme alla figlia, la piccola Marie, e trova un lavoro in un negozio di fiori. Marie, che \u00e8 sonnambula, sognando una sera la fiaba di \"Giacomino e il fagiolo magico\", sale per le scale antincendio, finendo nell'appartamento sopra al suo. Vi incontra \"Giant\" Jim Walton, un pugile che era stato un corteggiatore di sua madre. Quando Jim scopre che Dora fa la fioraia, riprende a frequentarla facendole una proposta di matrimonio che lei accetta. Marie, durante un tentativo di salire nuovamente sulla sua immaginaria \"pianta di fagiolo\", cade ferendosi gravemente. Jim, per trovare i soldi dell'operazione, accetta di avere un incontro di boxe ma Dora - ignorando il vero motivo della decisione del pugile - lo respinge, credendo che lui voglia tornare a combattere. Solo quando scoprir\u00e0 la verit\u00e0, Dora torner\u00e0 con gratitudine dal fidanzato.\nProduzione.\nIl film fu prodotto dalla Diando Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche USA il 1\u00ba ottobre 1918. La Path\u00e9 Fr\u00e8res lo distribu\u00ec il 3 ottobre 1919 in Francia con il titolo \"Le Retour au bonheur\"."}
{"id": "4746504", "revid": "287204", "url": "https://it.wikipedia.org/wiki?curid=4746504", "title": "Volker Prechtel", "text": "Biografia.\nDopo gli studi di pedagogia lavor\u00f2 per molti anni come maestro. Solo in seguito decise di dedicarsi al teatro a livello amatoriale per poi intraprendere la carriera di attore professionista. Grazie al suo volto molto particolare - a causa del naso prominente - ricopr\u00ec per lo pi\u00f9 ruoli di supporto e di caratterista in decine di film e produzioni televisive.\nA livello internazionale il suo ruolo pi\u00f9 noto fu quello di Malachia da Hildesheim a fianco di Sean Connery e F. Murray Abraham ne \"Il nome della rosa\" (1986), adattamento dell'omonimo romanzo di Umberto Eco diretto da Jean Jacques Annaud.\nMor\u00ec nell'agosto del 1997, due giorni prima del suo 56\u00ba compleanno, a causa di un cancro."}
{"id": "4746518", "revid": "481666", "url": "https://it.wikipedia.org/wiki?curid=4746518", "title": "Elizabeth Burbridge", "text": ""}
{"id": "4746520", "revid": "37401", "url": "https://it.wikipedia.org/wiki?curid=4746520", "title": "'Arabah", "text": ""}
{"id": "4746526", "revid": "827882", "url": "https://it.wikipedia.org/wiki?curid=4746526", "title": "Massacro mutante", "text": "Massacro mutante (\"Mutant Massacre\") \u00e8 un crossover a fumetti, pubblicato dalla Marvel Comics fra ottobre e dicembre 1986. Intreccia le testate \"New Mutants\" (vol. 1), \"Power Pack\" (vol. 1), \"Thor\" (vol. 1), \"Uncanny X-Men\" (vol. 1) e \"X-Factor\" (vol. 1). Sceneggiata da Chris Claremont, Louise Simonson e Walter Simonson per i disegni di Bret Blevins, Jon Bogdanove, Sal Buscema, Alan Davis, Dan Green, Jackson Guice, Rick Leonardi, John Romita Jr., Terry Shoemaker e Walter Simonson, la storia si focalizza sullo sterminio quasi totale dei Morlock che abitavano le fogne di New York City ad opera del misterioso gruppo di assassini Marauders e agli sforzi di X-Men e X-Factor per salvare quanti pi\u00f9 mutanti possibile.\nTrama.\nIntenzionati a scoprire il nascondiglio dei Morlock, i Marauders inseguono una spaventata mutante per tutti gli Stati Uniti finch\u00e9 questa li conduce all'ingresso dei tunnel sotterranei che si diramano per tutta NYC. Accertatisi di essere nel posto giusto, la uccidono prima che possa dare l'allarme. In superficie, Rogue, Wolverine e una Tempesta senza poteri sono alla ricerca di Rachel scomparsa dopo la battaglia contro Nimrod, mentre Shadowcat, Colosso e Magik soccorrono Nightcrawler prima che un gruppo di malintenzionati lo picchi a morte, scoprendo che non riesce pi\u00f9 ad utilizzare il suo potere. A Central Park, la Freedom Force di Mystica circonda Firefist e Skids con il proposito di arrestarli ma l'intervento della folla in favore dei due fuggiaschi glielo impedisce. L'arrivo di X-Factor sulla scena complica la situazione e poich\u00e9 Blob riconosce in loro gli originali X-Men, questi li lasciano andare riparandoli dalla furia della folla. Sfuggiti all'arresto, Skids guida l'amico all'interno dei tunnel dei Morlock dove vengono seguiti da Freedom Force; alla base di X-Factor il piccolo Artie Maddicks \"vede\" che l'amico Firefist \u00e8 in pericolo e si dirige anch'egli nei tunnel costringendo la squadra ad andare a cercarlo. Entrati in contatto, i due gruppi si scontrano fino a quando Destiny non predice che se rimarranno nei tunnel moriranno tutti. Viste le gravi condizioni di Firefist dopo essere stato picchiato da Blob, Ciclope ordina a Jean Grey e Angelo di portarlo alla base mentre lui, Bestia e Uomo Ghiaccio proseguiranno la ricerca di Artie. Lungo i tunnel i Marauders cominciano la loro opera di sterminio dei Morlock indisturbati, fino a quando gli X-Men vengono avvertiti di ci\u00f2 che sta succedendo e si inoltrano sotto terra. Divisisi in gruppi, piano piano vengono costretti all'angolo dai malvagi prima che Colosso, per correre in soccorso di Nightcrawler, non \u00e8 costretto a uccidere Riptide ponendo cos\u00ec fine temporaneamente allo scontro e mettendo in fuga gli assassini. Decisa a portare in salvo i Morlock feriti, e Shadowcat rimasta bloccata nella sua forma intangibile, Tempesta ordina la ritirata lasciando Wolverine indietro a catturarle un Marauder da interrogare. Per fare in modo di curare i superstiti, Magik preleva dall'isola Muir la dottoressa Moira MacTaggart tornando allo Xavier Institute giusto in tempo per l'arrivo degli X-Men con i Morlock. Svegliati dal trambusto, i Nuovi Mutanti si mettono al lavoro aiutando come possibile, ma la preoccupazione di Karma per i suoi fratelli fa s\u00ec che chieda a Magik di portarla al suo appartamento per accertarsi che stiano bene; tuttavia, non appena messo piede a casa, questa esplode con le ragazze all'interno. Preoccupati per il protrarsi dell'assenza delle due, il gruppo decide di recarsi a casa di Karma passando per le fogne e una volta risaliti in superficie si imbattono nelle amiche che raccontano loro della bomba. Avvertito un pericolo sconosciuto coi suoi sensori, Warlock riporta tutti nelle fogne dove vengono attaccati da suo padre Magus prima che Magik teleporti tutti in salvo.\nNelle fogne, intanto, Ciclope, Bestia e Uomo Ghiaccio entrano in contatto con i Marauders rimanendo feriti nella schermaglia. Alla base di X-Factor, dopo aver stabilizzato Firefist, Jean e Angelo decidono di tornare sotto terra dove, per salvare Ciclope, Jean \u00e8 costretta a uccidere Prism mandandolo in frantumi contro una parete e assieme a Bestia, Uomo Ghiaccio e alcuni Morlock ritornano alla base. Fattosi avanti per continuare la ricerca di Artie, Angelo cade in un'imboscata finendo crocifisso ad un muro per le ali. Convocato dalla richiesta di aiuto inviatagli da un Morlock tramite una rana, Thor s'inoltra nelle fogne arrivando nel punto in cui si trova Angelo venendo per\u00f2 aggredito dai Marauders. Apparso nella loro stanza tramite forma astrale, Pulce mostra ai Power Pack un'immagine in cui \u00e8 presente anche un ferito Calibano chiedendo aiuto. Approfittando della notte, i ragazzi escono di casa e scendono nelle fogne dove sono accolti da Scalphunter intendo a massacrare altri Morlock. Riusciti a fuggire, cadono preda di Sabretooth col quale si battono fino all'arrivo di Wolverine. Riusciti a trovare Calibano e Pulce, i Power Pack si scontrano e sfuggono ai Marauders finendo dritti nelle braccia di X-Factor. Messi in salvo i piccoli eroi e i due feriti, Ciclope e Jean ritornano a cercare il loro piccolo amico. Allo Xavier Institute, Moira e lo staff medico non riescono a salvare molti dei Morlock portati in salvo e a peggiorare le cose, oltre Nightcrawler e Shadowcat, anche Colosso risente del combattimento perdendo improvvisamente le forze e i sensi. Sempre pi\u00f9 abbattuta dalle tragedie e sfiduciata, Tempesta si allontana dal medlab sfogando la sua rabbia contro se stessa fino a quando Callisto non la raggiunge facendo s\u00ec che capisca che un leader \u00e8 tale anche nel momento pi\u00f9 difficile. Nelle fogne, intanto, Wolverine e Sabretooth si sfidano quasi all'ultimo sangue fino a quando il primo non fa crollare la volta che sostiene il tunnel imprigionando il nemico dall'altro lato. Riuscito a salvare il guaritore Morlock che Sabretooth stava per uccidere e appreso che il mandante degli omicidi \u00e8 Sinistro, impegnato ad eliminare alcune figure scomode in un disegno noto solo a lui, Wolverine si precipita all'uscita delle fogne dove Rogue li mette al riparo da un'esplosione che fa crollare l'ingresso. Poco lontano dal luogo dello scontro, Thor sfugge ai Marauders portando in salvo Angelo. Impegnati a trovare una via d'uscita, i due s'imbattono in Artie che li porta dritti da Ciclope e Jean; dopo un breve aggiornamento sulla situazione, i tre membri di X-Factor e Artie salutano Thor per ritornare in superficie e curare le ferite di Angelo. Rimasto solo, il dio del tuono riceve la visita di Hela che gli rivela come grazie a lei non possiede pi\u00f9 l'abilit\u00e0 divina di guarire le proprie ferite. Infuriato Thor scaglia il proprio martello contro il terreno provocando un potente esplosione che divampa in tutte le fogne.\nDi ritorno alla base, Bestia, Uomo Ghiaccio, Calibano e Pulce vengono attaccati da alcuni Morlock che li scambiano per Marauders, fino a quando l'arrivo di Ciclope e Jean non riporta la situazione alla calma facendo in modo che sia X-Factor che i Morlock raggiungano l'uscita prima che l'esplosione li raggiunga. Portato Angelo in ospedale, Ciclope e Jean sono costretti ad allontanarsi quando il gruppo di Morlock che avevano soccorso si allontana dalla base mettendosi nei guai con una gang locale. A causa di incomprensioni con la polizia giunta sulla scena, una dei Morlock viene uccisa provocando una violenta reazione nel suo compagno a cui Ciclope risponde con un raggio ottico che lo fa cadere in acqua uccidendolo con il rilascio del suo stesso potere elettrico. Rammaricato, Ciclope ritorna in ospedale in compagnia di Jean nel momento in cui il chirurgo uscendo dalla sala operatoria li informa che bisogna amputare le ali di Angelo per salvarlo. Desiderosa di provare la sua utilit\u00e0 ad una squadra che non si fida ancora di lei, Psylocke chiede a Tempesta, impegnata assieme a Magneto, Wolverine e Callisto a perlustrare le fogne in cerca di Marauders rimasti indietro, di eseguire una scansione psichica della citt\u00e0 per trovare traccia degli assassini. Quando le viene negato, si concentra sul proteggere i confini dell'istituto assieme a Rogue nel modo migliore possibile. Tuttavia, la sudista viene inaspettatamente messa k.o. da Sabretooth che penetra nell'edificio con l'intento di uccidere i rimanenti Morlock dopo aver sistemato Psylocke. Decisa ad allontanare il nemico dal medlab, la ragazza si batte con lui fino all'arrivo di Wolverine che la sostituisce dandole cos\u00ec modo di sbirciargli nella mente e scoprire finalmente chi muove i fili dei Marauders. Caduti nell'oceano durante lo scontro, Wolverine viene salvato da Rogue mentre di Sabretooth si perdono le tracce. Il mattino seguente, Tempesta dice a Callisto che proseguiranno le indagini sui Marauders, i Morlock saranno trasferiti all'isola Muir cosicch\u00e9 la dottoressa MacTaggart possa seguirli meglio e accoglie Psylocke nella squadra senza pi\u00f9 remore riguardo alla sua fiducia."}
{"id": "4746540", "revid": "767487", "url": "https://it.wikipedia.org/wiki?curid=4746540", "title": "The Locked Heart", "text": "The Locked Heart \u00e8 un film muto del 1918 interpretato e diretto da Henry King.\nTrama.\nDopo che sua moglie Ruth \u00e8 morta di parto, Harry Mason si rifiuta di vedere la neonata: chiude a chiave la stanza della morta, affida la figlia al nonno e parte per un viaggio in Europa. Passano gli anni, ma Harry non riesce a dimenticare. Un giorno, decide di ritornare a casa: Martha \u00e8 ormai grande e, ignara dell'identit\u00e0 dell'uomo, fa amicizia con lui. Convinto dalla figlia ad aprire la camera chiusa da anni, Harry trova nella stanza della moglie una lettera di Ruth dove lei gli scriveva di prendersi cura, in caso di sua morte, del bambino che sarebbe nato. Pentito di come si \u00e8 comportato fino a quel momento, Harry accoglie in un abbraccio la figlia.\nProduzione.\nIl film fu prodotto da E.D. Horkheimer e H.M. Horkheimer per l'Oakdale Productions (Balboa Amusement Producing Company). Venne girato in California, a Long Beach.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 20 luglio 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "4746550", "revid": "1543377", "url": "https://it.wikipedia.org/wiki?curid=4746550", "title": "Gola del Columbia", "text": "La Gola del Columbia (\"Columbia River Gorge\") \u00e8 un canyon del fiume Columbia nel Nord-ovest Pacifico degli Stati Uniti d'America. Profonda fino a 1.200 m, la gola si allunga per circa 130\u00a0km mentre il fiume serpeggia verso ovest attraverso la Catena delle Cascate, formando il confine tra lo Stato di Washington a nord e l'Oregon a sud. Estendendosi grosso modo dalla confluenza del Columbia con il fiume Deschutes fino al tratto orientale dell'area metropolitana di Portland, la gola fornisce il solo percorso navigabile attraverso le Cascate e il solo collegamento per via d'acqua tra l'Altopiano del Columbia e l'Oceano Pacifico.\nLa gola rientra in un'area naturale protetta a livello federale, chiamata \"Area panoramica naturale della Gola del Columbia\" (\"Columbia Gorge National Scenic Area\") ed \u00e8 gestita dalla Columbia River Gorge Commission e dallo US Forest Service. La gola \u00e8 una popolare destinazione ricreativa.\nDescrizione.\nIl Fiume Columbia taglia qui l'unico corridoio a livello del mare attraverso la Catena delle Cascate tra il fiume Deschutes e il fiume Sandy River, segnando anche i confini di stato tra Oregon e Washington. L'ampio intervallo di altitudine e precipitazioni rende la Gola del Columbia un luogo estremamente dinamico e diversificato di ecosistemi passando, in appena 130\u00a0km, da 1.200 m al livello del mare, con la corrispondente variazione di precipitazione da 2.500\u00a0mm a 250\u00a0mm. Dalla foresta pluviale temperata sul lato occidentale \u2014 con una precipitazione media annua compresa tra 1.900 e 2.500\u00a0mm \u2014 ai terreni erbosi occidentali con una precipitazione media annua tra 250 e 380\u00a0mm, fino a un terreno boscoso arido di transizione fra Hood River e The Dalles. Micro-habitat isolati hanno consentito di prosperare a molte specie di piante e animali endemici, inclusi almeno 13 fiori selvatici endemici.\nLa Gola passa da foreste pluviali temperate a terreni erbosi aridi in soli 130\u00a0km, ospitando un drastico cambiamento di paesaggio mentre si percorre l'I-84. Nelle aree occidentali delle foreste pluviali temperate, le foreste sono caratterizzate da aceri a foglia larga, abeti di Douglas e tsuga occidentali, tutti coperti di epifite. Nella zona di transizione (tra Hood River e The Dalles), la vegetazione si trasforma in quercia di Garry, pino giallo e pioppo nero americano. Poi sul lato orientale le foreste fanno spazio a vasti terreni erbosi, con sacche occasionali di pino delle dune e di pino giallo.\nLe differenze di pressione atmosferica a est e ad ovest delle Cascate creano un effetto di galleria del vento nel profondo squarcio della gola, generando venti di 56\u00a0km/h che ne fanno una popolare localit\u00e0 per il windsurfing e il kitesurfing.\nLa Gola \u00e8 una meta popolare per gli amanti dell'escursionismo, del ciclismo, del turismo, della pesca e degli sport acquatici. L'area \u00e8 nota per la sua alta concentrazione di cascate, con oltre 90 soltanto sul lato della Gola appartenente all'Oregon. Molte sono lungo la cosiddetta \"Autostrada storica del fiume Columbia\" (\"Historic Columbia River Highway\"), che include le spettacolari Cascate di Multnomah, alte 190 m.\nI sentieri e i siti di uso quotidiano sono curati dal Servizio forestale e da vari parchi statali dell'Oregon e dello stato di Washington.\nGeologia.\nLa Gola del Columbia cominci\u00f2 a formarsi fin dal Miocene (approssimativamente da 17 a 12 milioni di anni fa), e continu\u00f2 a prendere forma durante il Pleistocene (da 2 milioni a 700.000 anni fa). Durante questo periodo si stava formando la Catena delle Cascate, che spost\u00f2 lentamente il delta del fiume Columbia circa 160\u00a0km a nord della sua attuale localizzazione.\nAnche se il fiume erose lentamente la terra lungo questo periodo di tempo, i cambiamenti pi\u00f9 drastici ebbero luogo alla fine dell'Era glaciale quando le inondazioni di Missoula scavarono le ripide, scoscese pareti che esistono oggi, facendo straripare il fiume fino all'altezza di Crown Point. Questa rapida erosione lasci\u00f2 molti strati di roccia vulcanica esposta.\nStoria.\nLa gola ospita insediamenti umani da oltre 13.000 anni. Tracce dei popoli di Folsom e di Marmes, che attraversarono il ponte di terra di Bering dall'Asia, furono trovate in scavi archeologici. Lavori di scavo vicino alle Cascate di Celilo, alcuni chilometri ad est di The Dalles, mostrano che gli uomini occupano questo sito per la pesca al salmone da pi\u00f9 di 10.000 anni.\nDa migliaia di anni, inoltre, la Gola fornisce un'importante via di comunicazione. Gli Indiani americani viaggiavano attraverso la Gola per fare commerci presso le Cascate Celilo, sia lungo lungo il fiume che oltre il Passo Lolo sul lato nord del Monte Hood. Nel 1805, l'itinerario fu usato dalla spedizione di Lewis e Clark per raggiungere il Pacifico. I primi coloni europei e americani successivamente istituirono linee di battelli a vapore e ferrovie attraverso la gola. Oggi, la BNSF Railway trasporta merci lungo la riva dello stato di Washington, mentre la sua rivale, la Union Pacific Railroad, trasporta merci lungo la riva dell'Oregon. Fino al 1997, anche il \"Pioneer\" dell'Amtrak usava i binari della Union Pacific. Il segmento di Portland dell\"Empire Builder\" usa i binari della BNSF che passano attraverso la gola.\nLa Columbia River Highway, costruita all'inizio del XX secolo, fu la prima grande autostrada asfaltata del Nord-ovest del Pacifico. La navigazione di questo tratto del fiume \u00e8 stata notevolmente agevolata dopo che le Dighe di Bonneville e di The Dalles sommersero le principali rapide della gola.\nNel novembre 1986, il Congresso ne fece la seconda Area panoramica nazionale e istitu\u00ec la Commissione per la Gola del Columbia (\"Columbia River Gorge Commission\") come parte di un accordo interstatale. Nel 2004, la gola diede il nome all'Area viticola americana (AVA) della Gola del Columbia, un'area di 1.794 ettari localizzata su entrambe le sponde del fiume."}
{"id": "4746554", "revid": "112266573", "url": "https://it.wikipedia.org/wiki?curid=4746554", "title": "AMC AMX/3", "text": "La AMC AMX/3 \u00e8 una vettura ad alte prestazioni prodotta dalla AMC nel 1970 in collaborazione con il progettista italiano Giotto Bizzarrini e realizzata in sei soli esemplari (un prototipo e cinque vetture di preserie).\nContesto.\nCon l'obbiettivo di rimanere ai vertici del mercato delle vetture statunitensi, la AMC aveva presentato presso il Chicago Autoshow del 1969 il prototipo ad alte prestazioni AMX/2. Dal momento che si ebbe una buona accoglienza dagli addetti ai lavori, si promosse la creazione di una vettura ancora pi\u00f9 sviluppata denominata AMX/3.\nTecnica.\nLa costruzione della vettura venne affidata all'ingegnere italiano Giotto Bizzarrini, il quale realizz\u00f2 un sistema di sospensioni indipendenti ed abbin\u00f2 al propulsore V8 da 340 cv un cambio manuale a cinque marce. Per contenere il peso, si decise di realizzare un telaio a trave centrale con una monoscocca saldata su di esso, definito \"semi-monoscocca\" e su di esso fu montata una carrozzeria realizzata in fibra di vetro.\nSviluppo.\nLa vettura venne presentata a Roma nel 1970 a pochi giornalisti selezionati, ma l'impressione che fece fu ottima. Oltre al primo modello ne fu commissionata la costruzione di altri 5 di preserie. Purtroppo la crisi economica in cui si trovava l'azienda unita alle nuove leggi anti-inquinamento, fecero naufragare la produzione in serie della vettura, nonostante fosse anche stato proposto allo stesso Bizzarrini di completare la costruzione di almeno trenta esemplari."}
{"id": "4746556", "revid": "124708752", "url": "https://it.wikipedia.org/wiki?curid=4746556", "title": "Replay - The Album", "text": "Replay - The Album \u00e8 il \nventiquattresimo album della cantante pop italiana Raffaella Carr\u00e0, pubblicato il 19 novembre 2013 dall'etichetta discografica indipendente Do It Yourself e distribuito da Sony Music.\nIl disco.\nIl disco, pubblicato a diciassette anni di distanza dall'ultimo album di inediti dell'artista \"Carramba che rumba!\" ed a cinque dall'ultima raccolta video \"Raffica - Balletti &amp; Duetti\", vede l'alternarsi di firme prestigiose come Gianna Nannini, che duetta nel brano \"Cha Cha Ciao\", Cristiano Malgioglio, che firma \"Il Lupo\", e Gatto Panceri, che scrive \"Mi troverai\", e di autori giovani come Meghan Trainor, John Michael Biancale, Francesco Gabbani e Carlotta Cortesi. Per la prima volta la stessa Carr\u00e0 \u00e8 autrice di quattro brani. L'album, prodotto da Max Moroldo, di matrice prevalentemente dance, \u00e8 stato anticipato dal singolo \"Replay\".\nLa soubrette ha dichiarato in conferenza stampa: \u00abNon ci pensavo affatto a registrare un nuovo album. Forse sar\u00e0 il contagio di \"The Voice\" che mi ha convinto, ma soprattutto dei brani dance che mi sono piaciuti. Me la gioco da outsider. Non lo faccio per la carriera, ma per gioco\u00bb.\nDurante la conferenza stampa di presentazione del disco, Raffaella ha inoltre dichiarato: \u00abSono perfettamente cosciente del fatto che non fosse un'esigenza impellente avere in circolo un nuovo album della Carr\u00e0. Questo \u00e8 un progetto a cui tengo molto. Devo dire che mi sono divertita davvero tanto a fare un disco completamente nuovo. Per alcuni versi, nella mia nuova fatica discografica c'\u00e8 la Carr\u00e0 che tutti si aspettano, per altri no. Si potrebbe parlare di una sorta di \"up to date\": mi sento libera, lontana dall'incubo delle classifiche, e grazie a questa libert\u00e0 riesco a cantare con un entusiasmo tutto diverso rispetto al passato\u00bb.\nEdizioni.\nLa prima, pubblicata il 19 novembre 2013 consta di 10 brani ed \u00e8 stata distribuita:\nA giugno del 2014 \u00e8 stato pubblicato (DIY IT01512) un cofanetto intitolato Replay - The Album Deluxe Edition che aggiunge alle 10 tracce del l'edizione precedente, \"Toy Boy\" e 6 remix di canzoni dell'album; per ultima la traccia \"Far l'amore\" con Bob Sinclar del 2011. Questo cofanetto, realizzato in sole 120 copie, \u00e8 numerato e personalizzato, contiene il Picture Disc dell'album, il CD in edizione limitata con 18 tracce, la maglietta ufficiale di Replay, delle spille, un magnete, una tazza e una cartolina con dedica.\nI brani.\nProdotto da Stefano Magnanensi, Gianni Bini e Max Moroldo, il disco contiene 11 inediti in tre lingue diverse (italiano, spagnolo e inglese), tutti orientati al genere dance, selezionati da una lista di 80 provini. La prima parte della lavorazione si \u00e8 tenuta in estate presso Monte Argentario, in Toscana, nella residenza estiva di Raffaella. La cantante e Stefano Magnanensi hanno ascoltato tutti i brani e selezionato i migliori. Come hanno raccontato alla stampa: \"Trovare i brani giusti \u00e8 stato un lavoro molto difficile. Ce ne sono alcuni in inglese, due tradotti in spagnolo e gli altri in italiano. Ogni tanto, quando durante l'ascolto sentivamo un pezzo che ci faceva dire \u00abforte questo!\u00bb, allora lo si sceglieva.\"\nStefano ha spinto la cantante a scrivere per la prima volta un testo, quello di \"Fernando\". Al riguardo Raffaella ha anche dichiarato: \"\"Replay\" doveva essere tradotto in spagnolo, ma il testo che mi era arrivato non mi convinceva molto. Allora Stefano mi sugger\u00ec di scriverlo da me: alla fine della lavorazione sono rimasta cos\u00ec sorpresa che subito mi \u00e8 venuta voglia di scriverne un altro, \"Toy Boy\" (che \u00e8 lo specchio di un certo modo di vivere e di apparire in una societ\u00e0, come la nostra, sempre pi\u00f9 schiava di se stessa).\"\nDiscorso diverso per \"Cha Cha Ciao\", scritto da Gianna Nannini. La Carr\u00e0 spiega: \"\u00c8 una collaborazione nata da una promessa, Gianna era ospite a \"The Voice\" e durante uno stacco pubblicitario mi disse \u00abMi \u00e8 giunta voce che stai preparando un nuovo disco. Tieniti pronta, perch\u00e9 ho intenzione di scriverti un pezzo fortissimo!\u00bb. Cos\u00ec \u00e8 nata \"Cha Cha Ciao\", di cui Gianna ha firmato anche la musica e la produzione; e durante le registrazioni \u00e8 venuta perfino a trovarmi in studio. La sua collaborazione ha dato lustro a questo album in maniera naturale e generosa.\"\n\"Replay\" \u00e8 un album tutto da ballare, ma contiene anche importanti spunti di riflessione, come nel caso della stessa \"Toy Boy\" o di \"Il grande boom\". Quest'ultimo \u00e8 un brano firmato da Peppi Nocera e dalla stessa Carr\u00e0 che lo spiega cos\u00ec: \"Racconta un'Italia che non c'\u00e8 pi\u00f9, tra divisione, ingiustizie e perdite di valori. La mia intenzione \u00e8 quella di condividere la gioia con chi ascolta questo album, dimenticando per un attimo la tristezza e l'angoscia che da qualche tempo a questa parte tormentano il nostro paese. Io questo obiettivo cerco di raggiungerlo cantando con tutta la forza che ho. Proprio come quando a Bologna, in occasione del \"Concerto per l'Emilia\", cantai \"Rumore\" travolgendo tutto. La musica mantiene giovani e per me essere giovani dentro \u00e8 sinonimo di energia, impegno, ironia, speranza nel futuro. Non bisogna mai perdere la speranza nel futuro, perch\u00e9 c'\u00e8 sempre qualcosa di bello pronto ad attenderci.\"\nClassifiche.\nIl CD fisico \u00e8 esaurito nel primo giorno d'uscita e in ristampa.\nCrediti.\nAltri musicisti.\nOttoni in \"Il Grande Boom\":\nCori (tranne \"Replay\", \"Fernando\" e \"Cha Cha Ciao\"):"}
{"id": "4746559", "revid": "2039709", "url": "https://it.wikipedia.org/wiki?curid=4746559", "title": "Buccinigo", "text": "Buccinigo (\"Busnigh\" in dialetto brianzolo, : ) \u00e8 una frazione geografica del comune italiano di Erba posta ad ovest del centro abitato, verso Albavilla.\nStoria.\nBuccinigo fu un antico comune del Milanese.\nRegistrato agli atti del 1751 insieme alla cascina di \"Molena\" come un villaggio di 215 abitanti incluso nella Pieve di Incino, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 409 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 585 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec a Villalbese, ma il Comune di Buccinigo fu restaurato nel 1816 dagli austriaci dopo il loro ritorno. Nel 1853 risult\u00f2 essere popolato da 552 anime, salite a 606 nel 1871. Il censimento del 1921 registr\u00f2 870 residenti, ma nel 1927 il regime fascista decise la definitiva soppressione del municipio aggregandolo ad Erba.\nInfrastrutture e trasporti.\nFra il 1912 e il 1955 la localit\u00e0 era servita da una fermata posta lungo la Tranvia Como-Erba-Lecco."}
{"id": "4746561", "revid": "921573", "url": "https://it.wikipedia.org/wiki?curid=4746561", "title": "Max Burkholder", "text": "Carriera.\nBurkholder inizia la sua carriera come doppiatore prestando la voce a \"Mordicchio\" nella versione originale della serie TV \"Alla ricerca della Valle Incantata\" basata sull'omonima serie di film. \u00c8 di Burkholder anche la voce di Ro, nella versione originale, della serie televisiva animata \"I miei amici Tigro e Pooh\" e di \"World\", l'amico immaginario nella scatola di giocattoli, nella serie televisiva animata \"Gli amici immaginari di casa Foster\". \nAppare in \"Brothers &amp; Sisters - Segreti di famiglia\" nel ruolo di \"Jack McCallister\" e in serie tv di successo come ', ', \"Grey's Anatomy\", \"The O.C.\", \"In Treatment\" e \"Zack e Cody al Grand Hotel\". La popolarit\u00e0 arriva con il ruolo di \"Max Braverman\", un ragazzo affetto dalla sindrome di Asperger, che interpreta nella serie TV della NBC \"Parenthood\". Per garantire la credibilit\u00e0 di questo ruolo, la produzione si avvale di due psicologi comportamentali che aiutano Burkholder nelle scene che coinvolgono il suo personaggio."}
{"id": "4746562", "revid": "580", "url": "https://it.wikipedia.org/wiki?curid=4746562", "title": "Casa museo Giovanni Verga", "text": "La casa museo Giovanni Verga a Catania \u00e8 stata la casa natale del celebre scrittore italiano, tra i pi\u00f9 fondamentali rappresentanti del verismo e della letteratura italiana\nL'11 gennaio del 1940 \u00e8 stato dichiarato monumento nazionale.\nL'appartamento adibito a museo tipologico si trova al secondo piano di un palazzo nel centro storico catanese, in cui Verga trascorse la sua infanzia e in seguito visse per molti anni con la sua famiglia. Morto il suo ultimo erede, Giovannino Verga Patriarca, l'edificio fu venduto alla regione il 23 febbraio del 1980, che lo restaur\u00f2 e lo trasform\u00f2 in un museo letterario.\nGli interni sono ancora quelli originari. La completa biblioteca dello scrittore, situata nella stanza che fu lo studio privato, \u00e8 composta da circa 2600 volumi posizionati su sei librerie in legno di noce. Nelle vetrine sono anche distribuite copie di manoscritti di Verga, gli autentici sono conservati presso la biblioteca dell'Universit\u00e0 di Catania."}
{"id": "4746565", "revid": "767487", "url": "https://it.wikipedia.org/wiki?curid=4746565", "title": "The Voice of Destiny", "text": "The Voice of Destiny \u00e8 un film muto del 1918 diretto da William Bertram.\nTrama.\nRimasto cieco, Charles Lind affida tutti i suoi affari al fratello John mentre la piccola Marie, la sua nipotina, gli legge ogni giorno la posta di modo che poi lui possa rispondere alle lettere, dettando il testo con un dittafono. Un giorno, Charles litiga furiosamente con il fratello dopo che questi gli ha confessato di avere perso una grossa somma in una speculazione sbagliata. I due perdono talmente il controllo che John sta quasi per strangolare Charles. Poco dopo, Charles viene trovato morto con vicino, accovacciato accanto a lui, il fratello. Tutti pensano che John gli abbia sparato e l'uomo viene arrestato. Gli investigatori che si trovano in casa con Marie riconoscono per\u00f2 in Briggs, il maggiordomo, un criminale e cercano di prenderlo. Briggs fugge via ma viene colpito dagli inseguitori. Marie, sentendo la registrazione del dittafono, si rende conto che l'apparecchio era acceso al momento del delitto. Con quella prova, si reca in ospedale dove \u00e8 stato ricoverato morente Briggs e lo induce a confessare l'omicidio, scagionando cos\u00ec l'innocente John.\nProduzione.\nIl film fu prodotto dalla Diando Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche USA il 23 giugno 1918. La Path\u00e9 Fr\u00e8res lo distribu\u00ec in Francia in una versione ridotta di 960 metri che usc\u00ec il 14 febbraio 1919 con il titolo \"La Voix de la destin\u00e9e\"."}
{"id": "4746567", "revid": "15756", "url": "https://it.wikipedia.org/wiki?curid=4746567", "title": "Chiesa del Sacro Cuore (Boston)", "text": "La chiesa del Sacro Cuore \u00e8 una chiesa cattolica di Boston, Massachusetts negli Stati Uniti d'America. Costruita nel 1833 come chiesa protestante, fu acquistata nel 1884 da una confraternita cattolica di immigranti italiani (la Societ\u00e0 di San Marco) e quindi dal 1890 trasformata in parrocchia per la comunit\u00e0 cattolica italiana locale sotto la guida dei padri scalabriniani.\nStoria e descrizione.\nL'edificio di culto sorge nel centro antico di Boston su North Square, la pubblica piazza pi\u00f9 antica d'America. Nell'area sorgeva gi\u00e0 nel 1649 una chiesa protestante, distrutta dalle fiamme nel 1676 e sostituita quindi da un'altra anch'essa distrutta da un incendio nel 1770. L'edificio attuale fu eretto nel 1833 e per 38 anni ha servito da cappella per i marinai, di propriet\u00e0 della Boston Port Society. Vi predicava il ministro metodista rev. Edward T. Taylor, ai cui sermoni assistette Charles Dickens e alla cui figura si ispir\u00f2 Herman Melville per il personaggio del rev. Mapple in Moby Dick.\nNel 1884 la chiesa fu acquistata da una confraternita cattolica di immigrati italiani (la Societ\u00e0 di San Marco). Nel 1888 la cura della cappella fu affidata al padre scalabriniano Francesco Zaboglio, il quale nel 1890 ottenne dal vescovo di Boston che divenisse Chiesa del Sacro Cuore per servire come parrocchia al servizio degli immigrati italiani locali. Il Sacro Cuore fu la prima chiesa italiana di Boston retta dai Padri della Congregazione, che la dirigeranno ininterrottamente fino al 2004.\nL'edificio ospita due chiese: la chiesa superiore in stile neoclassico a tre navate, con un maestoso soffitto affrescato a volta sorretto da colonne di marmo. La cappella pi\u00f9 piccola situato al piano terra \u00e8 una importante testimonianza della piet\u00e0 e della devozione dei primi immigrati italiani, incorporando una serie di altari dedicati a sant'Antonio, santa Lucia, alla Madonna del Rosario, a santa Teresa, a santa Rita, a san Giuda, alle povere anime, a santa Rosalia e alla Piet\u00e0.\nDopo la partenza dei padri scalabriniani nel 2004, la chiesa \u00e8 oggi parte della parrocchia della Chiesa di San Leonardo da Porto Maurizio (Boston) ed \u00e8 officiata dai padri francescani."}
{"id": "4746573", "revid": "599013", "url": "https://it.wikipedia.org/wiki?curid=4746573", "title": "Massimo Cunegatti", "text": "Caratteristiche tecniche.\nSi distingue nel suo ruolo per il gioco estremamente reattivo fra i pali. \u00c8 considerato uno dei giocatori pi\u00f9 forti a livello mondiale, e si inserisce fra i portieri italiani maggiormente rappresentativi, assieme a colleghi storici quali Angelo Grassi, Enzo Mari, \"Checco\" Fontana ed Alessandro Cupisti.\nCarriera.\nClub.\nSi avvicina alle rotelle all'et\u00e0 di 7 anni, tesserandosi presso la societ\u00e0 cittadina Hockey Marzotto Valdagno. Qui militer\u00e0 in tutte le categorie giovanili, avvicinandosi al ruolo di portiere, seppure inizialmente a lui non molto gradito. Nel 1985, all'et\u00e0 di 14 anni vince il primo Campionato italiano in categoria \"Primavera\", ripetendosi la stagione successiva nella medesima categoria. Approdato in categoria \"Juniores\", viene regolarmente convocato anche in prima squadra, maturando dal punto di vista tecnico. Terminata la trafila delle giovanili, partecipa al suo primo campionato di Serie A1 da professionista nella societ\u00e0 vicentina, rivelandosi una promessa nella stagione 1990-1991: ci\u00f2 gli vale l'attenzione dell'Hockey Novara, societ\u00e0 nella quale si trasferir\u00e0 a partire dall'autunno del 1991. Il giovane Cunegatti non tradisce le aspettative della societ\u00e0 piemontese: nei dieci anni di permanenza in maglia azzurro-scudata conquister\u00e0 nove scudetti ed altrettante Coppe Italia ed assieme a compagni di squadra importanti come i fratelli Massimo ed Enrico Mariotti, Roberto Crudeli, Enrico Bernardini e Francesco Amato si imporr\u00e0 nella scena internazionale vincendo due coppe CERS.\nSuccessivamente, la compagine fu rinforzata da giocatori quali Dario Rigo ed i gemelli Alberto ed Alessandro Michielon. Dopo la conquista della \"terza stella\", ovvero il trentesimo scudetto dell'Hockey Novara (stagione 2000-2001), la societ\u00e0, seppur continuando a vincere nei due anni successivi, attravers\u00f2 un periodo di crisi che la port\u00f2 a doversi separare dei giocatori pi\u00f9 esperti: nell'autunno del 2002 l'atleta ritorna in Veneto, nelle file dell'Hockey Bassano. Qui Massimo continua ad aggiudicarsi trofei, continuando la striscia di \"miglior portiere italiano\" consecutiva incominciata nelle ultime due stagioni novaresi. Nella stagione 2003-2004, assieme a compagni fondamentali quali Dario Rigo ed Alberto Orlandi, realizzer\u00e0 uno storico \"double\", mai realizzato prima nella storia bassanese. Nel 2006 vince il Mondiale per club e viene premiato come \"miglior portiere del mondo\". La stagione successiva, si classifica vicecampione in Eurolega. Il secondo scudetto giallorosso arriver\u00e0 nella stagione 2008-2009, intervallando le due Supercoppe italiane del 2007 e 2010. Nel 2011, nonostante gli ormai quarant'anni d'et\u00e0, \u00e8 ancora in ottima forma, e conquista un ulteriore titolo di \"miglior portiere italiano\" e, nel 2012, nuovamente la Coppa CERS. Sempre nel 2012 raggiunge il secondo posto in Coppa Italia, e nella stagione successiva \u00e8 vicecampione in Coppa Continentale. La sua permanenza in maglia giallorossa si conclude alla fine della stagione 2013-2014, dopo 12 anni ricchi di vittorie. Per la stagione 2014-2015 l'atleta viene ingaggiato dal Valdagno, squadra con la quale esord\u00ec in Serie A1 24 anni prima.\nNazionale.\nL'atleta vicentino esordisce in Nazionale nella categoria \"Juniores\", dove conquister\u00e0 due titoli europei, nel 1988 e nel 1990. Sempre nel 1990 debutta in Nazionale maggiore all'Europeo giocato a Lodi, dove l'Italia conquister\u00e0 la medaglia d'oro. Partecipa ai successivi impegni internazionali conseguendo diversi secondi e terzi posti, arrivando nel 1997 a conquistare il titolo di Campione del mondo, sconfiggendo in finale la fortissima Nazionale dell'Argentina con un netto 5 a 0; \u00e8 proprio in onore a quella partita, ritenuta da Cunegatti la migliore da lui disputata, che scelse il 50 come numero di maglia. Si ritira dall'attivit\u00e0 Nazionale nel 2004, dopo l'Europeo disputato a La Roche-sur-Yon in cui l'Italia ottenne la medaglia d'argento.\nVita privata.\nMassimo \u00e8 sposato con Stefania, dalla quale ha avuto due figli. Fra i suoi hobbies annovera la pesca, il calcio e lo shopping.\n\u00c8 inoltre un amante del fai-da-te e del ciclismo."}
{"id": "4746574", "revid": "767487", "url": "https://it.wikipedia.org/wiki?curid=4746574", "title": "A Daughter of the West", "text": "A Daughter of the West \u00e8 un film muto del 1918 diretto da William Bertram. Prodotto dalla Diando Film Corporation, aveva come interpreti la piccola Baby Marie Osborne, Frank Whitson, Marion Warner, Leota Lorraine, William Quinn.\nTrama.\nTradito dalla moglie Stella con Allan Standish, Ralph Gordon prende la piccola June e se ne parte con lei nel West dove ha dei grossi interessi minerari. Nella cittadina di Hell's Gulch, dove va a vivere con la figlia, spadroneggia una banda di fuorilegge capitanata da \"Rawhide\" Pete. Il bandito taglieggia gli abitanti i quali, disperati, eleggono Ralph come loro nuovo sceriffo. In paese giunge poi anche Standish: l'uomo ha lasciato Stella causando con il suo abbandono la morte della donna.\nRalph, che ha preso per June come governante Sarah Malcomb, comincia a nutrire un profondo affetto per lei. Ma Standish, che nel frattempo si \u00e8 alleato con \"Rawhide\" Pete, corteggia anche lui la ragazza. June aiuta a catturare il bandito ma Standish sfugge all'arresto rifugiandosi da Sarah che, mossa a compassione, lo nasconde. Ralph giunge alla conclusione che anche Sarah si stia rivelando infedele come gi\u00e0 lo era stata Stella e, presa la bambina, va via da Hell's Gulch in treno, tornandosene nell'Est. Sarah, per\u00f2, lo segue e gli dichiara il suo amore. I due, insieme alla piccola June, formeranno adesso una nuova famiglia felice.\nProduzione.\nIl film fu prodotto dalla Diando Film Corporation.\nDistribuzione.\nIl copyright del film, richiesto dalla Path\u00e9 Exchange, Inc., fu registrato il 7 maggio 1918 con il numero LU12371.&lt;br&gt;\nDistribuito dalla Path\u00e9 Exchange, il film usc\u00ec nelle sale cinematografiche degli Stati Uniti il 26 maggio 1918. Il 27 dicembre 1918, la Path\u00e9 Fr\u00e8res lo distribu\u00ec in Francia con il titolo \"Marie Osborne au far-west\". Il film, in seguito, venne rieditato in una versione ridotta in tre rulli di 900 metri che usc\u00ec negli Stati Uniti il 28 maggio 1922.\nConservazione.\nDella pellicola esistono ancora dei frammenti incompleti conservati negli archivi del BFI/National Film And Television Archive di Londra e agli Archives du Film du CNC di Bois d'Arcy."}
{"id": "4746575", "revid": "478814", "url": "https://it.wikipedia.org/wiki?curid=4746575", "title": "Hat Yai", "text": "Hat Yai (in lingua thai: \u0e2b\u0e32\u0e14\u0e43\u0e2b\u0e0d\u0e48, trascrizione IPA: , trascritta anche Haad Yai o Had Yai) \u00e8 una citt\u00e0 maggiore \"(thesaban nakhon)\" della Thailandia di abitanti, situata nel gruppo regionale della Thailandia del Sud nei pressi del confine con la Malaysia. Il suo territorio occupa una parte del Distretto di Hat Yai, in Provincia di Songkhla.\n\u00c8 il centro pi\u00f9 popolato della provincia e il quarto della Thailandia, ma il capoluogo provinciale \u00e8 il Distretto di Mueang Songkhla, dove si trova la citt\u00e0 di Songkhla. In ambito provinciale, Hat Yai \u00e8 il centro economico mentre Songkhla \u00e8 la capitale culturale e politica. Le due citt\u00e0 distano circa 20\u00a0km e formano l'area metropolitana di Hat Yai-Songkhla.\nGeografia fisica.\nClima.\nHat Yai ha un clima monsonico caldo e umido caratterizzato da due sole stagioni, quella delle piogge da maggio a dicembre e quella secca da gennaio ad aprile. In novembre pu\u00f2 succedere che piova quasi tutti i giorni, la media mensile pi\u00f9 alta delle precipitazioni \u00e8 di 294,9\u00a0mm a novembre e la pi\u00f9 bassa di 14,9\u00a0mm a febbraio. La media mensile delle temperature massime varia dai 29,4 gradi di dicembre ai 34,2 di marzo. La media delle minime varia dai 21,4 gradi di gennaio ai 23,8 di maggio.\nEtimologia.\nIl nome Hat Yai \u00e8 l'abbreviazione di \"Mahat Yai\", il grande \"mahat\" (in thai: \u0e21\u0e30\u0e2b\u0e32\u0e14), l' \"Artocarpus lacucha\", albero i cui frutti sono simili a quelli del \"jackfruit\"ed entrambi fanno parte del genere \"Artocarpus\".\nStoria.\nHat Yai era chiamata Khok Sa-Met Choon ed era un piccolo villaggio fino a quando fu costruita la ferrovia, che la fece diventare il principale nodo ferroviario della Thailandia meridionale. In origine, la linea proveniente da Songkhla si univa alla linea principale in localit\u00e0 Utapao, ma la zona era soggetta a inondazioni e nel 1922 la giunzione fu spostata a Khok Sa-Met Choon, dove a quel tempo vi erano solo 4 residenti. Fu grazie agli investimenti di Khun Nippat Chinnakorn (nome cinese \u8b1d\u67a2\u6cd7, Jia Gi Si), un immigrato cinese di etnia Hakka diventato il contraente generale per i lavori della ferrovia, e attorno allo snodo crebbe la citt\u00e0.\nNel 1928, Hat Yai ottenne lo \"status\" di \"comunit\u00e0\" (in thai: \"Chumchon\"), nel 1935 divenne un distretto sanitario \"(sukhaphiban)\" e la sua area era di 4,4\u00a0km\u00b2. Nel 1938 fu completato il palazzo municipale e nel 1949 Hat Yai fu dichiarata \"citt\u00e0 minore\" \"(thesaban mueang)\". In quegli anni, con il miglioramento della rete stradale e ferroviaria, \u00e8 diventata un importante centro di scambi commerciali con la Malesia.} Nel 1961, l'area comunale fu portata a 8\u00a0km\u00b2 e nel 1968 fu inaugurato il nuovo e pi\u00f9 grande municipio. Nel 1977 l'area comunale fu portata agli odierni 21\u00a0km\u00b2 e nel 1995 Hat Yai ottenne lo \"status\" di citt\u00e0 maggiore \"(thesaban nakhon)\", riservato alle municipalit\u00e0 thailandesi che superano i 50.000 abitanti e possiedono determinati requisiti finanziari.\nAttentati terroristici.\nCentro economico di primaria importanza, Hat Yai \u00e8 diventata bersaglio dei separatisti musulmani, particolarmente forti e radicati in questa zona del Paese. Il 3 aprile 2005, alcune bombe scoppiarono al locale Carrefour e all'Aeroporto internazionale di Hat Yai, facendo due vittime e dozzine di feriti. Il 16 settembre 2006, altre bombe hanno ucciso quattro persone e ne hanno ferite settanta; sebbene nessun gruppo abbia rivendicato la paternit\u00e0 dell'attentato, si ritiene che gli autori siano stati i separatisti musulmani.\nIl 31 marzo 2012, un'autobomba esplose al Lee Gardens Plaza Hotel, uccidendo cinque persone e ferendone centinaia. Secondo il Reale Esercito Thailandese, l'attentato fu opera di membri del gruppo separatista Barisan Revolusi Nasional.\nInfrastrutture e trasporti.\nFerrovie.\nLo snodo ferroviario di Hat Yai \u00e8 diventato il principale della linea meridionale della Ferrovia di Stato della Thailandia sin da quando \u00e8 stato costruito. La stazione cittadina serve 28 convogli al giorno, di cui 26 thailandesi e due malesi. La linea proveniente da Bangkok si sdoppia a Hat Yai e le due linee che si creano vanno verso la Malaysia, una lungo la costa orientale e una lungo la costa occidentale della penisola malese.\nStrade.\nParallele a tali linee ferroviarie corrono rispettivamente le autostrade asiatiche AH18 e AH2. Anche la stazione degli autobus cittadina \u00e8 il principale snodo del traffico nel meridione, vi partono autobus diretti nelle maggiori citt\u00e0 della Thailandia del Sud e in molte pi\u00f9 a nord, tra cui Bangkok e Nakhon Ratchasima. Diversi autobus sono diretti in Malesia, alcuni fino alla capitale Kuala Lumpur. Particolarmente efficienti e veloci sono i \"minivan\" adibiti al trasporto pubblico, che a loro volta raggiungono molte localit\u00e0 thai e malesi. I pi\u00f9 utilizzati mezzi di trasporto in citt\u00e0 sono i songthaew, i tuk-tuk e i mototaxi.\nAeroporto.\nL'Aeroporto internazionale di Hat Yai si trova 9\u00a0km a sud-ovest del centro cittadino e i suoi voli collegano la citt\u00e0 con diverse destinazioni nazionali e internazionali, tra cui Kuala Lumpur e Singapore. \u00c8 il quinto aeroporto pi\u00f9 trafficato del Paese; nel 2011 ha servito passeggeri.\nSociet\u00e0.\nEvoluzione demografica.\nNel 2020, la popolazione era di abitanti, che la rendono una citt\u00e0 maggiore \"(thesaban mueang)\" e la quarta pi\u00f9 popolata del Paese dopo Bangkok, Nonthaburi e Pak Kret, queste ultime situate nella Regione metropolitana di Bangkok. La maggior parte degli abitanti sono thai e musulmani di etnia malese, ma vi sono larghe fasce della popolazione di etnia cinese. La citt\u00e0 \u00e8 spesso affollata da malesi provenienti dalla vicina frontiera."}
{"id": "4746582", "revid": "278830", "url": "https://it.wikipedia.org/wiki?curid=4746582", "title": "Miss Italia 1975", "text": "Miss Italia 1975 si svolse per la prima volta a Martina Franca, dal 28 al 31 agosto 1975. Il concorso \u00e8 stato condotto da Enzo Mirigliani, che \u00e8 anche direttore artistico e organizzatore della manifestazione. Presidenti della giuria furono Corrado Mantoni e Gino Bramieri. Vincitrice di questa edizione fu la diciassettenne Livia Iannoni di Genova.\nConcorrenti.\n01) Maria Cimino (Miss Piemonte)\n02) Livia Iannoni (Miss Liguria)\n03) Anna Maria Cipriani (Miss Veneto)\n04) Marisa Sengalla (Miss Trentino Alto Adige)\n05) Adriana Coren (Miss Friuli Venezia Giulia)\n06) Manuela Croci (Miss Emilia)\n07) Silvana Lenzi (Miss Toscana)\n08) Nuccia Maliamacei (Miss Lazio)\n09) Rosy Minetti (Miss Roma)\n10) Lorenza Niro (Miss Marche)\n11) Silvana Giacometti (Miss Umbria)\n12) Antonietta Cannarsa (Miss Molise)\n13) Tiziana Stella (Miss Campania)\n14) Giuseppina D'Amento (Miss Lucania)\n15) Pia Mandolicchio (Miss Puglia)\n16) Mafalda Carcielli (Miss Calabria)\n17) Egidia Variasco (Miss Sicilia)\n18) Mara De Santis (Miss Sardegna)\n19) Flora Marangio (Miss Cinema Valle d'Aosta)\n20) Nadia Libralesso (Miss Cinema Veneto)\n21) Annalisa Ceschia (Miss Cinema Friuli Venezia Giulia)\n22) Ivana Masala (Miss Cinema Lombardia)\n23) Irene Lauri (Miss Cinema Emilia)\n24) Arianna Sirri \n25) Maria Pia Boriosi (Miss Cinema Umbria)\n26) Morena Seri (Miss Cinema Toscana)\n27) Angela D'Orso (Miss Cinema Lazio)\n28) Anna Staiano (Miss Cinema Campania)\n29) Patrizia Garganese (Miss Cinema Puglia)\n30) Tiziana Alessandrini (Miss Cinema Calabria)\n31) Giusy Arena (Miss Cinema Sicilia)\n32) Angela Verracchi (Miss Cinema Sardegna)\n33) Caty Bertini (Miss Eleganza Piemonte)\n34) Daniela Tolloy (Miss Eleganza Lombardia)\n35) Gloria Diemi (Miss Eleganza Lazio)\n36) Mara Dalema (Miss Eleganza Puglia)\n37) Silvana Gatto (Miss Eleganza Calabria)\n38) Bastianina Doporla (Miss Eleganza Sardegna)\n39) Maria Luisa Marini (Selezione Fotografica)\n40) Susanna Forgione (Selezione Fotografica)\n41) Gloria Alta (Selezione Fotografica)\n42) Anna Maria De Salvatore (Selezione Fotografica)\n43) Miriam Pavan (Selezione Fotografica)\n44) Patrizia Fiorini (Selezione Fotografica)\n45) Mirella Farmesini (Selezione Fotografica)\n46) Ileana Damelli (Selezione Fotografica)\n47) Sofia Cattelan (Selezione Fotografica)"}
{"id": "4746588", "revid": "599013", "url": "https://it.wikipedia.org/wiki?curid=4746588", "title": "The Old Maid's Baby", "text": ""}
{"id": "4746590", "revid": "767487", "url": "https://it.wikipedia.org/wiki?curid=4746590", "title": "The Old Maid's Baby (film 1919)", "text": "The Old Maid's Baby \u00e8 un film muto del 1919 diretto da William Bertram.\nTrama.\nChristine, che tutti chiamano Tiny, \u00e8 nata e vissuta in un circo dopo che sua madre \u00e8 scappata da casa per sposarsi con un clown. Adesso i suoi genitori lavorano ambedue nel circo e si esibiscono in un pericoloso esercizio con il paracadute. Tiny passa il tempo con il suo cagnolino zoppo e un elefante. Un giorno, il circo arriva nella citt\u00e0 natale della madre dove vive ancora sua sorella Sylvia. Durante il numero dei genitori di Tiny, il paracadute non si apre e loro restano uccisi. La bambina, disperata, pensa di uccidersi andando ad annegarsi. Ma viene salvata da Sylvia, la zia, e da Frank che vengono guidati fino a lei dal cane. Sylvia, che si occupa di matematica, ha scritto un libro che provoca la gelosia di un suo corteggiatore, il professor Caldwell. Tiny rivela alla zia che il professore vorrebbe distruggere il libro, tanto migliore di un testo che ha scritto lui. Sylvia, allora, lascia perdere l'infido pretendente e accetta invece la proposta di matrimonio del buon Franck.\nProduzione.\nIl film fu prodotto dalla Diando Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche degli Stati Uniti il 23 febbraio 1919 in una versione in cinque rulli. In Francia, venne distribuito il 14 gennaio 1921 dalla Path\u00e9 Consortium Cin\u00e9ma con il titolo \"Tomb\u00e9e du nid\" in una versione di 1.025 metri."}
{"id": "4746592", "revid": "486946", "url": "https://it.wikipedia.org/wiki?curid=4746592", "title": "Suore Missionarie di San Carlo Borromeo Scalabriniane per i Migranti", "text": ""}
{"id": "4746596", "revid": "256896", "url": "https://it.wikipedia.org/wiki?curid=4746596", "title": "Lega Navale Italiana", "text": ""}
{"id": "4746598", "revid": "339392", "url": "https://it.wikipedia.org/wiki?curid=4746598", "title": "INSEAN", "text": ""}
{"id": "4746603", "revid": "256896", "url": "https://it.wikipedia.org/wiki?curid=4746603", "title": "Centro internazionale radio medico", "text": ""}
{"id": "4746604", "revid": "256896", "url": "https://it.wikipedia.org/wiki?curid=4746604", "title": "Fondazione marittima Ammiraglio Michelagnoli", "text": ""}
{"id": "4746608", "revid": "86599", "url": "https://it.wikipedia.org/wiki?curid=4746608", "title": "Carope (disambigua)", "text": ""}
{"id": "4746611", "revid": "28592", "url": "https://it.wikipedia.org/wiki?curid=4746611", "title": "Valle del Fergana", "text": ""}
{"id": "4746612", "revid": "28592", "url": "https://it.wikipedia.org/wiki?curid=4746612", "title": "Ustjug", "text": ""}
{"id": "4746613", "revid": "486946", "url": "https://it.wikipedia.org/wiki?curid=4746613", "title": "Regno persiano", "text": ""}
{"id": "4746614", "revid": "28592", "url": "https://it.wikipedia.org/wiki?curid=4746614", "title": "Regno di Persia", "text": ""}
{"id": "4746615", "revid": "287204", "url": "https://it.wikipedia.org/wiki?curid=4746615", "title": "Depressione del Kuma-Manyc", "text": ""}
{"id": "4746616", "revid": "31789", "url": "https://it.wikipedia.org/wiki?curid=4746616", "title": "Depressione del Kuma Manyc", "text": ""}
{"id": "4746619", "revid": "28592", "url": "https://it.wikipedia.org/wiki?curid=4746619", "title": "Ninfomani", "text": ""}
{"id": "4746628", "revid": "767487", "url": "https://it.wikipedia.org/wiki?curid=4746628", "title": "Future Islands", "text": "I Future Islands sono un gruppo musicale synthpop di Baltimora, nel Maryland. La band \u00e8 composta da Gerrit Welmers (tastiere e programmazione), William Cashion (basso, chitarre acustiche ed elettriche) e Samuel T. Herring (testi e canto).\nStoria.\nIl gruppo si \u00e8 formato durante gli studi d'arte alla East Carolina University di Greenville, nella Carolina del Nord.\nNel 2006 hanno esordito con \"Little Advances\" e poi hanno pubblicato l'album d'esordio dal titolo \"Wave Like Home\" nell'estate 2008. \nIl secondo album \"In Evening Air\" \u00e8 stato registrato a Baltimora.\nNel 2009 il gruppo ha siglato un contratto con la Thrill Jockey e poi ha pubblicato il terzo disco, \"On the Water\" (2011). Nel 2014 il gruppo ha firmato per la 4AD che nel mese di marzo pubblicato \"Singles\".\nDiscografia.\nEP e singoli.\nCome Art Lord &amp; the Self-Portraits:"}
{"id": "4746634", "revid": "76963", "url": "https://it.wikipedia.org/wiki?curid=4746634", "title": "Vera Hatz", "text": "Biografia.\nSi \u00e8 laureata il 14 luglio 1951 all'Universit\u00e0 di Amburgo con una tesi sull'inizio della monetazione in Sassonia. Assieme a Peter Berghaus e a suo marito Gert Hatz appartiene, come allieva di Walter H\u00e4vernick alla scuola numismatica chiamata \"Hamburger Schule\".\nDal 16 luglio 1951 \u00e8 stata collaboratrice del Museum f\u00fcr Hamburgische Geschichte, e dal 1\u00ba novembre 1954 inizi\u00f2, presso la Numismatische Kommission der L\u00e4nder in der Bundesrepublik Deutschland, la sistemazione delle monete tedesche del X e XI secolo provenienti dai ritrovamenti monetari del periodo vichingo in Svezia. \nI risultati apparvero dal 1975 nel \"Corpus Nummorum Saeculorum IX-XI qui in Suecia reperti sunt\". Fondamentale la sua classificazione del Otto-Adelheid-Pfennige.\nAssieme al marito \u00e8 nel novero dei pi\u00f9 importanti numismatici del Medioevo, specialmente nell'ambito delle monete e della storia del denaro del X e XI secolo.\nNel 2003, assieme al marito Gert, le \u00e8 stata conferita la medaglia della Royal Numismatic Society."}
{"id": "4746635", "revid": "1728", "url": "https://it.wikipedia.org/wiki?curid=4746635", "title": "Vera Jammer", "text": ""}
{"id": "4746638", "revid": "767487", "url": "https://it.wikipedia.org/wiki?curid=4746638", "title": "Rub\u00e9n Morales", "text": "Carriera.\nClub.\nHa iniziato la carriera nel , sodalizio che lascia nel 2010 per giocare nel .\nNel 2013 viene ingaggiato dall'. Nel corso dello stesso anno passa all'.\nL'anno seguente viene ingaggiato dal . Con il club capitolino vince il Torneo Clausura 2014.\nDopo aver giocato nel e torna al Comunicaciones che lascer\u00e0 per giocare nel .\nNazionale.\nMilita nella nazionale di calcio del Guatemala, con cui partecipa alla CONCACAF Gold Cup 2015, non superando per\u00f2 la fase a gironi."}
{"id": "4746645", "revid": "1149807", "url": "https://it.wikipedia.org/wiki?curid=4746645", "title": "Leomon (Digimon Adventure)", "text": ""}
{"id": "4746650", "revid": "62473615", "url": "https://it.wikipedia.org/wiki?curid=4746650", "title": "J2S", "text": ""}
{"id": "4746651", "revid": "62473623", "url": "https://it.wikipedia.org/wiki?curid=4746651", "title": "Jimmy Two-Shoes", "text": ""}
{"id": "4746652", "revid": "293713", "url": "https://it.wikipedia.org/wiki?curid=4746652", "title": "Sport LT 1", "text": ""}
{"id": "4746653", "revid": "738436", "url": "https://it.wikipedia.org/wiki?curid=4746653", "title": "4 mondi", "text": ""}
{"id": "4746655", "revid": "293713", "url": "https://it.wikipedia.org/wiki?curid=4746655", "title": "Sport LT 2", "text": ""}
{"id": "4746656", "revid": "15756", "url": "https://it.wikipedia.org/wiki?curid=4746656", "title": "Ko\u0161arka\u0161ki klub Vizura Beograd", "text": "Il Ko\u0161arka\u0161ki klub Vizura Belgrado \u00e8 stata una societ\u00e0 cestistica avente sede a Belgrado, in Serbia.\nFondata nel 2003, tra il 2005 e il 2007, cambi\u00f2 nome in \"KK Vizura U\u0161\u0107e\" dopo la fusione con il \"K.K. U\u0161\u0107e\". Nel 2009 si fuse con il \"K.K. Mega Basket\" dando vita al KK Mega Vizura.\nDisputava il campionato serbo."}
{"id": "4746657", "revid": "1573940", "url": "https://it.wikipedia.org/wiki?curid=4746657", "title": "Troglohyphantes scientificus", "text": "Troglohyphantes scientificus \u00e8 un ragno appartenente alla famiglia Linyphiidae.\nEtimologia.\nIl nome proprio della specie deriva dall'aggettivo latino scientificus, cio\u00e8 \"analizzabile, che produce conoscenza, scientifico\" dato dal descrittore in quanto nella grotta di Villanova vennero rinvenuti tanti esemplari maschili da poter effettuare un completo e significativo studio scientifico.\nDescrizione.\nIl maschio ha una lunghezza totale di 3,60\u00a0mm; il cefalotorace \u00e8 lungo 1,58\u00a0mm e largo 1,28\u00a0mm. Le femmine hanno una lunghezza media di 4,03\u00a0mm; il cefalotorace \u00e8 lungo 1,68\u00a0mm e largo 1,34\nDistribuzione.\nLa specie \u00e8 stata rinvenuta in Slovenia, in localit\u00e0 poi divenuta territorio italiano: nei pressi della \"Nuova grotta di Villanova\", nel territorio comunale di Tarcento, localit\u00e0 friulana in provincia di Udine; e, in territorio sloveno, a \"Zadlaskz jama\" nei pressi di Tolmin, nell'Alta Carniola\nTassonomia.\nAl 2013 non sono note sottospecie e non sono stati esaminati nuovi esemplari dal 1987."}
{"id": "4746660", "revid": "196390", "url": "https://it.wikipedia.org/wiki?curid=4746660", "title": "Sport LT 3", "text": ""}
{"id": "4746661", "revid": "738436", "url": "https://it.wikipedia.org/wiki?curid=4746661", "title": "Scuole rabbiniche", "text": ""}
{"id": "4746664", "revid": "767487", "url": "https://it.wikipedia.org/wiki?curid=4746664", "title": "Ruben Morales", "text": "Carriera.\nMorales inizia la carriera agonistica nel Sud Am\u00e9rica, club con cui retrocede in cadetteria al termine della stagione 1972. Dopo aver giocato nel 1975 l'El Tanque, passa al Nacional con cui vince la Primera Divisi\u00f3n Uruguaya 1977.\nNel 1979 si trasferiesce negli Stati Uniti d'America per militare negli Houston Hurricane, societ\u00e0 con cui raggiunse, in entrambe le sue due stagioni di militanza, gli ottavi di finale della NASL.\nNel 1981 passa al Fort Lauderdale Strikers, con cui raggiunse, in entrambe le sue due stagioni di militanza, le semifinali della NASL.\nNel 1983 passa ai cileni del Santiago Wanderers e l'anno dopo all'Everton de Vi\u00f1a del Mar, con cui raggiunge il secondo posto finale della Primera Divisi\u00f3n 1985."}
{"id": "4746667", "revid": "767487", "url": "https://it.wikipedia.org/wiki?curid=4746667", "title": "Associazione Sportiva Bari 1961-1962", "text": "Questa pagina raccoglie le informazioni riguardanti l'Associazione Sportiva Bari nelle competizioni ufficiali della stagione 1961-1962.\nStagione.\nNella stagione 1961-1962 il Bari disput\u00f2 il decimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "4746668", "revid": "740411", "url": "https://it.wikipedia.org/wiki?curid=4746668", "title": "Municipalit\u00e0 locale di Moshaweng", "text": ""}
{"id": "4746669", "revid": "1573940", "url": "https://it.wikipedia.org/wiki?curid=4746669", "title": "Troglohyphantes sketi", "text": "Troglohyphantes sketi \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 stato dedicato al professor Boris Sket del dipartimento di biologia dell'Universit\u00e0 di Lubiana, collega della descrittrice, e rinvenitore dei primi esemplari della specie.\nDescrizione.\nI maschi hanno una lunghezza totale media di 2,88\u00a0mm; il cefalotorace \u00e8 lungo 1,34\u00a0mm e largo 1,15\u00a0mm. Le femmine hanno una lunghezza media di 2,78\u00a0mm; il cefalotorace \u00e8 lungo 1,15\u00a0mm e largo 0,95.\nDistribuzione.\nLa specie \u00e8 stata rinvenuta in Slovenia: nella localit\u00e0 di \"Jama v meznarjevi ogradi\", appartenente al comune di Lo\u017e, nella regione della Bassa Carniola; e nella localit\u00e0 di \"Svinjska jama\", nella frazione di Dolenje del comune di Aidussina\nTassonomia.\nAl 2013 non sono note sottospecie e non sono stati esaminati nuovi esemplari dal 1978."}
{"id": "4746675", "revid": "125824695", "url": "https://it.wikipedia.org/wiki?curid=4746675", "title": "Michael Frey", "text": "Carriera.\nClub.\nIl 12 maggio 2012, a 18 anni, debutta tra i professionisti con la maglia dello Young Boys contro il Thun, la squadra che lo aveva cresciuto calcisticamente. Viene successivamente messo al centro del progetto dal tecnico Ulrich Forte, tanto da essere nominato \"Miglior talento\" del campionato svizzero 2013.\nIl 1\u00ba settembre 2014, ultimo giorno di calciomercato, viene acquistato dal Lilla per sostituire Salomon Kalou, recentemente prelevato dall'Hertha Berlino. Col club francese firma un contratto quadriennale e debutta due settimane dopo nel match di campionato contro il Nantes. Il 1\u00ba novembre 2014 segna il suo primo gol con la maglia dei \"Dogues\" che apre le marcature nella sfida pareggiata 1-1 contro il Saint-\u00c9tienne. Il 17 gennaio 2015 allo Stade du Moustoir contro il Lorient subisce un grave infortunio (frattura della caviglia destra) che lo costringe a saltare la restante parte di stagione.\nDurante la sessione estiva del calciomercato 2015, Frey non supera le visite mediche col Nottingham Forest e, dopo sei mesi di inattivit\u00e0, il 26 gennaio 2016 si accorda per un prestito al Lucerna. Il 14 febbraio, tredici mesi dopo l'infortunio, scende di nuovo in campo nel match contro lo Zurigo. Col Lucerna Frey va a segno complessivamente tre volte in 16 partite.\nIl 29 giugno 2016 il giocatore rescinde definitivamente il contratto col Lilla e fa ritorno allo Young Boys. Dopo una stagione a Berna, conclusa col secondo posto in campionato dopo il Basilea, il 19 giugno 2017 si trasferisce allo Zurigo, con cui vince la Coppa Svizzera 2017-18.\nNell'estate 2018 firma un contratto quadriennale con i turchi del Fenerbah\u00e7e. Dopo una stagione altalenante, condita da 3 reti in 14 presenze, il 19 agosto 2019 viene prestato al Norimberga, club di seconda divisione tedesca.\nNazionale.\nSegna la sua prima rete con la Svizzera Under-21 a Pola il 14 novembre 2013 in occasione della partita valida per le qualificazioni all'Europeo 2015 contro la Croazia Under-21, siglando il momentaneo 1-0 (partita poi vinta per 2-0)."}
{"id": "4746679", "revid": "767487", "url": "https://it.wikipedia.org/wiki?curid=4746679", "title": "Atotech", "text": "Atotech \u00e8 una societ\u00e0 internazionale di prodotti chimici speciali, con sede principale a Berlino.\n\u00c8 stata fondata nel 1993, quando ELF Atochem incorpor\u00f2 la propria attivit\u00e0 M&amp;T Harshaw nella divisione galvanotecnica o di electroplating della societ\u00e0 Schering AG. Fornisce processi a base di specialit\u00e0 chimiche e impianti alle industrie di produzione di circuiti stampati, circuiti integrati e semiconduttori e alle industrie di finitura decorativa e tecnico funzionale delle superfici.\nOpera in pi\u00f9 di 40 paesi con siti produttivi di chimica e impianti in Germania, Repubblica Ceca, Slovenia, Spagna, Cina, Corea, Taiwan, Singapore, India, Giappone, USA, Canada, Messico e Brasile. Nel 2012, la societ\u00e0 impiegava complessivamente circa 4000 persone.\nStoria.\nAtotech deriva dalla societ\u00e0 Schering AG. Le radici della divisione galvanica o electroplating della societ\u00e0 Schering risalgono al 1895, quando Schering brevett\u00f2 un processo per dissolvere oro e argento con cianuro di potassio. Nel 1901, la divisione electroplating divent\u00f2 una realt\u00e0 operativa e produceva miscele di sali per lo stoccaggio e la conservazione di metalli, con la denominazione \"Trisalyt\".\nNel 1936 la divisione electroplating svilupp\u00f2 il primo bagno rapido (\"Copper Trisalyt Extra Rapid\") e anche il primo bagno a livello mondiale per depositi superficiali lucidi (\"Brilliant\"). Il successo di queste innovazioni determin\u00f2 lo stabilirsi del primo dipartimento dedicato alla costruzioni di impianti di elettrodeposizione.\nNel 1951, Schering AG diede inizio alla divisione electroplating a Feucht, dove ancora oggi Atotech ha il proprio principale stabilimento di produzione di impianti. Nel 1989, la divisione electroplating si trasfer\u00ec a Berlino in una nuova sede.\nNel 1993, Schering AG vende la propria divisione electroplating alla societ\u00e0 chimica francese ELF Atochem. ELF Atochem incorpora la propria attivit\u00e0 M&amp;T Harshaw nella divisione di elettrodeposizione galvanica di Schering AG e fonda la societ\u00e0 Atotech Deutschland GmbH. Dopo la fondazione di centri di produzione e fornitura di servizi in Germania, l'implementazione della rete di siti di produzione e servizi si \u00e8 estesa in altri paesi europei, in Asia e pi\u00f9 tardi nelle Americhe.\nLe attivit\u00e0 fondamentali di Atotech sono la finitura decorativa e tecnico-funzionale delle superfici, i circuiti stampati, l'assemblaggio di substrati e i settori complementari quali i materiali per elettronica e la tecnologia dei semiconduttori. A livello mondiale la societ\u00e0 fornisce sistemi produttivi integrati su misura per il cliente e servizio di assistenza locale ai propri clienti.\nProdotti.\nAtotech fornisce processi a base di prodotti chimici speciali e impianti per:"}
{"id": "4746681", "revid": "767487", "url": "https://it.wikipedia.org/wiki?curid=4746681", "title": "Unione Sportiva Catanzaro 1961-1962", "text": "Questa pagina raccoglie le informazioni riguardanti l'Unione Sportiva Catanzaro nelle competizioni ufficiali della stagione 1961-1962.\nStagione.\nNella stagione 1961-1962 il Catanzaro disputa il settimo campionato di Serie B della sua storia, un torneo che prevede tre promozioni e tre retrocessioni, con 34 punti si piazza in sedicesima posizione di classifica. Salgono in Serie A il Genoa con 54 punti che vince il campionato, il Napoli ed il Modena con 43 punti. Retrocedono il Prato e la Reggiana con 32 punti ed il Novara con 36 punti ma che deve scontare sei punti di penalizzazione per un illecito sportivo.\nIL Catanzaro raggiunge la salvezza proprio sul filo di lana, nell'ultima giornata di campionato gioca a Reggio Emilia, con la Reggiana un punto dietro ai giallorossi calabresi, il pareggio (0-0) permette di raggiungere l'obiettivo di mantenere la categoria, mors tua vita mea, mentre Catanzaro gioisce la Reggiana retrocede in Serie B. Il napoletano Gennaro Rambone con undici reti \u00e8 il bomber stagionale del Catanzaro, anche il centrocampista Osvaldo Bagnoli da un concreto contributo alla salvezza con sei reti. In Coppa Italia il Catanzaro fa molto bene, supera il primo turno ai rigori la Sambenedettese, al secondo turno sempre ai rigori il Bologna, negli ottavi di Finale supera il Catania (1-0), si ferma ai Quarti di Finale battuto (3-0) dal Mantova.\nOrganigramma societario.\nArea direttiva\nArea tecnica"}
{"id": "4746682", "revid": "580387", "url": "https://it.wikipedia.org/wiki?curid=4746682", "title": "Tre ragazzi per un bottino", "text": ""}
{"id": "4746688", "revid": "28592", "url": "https://it.wikipedia.org/wiki?curid=4746688", "title": "Manicomio di Charenton", "text": ""}
{"id": "4746689", "revid": "740411", "url": "https://it.wikipedia.org/wiki?curid=4746689", "title": "Municipalit\u00e0 distrettuale di Kgalagadi", "text": ""}
{"id": "4746697", "revid": "1342360", "url": "https://it.wikipedia.org/wiki?curid=4746697", "title": "Associazione Calcio Como 1961-1962", "text": "Questa pagina raccoglie le informazioni riguardanti l'Associazione Calcio Como nelle competizioni ufficiali della stagione 1961-1962.\nStagione.\nNella stagione 1961-1962 il Como disput\u00f2 il diciassettesimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "4746699", "revid": "1226", "url": "https://it.wikipedia.org/wiki?curid=4746699", "title": "Giambattista Bissone", "text": "Biografia.\nFiglio primogenito dello scultore Domenico, di cui fu allievo, e da cui apprese l'arte della scultura lignea e della lavorazione della creta. Si dedic\u00f2 principalmente alla produzione di crocifissi.\nSoleva dipingere, tanto da essere definito dallo storico dell'arte Raffaele Soprani, oltre che scultore, pittore. \nProfondo conoscitore dell'anatomia umana, la sua arte risent\u00ec delle influenze di Taddeo Carlone e del pittore fiammingo Anton van Dyck. \nSue opere sono conservate presso varie chiese genovesi.\nMor\u00ec nel 1657 a causa dell'epidemia di peste che colp\u00ec in quell'anno Genova."}
{"id": "4746702", "revid": "293377", "url": "https://it.wikipedia.org/wiki?curid=4746702", "title": "Giovanni Battista Bissone", "text": ""}
{"id": "4746703", "revid": "293377", "url": "https://it.wikipedia.org/wiki?curid=4746703", "title": "Giambattista Bissoni", "text": ""}
{"id": "4746706", "revid": "111768138", "url": "https://it.wikipedia.org/wiki?curid=4746706", "title": "Calandrone", "text": ""}
{"id": "4746709", "revid": "838137", "url": "https://it.wikipedia.org/wiki?curid=4746709", "title": "Prigione di Vincennes", "text": ""}
{"id": "4746710", "revid": "486946", "url": "https://it.wikipedia.org/wiki?curid=4746710", "title": "Teatro Italiano", "text": ""}
{"id": "4746721", "revid": "767487", "url": "https://it.wikipedia.org/wiki?curid=4746721", "title": "Smith il taciturno", "text": "Smith il taciturno (\"Whispering Smith\") \u00e8 un film del 1948 diretto da Leslie Fenton.\n\u00c8 un western statunitense con Alan Ladd, Robert Preston, Brenda Marshall, Donald Crisp e William Demarest. \u00c8 basato sul romanzo del 1906 \" Whispering Smith\" di Frank H. Spearman (gi\u00e0 riadattato per altri due film dell'epoca del muto e per una serie televisiva degli anni 60). Fu seguito da \"La morte colpisce a tradimento\" (\"Whispering Smith Hits London\") del 1952.\nProduzione.\nIl film, diretto da Leslie Fenton su una sceneggiatura di Frank Butler e Karl Kamb e un soggetto di Frank H. Spearman (autore del romanzo), fu prodotto da Mel Epstein per la Paramount Pictures e girato in California (nel Paramount Ranch ad Agoura, nei Paramount Studios a Hollywood e nei pressi della Sierra Railroad a Jamestown) da met\u00e0 aprile a met\u00e0 giugno 1947. Fu una delle prime produzioni cinematografiche ad usufruire di una intera cittadina del vecchio West adibita interamente allo scopo. La struttura copriva una superficie di cinque acri e conteneva al suo interno un lungo binario ferroviario. Uno dei consiglieri della produzione fu Herman H. Larsen, un ex dirigente della societ\u00e0 ferroviaria Union Pacific Railroad.\nDistribuzione.\nIl film fu distribuito con il titolo \"Whispering Smith\" negli Stati Uniti dal 9 dicembre 1948 al cinema dalla Paramount Pictures.\nAltre distribuzioni:\nCritica.\nSecondo il Morandini il film \u00e8 un \"piacevole western Paramount di ordinaria amministrazione\"caratterizzato da un'insolita, per il genere, storia investigativa ed ha un ruolo che sembra fatto su misura per Ladd."}
{"id": "4746726", "revid": "767487", "url": "https://it.wikipedia.org/wiki?curid=4746726", "title": "Travis Hamonic", "text": " Ha origini croate.\nCarriera.\nDopo aver giocato in WHL con le maglie di Moose Jaw Warriors e Brandon Wheat Kings, nel 2010 diventa professionista unendosi ai New York Islanders, che lo avevano selezionato al draft 2008 come 53\u00aascelta. Dopo un breve periodo in AHL con gli affiliati dei Bridgeport Sound Tigers, il 24 novembre 2010 debutt\u00f2 nell'incontro perso per 4-3 in overtime dalla sua squadra contro i Columbus Blue Jackets. Il 1\u00ba febbraio 2011 realizz\u00f2 la sua prima rete in NHL, nella gara contro gli Atlanta Thrashers.\nNelle sue prime due stagioni, Hamonic \u00e8 stato l'unico giocatore degli Islanders a chiudere il campionato con il plus/minus positivo.\nAl termine della stagione 2012-2013, in cui ha debuttato nei playoff NHL, ha firmato un nuovo contratto da 7 anni, a 27 milioni di dollari, con i newyorchesi."}
{"id": "4746728", "revid": "1283780", "url": "https://it.wikipedia.org/wiki?curid=4746728", "title": "Diidrogeno disolfito di magnesio", "text": "Il bisolfito di magnesio \u00e8 un sale acido, la cui formula molecolare \u00e8: Mg(HSO3)2. Viene principalmente utilizzato nella produzione enzimatica del Fruttosio."}
{"id": "4746734", "revid": "74801", "url": "https://it.wikipedia.org/wiki?curid=4746734", "title": "Springbok (Sudafrica)", "text": "Springbok \u00e8 una cittadina della provincia del Capo Settentrionale, in Sudafrica. \nInfrastrutture e trasporti.\nStrade.\nSpringbok \u00e8 raggiunta da molte strade regionali, tra cui la R354 (che la collega a Sutherland e Matjiesfontein) e la R355 (che la collega alla R46 e a Calvinia)."}
{"id": "4746741", "revid": "666668", "url": "https://it.wikipedia.org/wiki?curid=4746741", "title": "A.S.D. Forl\u00ec Calcio a Cinque", "text": ""}
{"id": "4746743", "revid": "110157", "url": "https://it.wikipedia.org/wiki?curid=4746743", "title": "La distruzione - Preludio al Cataclisma", "text": "La distruzione - Preludio al Cataclisma (\"The Shattering: Prelude to Cataclysm \") \u00e8 un romanzo fantasy di Christie Golden edito nell'ottobre 2010, ambientato nell'universo di \"Warcraft\" creato da Blizzard Entertainment. In Italia \u00e8 stato pubblicato nel novembre dello stesso anno.\nTrama.\nCronologicamente, la trama si colloca nel periodo immediatamente precedente il Cataclisma, e narra le vicende di un folto gruppo di personaggi, che s'intrecciano nel corso della storia.\nThrall, lo sciamano orco che \u00e8 a capo dell'Orda, si trova a fronteggiare due situazioni molto spinose: \"in primis\", il legame suo e degli altri sciamani con gli elementali \u00e8 diventato debole e fragile, indice di qualche problema crescente in Azeroth; in secondo luogo, crescono le ostilit\u00e0 con gli elfi della notte, portando ad uno stop dei commerci con loro, con conseguente calo delle provviste per gli orchi, che abitano nell'arida Durotar.\nAnche re Varian Wrynn di Stormwind \u00e8 al corrente delle continue scaramucce fra orchi ed elfi della notte, e sta considerando una soluzione aggressiva, contestatagli sia da Jaina Proudmoore che soprattutto da suo figlio Anduin. Il principe, stanco del rapporto teso con il padre, decide di passare del tempo ad Ironforge, presso il re dei nani Magni Bronzebeard.\nThrall decide di recarsi nelle Terre Esterne, presso gli sciamani degli orchi Mag'har, pensando che, avendo gi\u00e0 avuto a che fare con un cataclisma di proporzioni planetarie, essi sappiano come gestire una situazione come quella di Azeroth. Affida quindi la guida dell'Orda durante la sua assenza a Garrosh Hellscream, nonostante il parere contrario di tutti i suoi consiglieri, specialmente Cairne Bloodhoof, che considera l'impulsivit\u00e0 di Garrosh e il suo disprezzo per l'Alleanza deleteri per la situazione. A Draenor viene istruito dalla sciamana Aggra, con la quale nasce un rapporto di profonda amicizia.\nNel frattempo, sempre pi\u00f9 incendi, terremoti e altre catastrofi naturali flagellano i vari continenti; Anduin partecipa alle operazioni di soccorso alla distilleria di Kharanos (a Dun Morogh, poco distante da Forgiardente), distrutta in uno di tali eventi; l\u00ec perde la vita Aerin, una soldatessa nana con cui aveva stretto amicizia. Dopo ci\u00f2, re Magni decide di utilizzare delle tavolette di origine titanica rinvenute a Ulduar (nelle Cime Tempestose) per effettuare in rituale con lo scopo di comprendere la situazione. Il rituale, per\u00f2, non va come sperato e Magni viene trasformato in una statua di diamante, lasciando i nani senza un leader: Moira Thaurissan, l'unica figlia di Magni scomparsa da anni, ritorna ad Ironforge portando con s\u00e9 i nani Dark Iron, occupando la citt\u00e0 e impedendo a chiunque di lasciarla, Anduin incluso.\nContemporaneamente, dei druidi tauren ed elfi della notte si incontrano per cercare di alleviare le tensioni fra Orda e Alleanza; il raduno viene per\u00f2 attaccato da militanti del Martello del Crepuscolo camuffati da agenti dell'Orda, che sterminano i druidi; Hamuul Runetotem, unico superstite per miracolo, informa Cairne della cosa e l'anziano capo tauren, credendo che il mandante sia Garrosh, lo sfida ad un \"mak'gora\", un duello in cui vince chi riesce ad uccidere l'avversario. Magatha Grimtotem, cogliendo l'attimo, avvelena l'ascia di Garrosh assicurandosi cos\u00ec la morte di Cairne. Non appena ci\u00f2 avviene, d\u00e0 ordine ai suoi seguaci di assassinare nella notte tutti i tauren che pi\u00f9 supportavano Cairne; suo figlio, Baine, viene avvertito da un Grimtotem leale a Cairne, Stormsong, e riesce a fuggire, riparando a Theramore da Jaina Proudmoore.\nAnduin riesce a fuggire da Ironforge utilizzando una \"pietra del cuore\" lasciatagli da Jaina, e arriva anche lui a Theramore. Qui incontra Baine, stringendo amicizia con lui, e apprende da Jaina che suo padre \u00e8 partito con una squadra di assassini per infiltrarsi ad Ironforge e uccidere Moira e i Dark Iron. Ritornato di fretta ad Ironforge, ferma suo padre proprio prima che tagli la gola alla principessa, convincendolo che cos\u00ec non avrebbe fatto altro che gettare i nani in uno scompiglio ancora peggiore. Varian decreta allora la formazione del Concilio dei Tre Martelli, composto dai leader dei tre clan nanici, per governare su Ironforge.\nCon il supporto di Jaina, dei goblin del cartello Steamwheedle e di molti membri dell'Orda, Baine mette sotto assedio Picco del Tuono e riesce a riconquistarla, ed esilia Magatha e i suoi lealisti, permettendo tuttavia di restare ai Grimtotem che avessero accettato di seguirlo. Dopo un confronto con Garrosh nei Millepicchi, in cui l'orco si proclama innocente per la morte di Cairne e si dichiara disonorato per aver vinto - involontariamente - con l'inganno, Baine riconferma la lealt\u00e0 dei tauren all'Orda.\nIl romanzo si chiude con il ritorno di Thrall ad Azeroth con Aggra, che \u00e8 divenuta la sua compagna, e i due presenziano a funerale di Cairne. Poco dopo, il Cataclisma colpisce il pianeta."}
{"id": "4746744", "revid": "729019", "url": "https://it.wikipedia.org/wiki?curid=4746744", "title": "La cresta dell'onda", "text": "La cresta dell'onda (\"Bleeding Edge\") \u00e8 l'ottavo romanzo pubblicato da Thomas Pynchon, apparso negli USA il 17 settembre 2013; l'edizione in italiano \u00e8 del 2014 presso Einaudi, nella traduzione di Massimo Bocchiola.\nTrama.\nNew York City, 21 marzo 2001. Maxine Tarnow, titolare di un'agenzia di investigazioni su frodi fiscali, riceve la visita del regista Reg Despard, incontrato durante una crociera nel periodo in cui lei si separava dal marito; l'uomo la incarica di indagare su una societ\u00e0 di sicurezza informatica chiamata hashslingrz che l'ha ingaggiato per un documentario pubblicitario. Maxine, madre di due bambini, appartiene alla borghesia ebrea dell'Upper West Side, ma non \u00e8 praticante; all'uscita da scuola insieme ai figli Otis e Ziggy, porta a casa con s\u00e9 la piccola Fiona. I genitori, Vyrva e Justin, sono vicini di casa, immigrati dalla Silicon Valley per lavorare nel distretto hi-tech di New York. Justin ha sviluppato insieme al socio Lucas un software chiamato DeepArcher, ancora in fase beta-test, una sorta di second life che permette di viaggiare tramite un avatar in un mondo di realt\u00e0 virtuale. Maxine \u00e8 impressionata dal realismo e dalla risoluzione grafica di questo ambiente all'apparenza vastissimo.\nAnalizzando i bilanci di hashslingrz, Maxine rileva somme che sembrano spese senza criterio. Per esempio si \u00e8 continuato a pagare fatture a una ditta denominata hwaahwgh.com anche dopo che \u00e8 fallita. Durante un sopralluogo alla sede di questa azienda, Maxine trova negli uffici abbandonati una giovane che scarica illegalmente software. Si chiama Driscoll Padgett, lavorava per hwaahwgh.com e non ha una buona opinione n\u00e9 di hashlingrz n\u00e9 del suo A.D. Gabriel Ice: si vociferano storie di favolosi party con ragazze nude e affari anomali con paesi arabi. Maxine la invita a prendere un caff\u00e8, nel locale si sentono osservate da due uomini che all'uscita pedinano Maxine fino nella metropolitana.\nSi rif\u00e0 vivo Reg Despard con novit\u00e0; Eric, la sua talpa all'interno di hashslingrz, gli ha rivelato il sistema con cui Gabriel Ice ha trasferito soldi all'estero senza incappare nei controlli bancari: si chiama hawala, esteso in Africa e Medio Oriente, funziona sulla fiducia degli intermediari. Reg le racconta che mentre si aggirava nella sede di hashslingrz con la sua telecamera \u00e8 capitato in una stanza piena di computer su cui lavoravano degli arabi. Immediatamente convocato da Gabriel Ice, gli \u00e8 stato detto che avrebbe dovuto consegnare eventuale materiale filmato nella stanza; Reg ha mentito negando di avere effettuato riprese. Adesso per\u00f2 Eric \u00e8 diventato paranoico, non vuole pi\u00f9 incontrare Reg se non nell'anonimato del web.\nHorst Loeffler, ex marito di Maxine, passa a trovare i figli e annuncia che si fermer\u00e0 a lavorare a New York, ha gi\u00e0 preso un ufficio in una delle torri del WTC.\nMaxine viene abbordata da un agente federale di nome Nicholas Windust, un tipo molto attraente sulla cinquantina, al corrente del suo interesse professionale per hashslingrz: secondo lui Avram, marito di sua sorella Brooke Tarnow, sarebbe un sayanim, un agente dormiente del Mossad, i servizi segreti israeliani. La notte, Maxine ha un sogno violentemente erotico, protagonisti lei e Nicholas Windust.\nUn corriere consegna a Maxine una chiavetta USB anonima che contiene copia del dossier FBI di Nicholas Windust, il quale sarebbe uno di quegli agenti che intervengono all'estero per garantire gli interessi americani: nel suo curriculum c'\u00e8 anche un passaggio in Argentina durante la dittatura, e chiss\u00e0 in quante morti illegali \u00e8 compromesso.\nMaxine viene a sapere dal figlio Ziggy che nella sua scuola \u00e8 venuta a parlare una storica attivista della sinistra che lei ha conosciuto almeno 15 anni prima: \u00e8 March Kelleher, la suocera di Gabriel Ice, odiato genero che le ha portato via la figlia Tallis che non vede da anni. Maxine avvicina la donna e ne ottiene la conferma dei sospetti di irregolarit\u00e0 intorno ai pagamenti fantasma di hashslingrz. Secondo March Kelleher, il genero Gabriel Ice \u00e8 coinvolto con la Sicurezza USA, in particolare nel governativo Progetto Montauk, concentrato di tutta la paranoica mitologia complottistica dell'amministrazione USA, dai viaggi nel tempo agli extraterrestri. Dietro sua richiesta, Maxine incontra Tallis, che odia la madre perch\u00e9 non perde occasione di attaccare sul suo blog hashslingrz e suo marito Gabriel Ice.\nHorst e i ragazzi partono per una vacanza a Chicago; Maxine riceve una telefonata da Gabriel Ice, il quale sa che si \u00e8 incontrata con la moglie. Sostiene che il blog della suocera lo mette in cattiva luce, e la incarica di fare da tramite per convincerla a desistere. Maxine conosce il russo Igor Da\u0161kov, rappresentante di qualche cartello di oligarchi, al quale consiglia un investimento azionario che gli fa guadagnare una montagna di soldi. Riceve poi una videocassetta anonima che mostra Vip Epperdew, incontrato in una precedente indagine, in una casa di Hamptons, all'estremit\u00e0 orientale di Long Island, dove Ice possiede una casa vacanze. Decisa a capire cosa significhi, vi si reca in auto e scopre che un incendio ha distrutto la casa di Epperdew. Maxine entra nella casa estiva di Gabriel Ice, che come d'abitudine da queste parti non \u00e8 chiusa a chiave, e scopre un passaggio segreto; sembra che il corridoio si diriga verso gli edifici del vecchio Progetto Montauk, ma Maxine torna indietro inorridita perch\u00e9 scorge qualcosa di inumano aggirarsi nei locali.\nUno dei software di ricerca di Maxine mostra che una parte dei pagamenti da hashslingrz \u00e8 stata distolta a proprio favore da un collaboratore di nome Lester Traipse. Lo contatta, e l'uomo le chiede di fare da tramite tra lui e Gabriel Ice per dichiararsi disposto a restituire tutto. Pochi giorni dopo Maxine sente alla radio che Lester Traipse \u00e8 morto suicida. Assume un professionista, Conkling Speedwell, specialista nel seguire tracce olfattive; si recano insieme alla piscina del Deseret Building dove \u00e8 stato rinvenuto il cadavere. Conkling annusa un profumo molto raro, una colonia da uomo chiamata 9:30.\nMaxine si mette sulle tracce di Eric, la \u201ctalpa\u201d di Reg Despard che sembra scomparso. Ha soltanto una sua foto e alcuni indizi che conducono al night \u201cJoie de Beavre\u201d. Il proprietario le dice che deve cercarselo da sola e la invita a salire sul palco: Maxine, che ha imparato qualche movimento in palestra, si lancia in topless nella pole dance e individua Eric; si offre di accompagnarlo a casa e dato che il ragazzo \u00e8 un feticista dei piedi si presta a procurargli un orgasmo appoggiandoglieli in grembo. Poi ottieneche Eric la guidi in avatar in un ambiente virtuale che ha tutta l'apparenza di una delle stanze visitate nel corridoio sotto casa Ice a Montauk. Un avatar misterioso li accoglie, raccontando loro una bizzarra storia di viaggiatori nel tempo, bambini rapiti e costretti a arruolarsi come agenti per missioni segrete di qualche agenzia federale.\nNicholas Windust invita a pranzo Maxine, che subisce il suo fascino, poi le d\u00e0 appuntamento in un appartamento disabitato e la scopa senza tanti complimenti. Le consegna un dossier di documenti su suo cognato Avram, dal quale risulta che Gabriel Ice sarebbe ebreo e finanzierebbe al tempo stesso il terrorismo con milioni di dollari. Lei mostra l'incartamento a Conkling il quale annusa il profumo 9:30: Windust \u00e8 implicato nella morte di Lester Traipse.\nNella buca delle lettere di Maxine c'\u00e8 l'immancabile DVD anonimo, che stavolta \u00e8 davvero sconvolgente: sul tetto di palazzo di Manhattan si vedono due uomini con un lanciarazzi antiaereo Stinger che parlano con un inglese senza accento. Maxine riconosce lo stile di Reg, e capisce che la cosa \u00e8 troppo grossa per lei: mostra il filmato a March chiedendole di metterlo online sul proprio blog. Convinte di riconoscere il tetto del Deseret Building, le due donne vi si recano insieme e rinvengono un coperchio con una scritta in arabo: mostrato a un esperto, si rivela essere il tappo del circuito di raffreddamento di un lanciarazzi.\nI figli di Maxine tornano a casa dalla vacanza con Horst, il quale chiede all'ex moglie di fermarsi qualche tempo da lei; l'uomo nota un'anomala impennata nelle vendite dei diritti di opzione su azioni American Airlines, come la settimana precedente \u00e8 successo sulle United Airlines. Pochi giorni dopo (l'11 settembre 2001) Maxine, come tutti gli americani, segue allibita le notizie dell'attacco aereo al WTC. I figli sono preoccupati perch\u00e9 il padre non si fa sentire, ma \u00e8 impossibile mettersi in comunicazione con chiunque. Il blog di March Kelleher d\u00e0 la colpa dell'attacco all'Amministrazione USA, paragonandolo all'incendio del Reichstag che offr\u00ec il destro a Hitler per la repressione anticomunista; \u00e8 dell'opinione che i lanciarazzi nel filmato di Reg fossero una sorta di \"assicurazione anti-compassione\", pronti per abbattere gli aerei nel caso in cui i piloti arabi non se la sentissero di portare a termine il loro suicidio mediatico. Horst torna a casa: dopo l'attacco era fuggito imbarcandosi sui battelli come molti abitanti di Manhattan, e si era trovato in un motel del New Jersey senza riuscire a mettersi in contatto. Sostiene che nei giorni precedenti si sono verificate vendite anomale di azioni dei proprietari dei grattacieli WTC.\n\u00c8 trascorso un mese dall'attacco. New York \u00e8 sotto choc, in preda all'isteria anti-islamica, si prepara alla Guerra al terrorismo di Bush. Shawn, il guru di Maxine, individua un parallelo tra l'abbattimento dei buddha gemelli di Bamiyan da parte dei talebani e la distruzione delle torri gemelle; \u00e8 convinto che il sia il momento pi\u00f9 opportuno per ripensare la questione dello sviluppo insostenibile della societ\u00e0 occidentale, e il disprezzo con cui il capitalismo tratta il pianeta e le altre culture. Reg si fa vivo per telefono da Seattle e si dichiara d'accordo per la pubblicazione del suo video sul blog di March Kelleher. Maxine torna nel mondo di DeepArcher, che trova stranamente affollato di avatar. Vi incontra quello di Lucas, il socio di Justin, che le confida di aver sorpreso una sera un loro ex socio a colloquio con Gabriel Ice, intenzionato a acquistare il source code di Deep Archer. Vyrva le confessa di avere da mesi una relazione con Gabriel Ice.\nNotte di Halloween, i figli di Maxine partecipano a una festa al Deseret (secondo Reg, propriet\u00e0 di Gabriel Ice), dove lei incontra Mi\u0161a e Gri\u0161a, le guardie del corpo di Igor Da\u0161kov; i due, che si sono infiltrati in DeepArcher durante i giorni intorno all'11 settembre, sostengono che il software sia in evoluzione. Lester Traipse sarebbe stato ucciso perch\u00e9 aveva visto troppo, e avrebbe confidato a Igor prima di morire \u201cLa sola scelta che mi rimane \u00e8 Deep Archer\u201d.\nMarch pubblica il video di Reg, e Windust cade improvvisamente in disgrazia: tutte le sue carte di credito sono bloccate, \u00e8 costretto a fuggire chiedendo un prestito a Maxine. Quando lo incontra per dargli del denaro, qualcuno spara loro addosso con un fucile automatico.\nDopo Natale, Maxine torna in Deep Archer e incontra l'avatar di Nicholas Windust che le dice di trovarsi a Washington e chiede di nuovo un prestito. Lei si reca all'appuntamento, ma lo trova morto stecchito; dallo stato di decomposizione capisce che doveva gi\u00e0 essere defunto quando parlava con il suo avatar in DeepArcher. Si reca a trovare i genitori e in preda allo sconforto confessa al padre che un uomo con cui ha avuto una relazione \u00e8 appena morto. Il padre non ha alcuna fiducia in Internet. La rete non porta alla libert\u00e0 ma al controllo totale.\nMaxine nota che il dossier su Windust che ha scaricato sul proprio computer si aggiorna automaticamente con nuovi dettagli, e sospetta che avvenga tramite Deep Archer; scende nel web e incontra un avatar che si spaccia per Lester Traipse; a questo punto sospetta che anche dall'aldil\u00e0 si abbia accesso alla rete, e che il recente aumento di avatar sia dovuto ai \u201cfantasmi\u201d dei morti nell'attentato dell'11 settembre. La barriera fra il reale e il virtuale si fa sempre pi\u00f9 sottile.\nMaxine incontra in metropolitana Xiomara, la prima moglie guatemalteca di Windust, venuta a restituire i soldi che gli aveva prestato. Le racconta di come l'abbia amato malgrado sapesse che era uno dei torturatori americani, e di come lui l'abbia aiutata a fuggire dal Guatemala per lasciarla subito dopo. La donna \u00e8 convinta che Windust sia finito nell'inferno indio, Xibalba.\nMaxine e Tallis vengono rapite da Mi\u0161a e Gri\u0161a, intenzionati a chiedere il riscatto a Ice che odiano perch\u00e9 compromesso con i servizi segreti, ma le liberano quando vengono a sapere della separazione di Gabriel Ice dalla moglie. I due sostengono che Lester \u00e8 stato ucciso perch\u00e9 aiutava Igor a inviare alla resistenza cecena i soldi dirottati dai fondi hashslingrz. Maxine torna a casa, Horst \u00e8 molto preoccupato per la sua scomparsa, i due si riconciliano e vanno a letto insieme.\nNel capitolo finale, Maxine incontra Tallis e March in un tentativo di riconciliazione tra madre e figlia. Improvvisamente sopraggiunge Gabriel Ice, che minaccia la moglie finch\u00e9 Maxine interviene con la pistola che da quando ha iniziato questa indagine tiene con s\u00e9, e lo costringe a allontanarsi.\nAnalisi critica.\nAlla sua uscita negli USA per l'editore Penguin Press, il romanzo ha avuto un'accoglienza generalmente positiva. In occasione della pubblicazione del precedente Vizio di forma, una parte della critica parl\u00f2 di una \u201csvolta noir\u201d nella narrativa del massimo autore del postmoderno americano, auspicata soprattutto dai suoi colleghi di scrittura, convinti che la letteratura d'indagine rappresenti il veicolo migliore per una critica della societ\u00e0 contemporanea.\u201d\nAnche \u201cLa cresta dell'onda\u201d assume l'apparenza di un romanzo noir: c'\u00e8 una detective specializzata nel certificare frodi fiscali coinvolta in prima persona in una indagine che di capitolo in capitolo si allarga a dismisura, si ramifica e coinvolge sempre pi\u00f9 personaggi; nell'opera di Pynchon esiste gi\u00e0 un precedente, il suo secondo romanzo L'incanto del lotto 49 (anzi, \u201cun racconto trattato come un romanzo\u201d) nel quale una giovane donna di nome Oedipa Maas deve accertare nella California degli anni sessanta la consistenza ereditaria di un suo ex fidanzato. Per Maxine come per Oedipa, la ricerca si trasforma in un incubo per il sospetto di un complotto cos\u00ec vasto da rendere impossibile definirne i confini. Realt\u00e0 e immaginazione si mescolano in una commistione paranoica che \u00e8 alla base della narrativa di Pynchon.\nNel caso della protagonista di \u201cLa cresta dell'onda\u201d per\u00f2 le verit\u00e0 sfiorate da Maxine Tarnow sono la punta dell'iceberg di una cospirazione ambientata nel momento fondativo della grande paranoia americana di inizio millennio: quella mitologia di intrighi nata intorno agli attentati dell'11 settembre 2001 che sembrerebbe un esplicito invito alla scrittura per un autore come Pynchon.\nAll'autore non interessa per\u00f2 descrivere la costruzione di un complotto terroristico, ma l'edificazione di un controllo paranoico che viola i diritti dell'individuo. Nel romanzo, si suggerisce che il governo federale allunghi i suoi tentacoli fino all'attentato al WTC, quel buco nella storia americana che favorisce la trasformazione del \u201ctardo capitalismo\u201d in un \u201cracket piramidale su scala globale\u201d.\nIn inglese il titolo originale 'bleeding edge' \u00e8 una metafora che indica una tecnologia cos\u00ec avanzata da risultare potenzialmente pericolosa per l'utilizzatore. \u00c8 derivata da \"cutting edge\" e \"leading edge\", entrambe metafore per \u201call'avanguardia\u201d, paragonabili alle espressioni italiane \"sulla cresta dell'onda\" o \"di punta\", ma \"bleeding\" (sanguinante) sta a indicare il pericolo intrinseco in una tecnologia troppo recente.\nL'incanto del lotto 49 era ambientato in California, durante quello che Pynchon considera il 'periodo d'oro' dell'unica utopia americana, il movimento hippie. Ma dagli anni novanta lo scrittore \u00e8 tornato a vivere nell'Upper West Side, nella natia New York (per la precisione, \u00e8 nato nella vicina Glen Cove sull'isola di Long Island nel 1937), e qui si trovava nei giorni dell'evento che ha giustificato la nascita del Nuovo Ordine tecno-politico, lo stato di sorveglianza poliziesca permanente.\nIl romanzo inizia il 21 marzo 2001, l'equinozio di primavera dell'anno Uno del terzo millennio dell'era volgare, e in Thomas Pynchon questo non pu\u00f2 essere casuale, considerato il valore narrativo-simbolico che attribuisce alle date del calendario\nLa questione rilevante, a proposito della scrittura di Thomas Pynchon cos\u00ec come si presenta oggi, \u00e8 se risulti efficace nel catturare un presente \u201catomizzato, paranoico, infantile e ossessivo\u201d senza diventare a sua volta atomizzata, paranoica, infantile e ossessiva. Questo romanzo sembra centrare il segno perch\u00e9 a differenza degli scrittori suoi contemporanei, e in spregio alla sua inclusione nella \u201csystems novel\u201d, il punto di partenza di Pynchon non \u00e8 una concezione del mondo bens\u00ec un caos di \u201cdetriti di cultura pop, arte e scienza\u201d.\nIl critico letterario inglese Christine Brooke-Rose ha individuato a proposito di Salman Rushdie una categoria narrativa che sembrerebbe adattarsi bene a Thomas Pynchon: la \"palimpsest history\",\nuna narrazione polifonica dei \u201cnuovi miti storici\u201d che contiene anche la contestualizzazione e l'esegesi di questi miti stessi. In questa ipotesi. Il \"noir\" sarebbe solo un guscio esterno che Pynchon adotta per comodit\u00e0, perch\u00e9 a differenza del genere \u201cgiallo\u201d, qui non si prevede una 'soluzione' del caso, e risulta ammissibile anche la non-ricomposizione dell'ordine primigenio. Grandemente influenzato dalla fisica del XX secolo (teoria della relativit\u00e0 e meccanica quantistica), Pynchon ha sempre disdegnato un rapporto narrativo causa-effetto, e le intenzioni dei personaggi spesso giocano un ruolo marginale nel loro destino all'interno del \"plot\".\nA partire da questa contiguit\u00e0 tra Thomas Pynchon e la quantistica, il critico David Auerbach individua in un intervento molto approfondito e documentato su \"The American Reader\" un principio di Decoerenza nella struttura dei suoi romanzi, con chiaro riferimento alla decoerenza quantistica. Si tratta di una scena madre, un punto di svolta che interviene alla lunghezza di due terzi nel testo, e che sostituirebbe il climax narrativo, assente in Pynchon. Per esempio, in Contro il giorno la Decoerenza sarebbe rappresentata dall'evento di Tunguska.\nIn \u201cLa cresta dell'onda\u201d l'evento-Decoerenza \u00e8 naturalmente l'attacco dell'11 settembre 2001 al WTC: \u00e8 in questo momento che la conoscenza collettiva, bench\u00e9 contraddittoria e inconsistente, collassa nell'ambiente circostante: non per nulla i numeri randomizzati che DeepArcher reperisce nel web per rendere inaccessibili le chiavi di accesso improvvisamente perdono la casualit\u00e0 nell'imminenza dell'evento-Decoerenza, in ossequio al progetto Coscienza Globale dell'Universit\u00e0 di Princeton."}
{"id": "4746746", "revid": "697352", "url": "https://it.wikipedia.org/wiki?curid=4746746", "title": "Sebasti\u00e1n Lelio", "text": "Biografia.\nIl padre del regista \u00e8 un architetto argentino, mentre la madre \u00e8 una ballerina cilena. Si \u00e8 trasferito in Cile nel 1976, dove successivamente si laure\u00f2 presso la scuola del cinema del Cile."}
{"id": "4746761", "revid": "466539", "url": "https://it.wikipedia.org/wiki?curid=4746761", "title": "Trude Beiser", "text": " In seguito al matrimonio assunse anche il cognome del coniuge e per questo motivo \u00e8 indicata anche come Trude Beiser-Jochum o Trude Jochum-Beiser.\nAtleta di spicco della nazionale austriaca tra gli anni 1940 e 1950, fu la prima sciatrice capace di vincere due medaglie nello sci alpino ai Giochi olimpici. Nel suo palmar\u00e8s vanta fra l'altro due titoli olimpici (nella combinata a e nella discesa libera a ) e uno iridato (nella discesa libera ad Aspen 1950).\nBiografia.\nTrude Beiser entr\u00f2 far parte della nazionale austriaca al termine della Seconda guerra mondiale e vinse le sue prima gare internazionali nel 1947. L'anno dopo esord\u00ec ai Giochi olimpici invernali: a vinse una medaglia in entrambe le gare disputate, l'oro nella combinata e l'argento nella discesa libera, divenendo cos\u00ec la prima atleta capace di vincere due medaglie nello sci alpino ai Giochi olimpici.\nSubito dopo le Olimpiadi di Sankt Moritz la Beiser si ritir\u00f2 dalle gare, si spos\u00f2 ed ebbe un figlio; torn\u00f2 alle competizioni in occasione dei Mondiali di Aspen 1950, dove conquist\u00f2 la medaglia d'oro nella discesa libera e quella d'argento nello slalom gigante. Due anni dopo ai VI Giochi olimpici invernali di vinse la medaglia d'oro nella discesa libera e si classific\u00f2 11\u00aa nello slalom gigante e 8\u00aa nello slalom speciale."}
{"id": "4746763", "revid": "124123", "url": "https://it.wikipedia.org/wiki?curid=4746763", "title": "Maurice Lorrain", "text": " Approfond\u00ec gli studi sulla paraparesi spastica ereditaria, scoperta da Adolph Str\u00fcmpell nel 1883, e pertanto chiamata anche malattia di Strumpell-Lorrain."}
{"id": "4746766", "revid": "123890518", "url": "https://it.wikipedia.org/wiki?curid=4746766", "title": "Amo l'estate", "text": "Amo l'estate \u00e8 un album di Nino D'Angelo, pubblicato nel 1990.\nIl disco.\nProdotto da Enzo Malepasso sotto etichetta \"Dischi Ricordi\".\u00c8 un album dove vi \u00e8 la collaborazione di grandi autori. Antonio Annona su tutti che ne cura anche gli arrangiamenti. Vi \u00e8 ancora una collaborazione con Gigi D'Alessio che scrive la musica di \"Non batte il cuore\". C'\u00e8 anche il ritorno di Antonio Casaburi (paroliere di tanti successi di D'Angelo),che collabora in \"Ormaje si'a mia\".Altri autori che partecipano sono i grandi V.Annona,B.Gallo, G.Naretti e P.Colonna."}
{"id": "4746767", "revid": "1543377", "url": "https://it.wikipedia.org/wiki?curid=4746767", "title": "Paulina Garc\u00eda", "text": "Al Festival di Berlino del 2013 ha vinto l'Orso d'argento come migliore attrice per l'interpretazione di Gloria nell'omonimo film, del regista Sebasti\u00e1n Lelio.\nBiografia e carriera.\nNata a Santiago del Cile, Paulina Garc\u00eca ha studiato recitazione alla Pontificia Universit\u00e0 Cattolica del Cile, dove si \u00e8 laureata in arti teatrali e successivamente diplomata in regia teatrale e sceneggiatura. La Garc\u00eca debutt\u00f2 al teatro dell'Universit\u00e0 Cattolica nel 1983, con \"\u00bfD\u00f3nde estar\u00e1 la Jeanette? (Dove sar\u00e0 Jeanette?) \"di Luis Rivano, per cui ella ricevette un APES Award alla Miglior Attrice. Da allora, l'attrice ha interpretato oltre trenta produzioni di autori quali In\u00e9s Margarita Stranger, Cechov ed Euripide. L'anno successivo al debutto, Paulina apparve in televisione prendendo parte alla serie televisiva \"Los t\u00edteres\".\nLa prima opera che diresse fu \"El continente negro\" di Marco Antonio de la Parra, per la cui ottima regia ottenne una seconda nomination agli APES Award come Miglior Regista nel 1996. Un finanziamento dal FONDART (Fondo Nacional de Desarrollo Cultural de las Artes), le permise di finanziare produzioni come \"Lucrecia y Judith \"o\" Look Back in Anger\" di John Osborne. Per il suo grande talento ebbe inoltre l'occasione di lavorare come regista per ben tre volte a festival teatrali nazionali, operando alla regia di opere firmate da autori quali Alberto Fuguet e Celeste G\u00f3mez.\nPaulina Garc\u00eca insegn\u00f2 inoltre recitazione al dipartimento teatrale dell'Universit\u00e0 del Cile, alla scuola Fernando Gonz\u00e0lez, all'Universit\u00e0 delle Arti, Scienze e Comunicazioni, nonch\u00e9 all'Universit\u00e0 per lo Sviluppo. Tra il 1997 e il 2001, fond\u00f2 e form\u00f2 una parte dell'ADT (Asociaci\u00f3n de Directores de Teatro). Per la notevole interpretazione televisiva di Raquel in \"C\u00e1rcel de Mujeres\" Paulina ottenne un secondo APES Award e un prestigioso Altazor Award alla Miglior Attrice. Nel 2002 ricevette invece una sovvenzione dalla Andes Foundation per intraprendere una ricerca sulla violenza coniugale per il progetto \"Golpes extra\u00f1os al amor, \"che port\u00f2 alla realizzazione di due opere: \"Peso negro\", selezionato per l'Unipersonales de Galp\u00f2n 7 Festival, e \"Fr\u00e1gil, \"presentato al Matucana 100 Cultural Center.\nAl cinema Paulina debutt\u00f2 nel 2002 con il film \"Tres noches de un s\u00e1bado \"di Joaqu\u00ecn Eyzaguirre, ricevendo per la grande interpretazione del personaggio di Matilde una nuova nomination agli Altazor Awards. Prese anche parte a \"Cachimba\" (2004) di Silvio Caiozzi e \"Casa de remolienda\" (2007) di Eyzaguirre. Il suo ruolo pi\u00f9 importante \u00e8 comunque quello in \"Gloria\", di Sebasti\u00e1n Lelio, per la cui intensa interpretazione della protagonista ha ottenuto l'Orso d'Argento alla Migliore Attrice al Festival del cinema di Berlino nel 2013.\nAttivit\u00e0 teatrale.\nAttrice.\nLa Garc\u00eda ha recitato nelle seguenti opere teatrali:\nRegista.\nIn qualit\u00e0 di regista ha diretto:\nSceneggiatrice.\nIn qualit\u00e0 di sceneggiatrice, ha scritto:"}
{"id": "4746774", "revid": "729019", "url": "https://it.wikipedia.org/wiki?curid=4746774", "title": "Servizio ferroviario metropolitano di Varsavia", "text": "Il servizio ferroviario metropolitano di Varsavia (in polacco \"Szybka Kolej Miejska w Warszawie\") \u00e8 il servizio ferroviario metropolitano che serve la capitale polacca.\n\u00c8 gestito dalla societ\u00e0 Szybka Kolej Miejska Sp. z o.o., appartenente alle ferrovie nazionali PKP.\nRete.\nLa rete \u00e8 composta di quattro linee:"}
{"id": "4746775", "revid": "62474903", "url": "https://it.wikipedia.org/wiki?curid=4746775", "title": "Szybka Kolej Miejska w Warszawie", "text": ""}
{"id": "4746778", "revid": "767487", "url": "https://it.wikipedia.org/wiki?curid=4746778", "title": "Atto di violenza", "text": "Atto di violenza (\"Act of Violence\") \u00e8 un film del 1948 diretto da Fred Zinnemann.\n\u00c8 un thriller noir statunitense con Van Heflin, Robert Ryan, Janet Leigh, Mary Astor e Phyllis Thaxter.\nTrama.\nFrank Enley torna a casa dalla seconda guerra mondiale, sopravvissuto a un campo di prigionia tedesco dove molti dei suoi compagni sono stati uccisi dalle guardie durante un tentativo di fuga. Considerato un eroe di guerra, \u00e8 rispettato per il buon carattere e per essere un onesto lavoratore dai suoi concittadini della citt\u00e0 californiana di Santa Lisa, dove lui, la sua giovane moglie e il loro bambino si sono trasferiti dopo aver lasciato la costa orientale.\nQuello che la moglie non sa \u00e8 che Frank in realt\u00e0 sta cercando di non farsi trovare da Joe Parkson, anche lui imprigionato nello stesso campo tedesco. In cambio di cibo Frank aveva avvisato il comandante del campo nazista del piano di fuga, pensando che gli uomini non sarebbero stati puniti. Ma, a seguito della sua delazione, molti uomini vennero uccisi e Joe fu ferito in modo permanente a una gamba.\nJoe, che ha scoperto dove abita Frank da un articolo di giornale che ne raccontava il presunto eroismo in guerra, \u00e8 ora determinato ad avere giustizia e a vedere Frank morto. La giovane moglie di Frank, Edith, \u00e8 completamente all'oscuro di questa storia, mentre la ragazza di Joe sa tutto, ma non riesce a dissuaderlo dalla sua ossessione di vendetta.\nMentre \u00e8 ad un convegno a Los Angeles e avendo scoperto che Joe ha ormai capito dove vive, Frank trova l'aiuto di una prostituta, Pat, che lo presenta ad un ombroso avvocato e a un killer, Johnny. Il piano di Frank \u00e8 di fissare un incontro in piena notte con Joe nei pressi della stazione ferroviaria di Santa Lisa, dove il killer sparer\u00e0 da dentro un'automobile contro Joe, con lo sparo soffocato dal rumore di un treno.\nQuando tutto \u00e8 pronto, Frank si pente dell'accordo che ha fatto e cerca di mettere in guardia Joe. Johnny \u00e8 gi\u00e0 in attesa nella sua auto, ma, prima che possa compiere il suo lavoro, Frank si getta davanti alla pistola e rimane ferito, per poi lanciarsi all'inseguimento di Johnny, che fugge in auto, ma viene fatto uscire di strada da Frank, che nell'incidente muore. Joe si inginocchia sul suo vecchio capitano e dice agli agenti che sar\u00e0 lui a dare la notizia alla moglie di Frank.\nProduzione.\nIl film, diretto da Fred Zinnemann su una sceneggiatura di Robert L. Richards e un soggetto di Collier Young, fu prodotto da William H. Wright per la Metro-Goldwyn-Mayer e girato in varie localit\u00e0 in California dal 17 maggio a met\u00e0 luglio 1948.\nDistribuzione.\nIl film fu distribuito con il titolo \"Act of Violence\" negli Stati Uniti dal 21 dicembre 1948 al cinema dalla Metro-Goldwyn-Mayer.\nAltre distribuzioni:\nCritica.\nSecondo il Morandini \u00e8 un \"buon film nero con un tema sociale\" a sfondo psicologico e con una \"disperata tensione\" di fondo che permea tutta la storia.\nPromozione.\nLa tagline \u00e8: \"The manhunt no woman could stop!\"."}
{"id": "4746780", "revid": "1305772", "url": "https://it.wikipedia.org/wiki?curid=4746780", "title": "Szybka Kolej Miejska", "text": ""}
{"id": "4746785", "revid": "287204", "url": "https://it.wikipedia.org/wiki?curid=4746785", "title": "Paulina Garcia", "text": ""}
{"id": "4746787", "revid": "642594", "url": "https://it.wikipedia.org/wiki?curid=4746787", "title": "A.S.D. Regalbuto Calcio a 5", "text": ""}
{"id": "4746791", "revid": "339392", "url": "https://it.wikipedia.org/wiki?curid=4746791", "title": "A.S. Raiano Calcio a 5", "text": ""}
{"id": "4746794", "revid": "300067", "url": "https://it.wikipedia.org/wiki?curid=4746794", "title": "Atto di violenza (film 1979)", "text": "Atto di violenza (\"Act of Violence\") \u00e8 un film per la televisione del 1979 diretto da Paul Wendkos.\n\u00c8 un film poliziesco a sfondo drammatico statunitense con Elizabeth Montgomery, James Sloyan e Sean Frye.\nProduzione.\nIl film, diretto da Paul Wendkos su una sceneggiatura di Robert L. Collins e un soggetto di James Caughlin, fu prodotto da Emmet G. Lavery Jr. per la Paramount Television tramite la Emmet G. Lavery Jr. Productions e girato a San Francisco.\nDistribuzione.\nIl film fu trasmesso negli Stati Uniti il 10 novembre 1979 con il titolo \"Act of Violence\" sulla rete televisiva CBS. \u00c8 stato distribuito anche con il titolo \"The Victim: Anatomy of a Mugging\".\nAltre distribuzioni:\nCritica.\nSecondo il Morandini il film \u00e8 un \"finto thriller girato senza impegno\" con la Montgomery che tuttavia rivela buone doti interpretative."}
{"id": "4746795", "revid": "71433", "url": "https://it.wikipedia.org/wiki?curid=4746795", "title": "Act of Violence", "text": ""}
{"id": "4746796", "revid": "666668", "url": "https://it.wikipedia.org/wiki?curid=4746796", "title": "U.S. Polignano Calcio a 5", "text": ""}
{"id": "4746802", "revid": "188116", "url": "https://it.wikipedia.org/wiki?curid=4746802", "title": "Dittatura di Garibaldi", "text": "La Dittatura di Garibaldi (o \"Dittatura garibaldina della Sicilia\") fu l'esecutivo che Giuseppe Garibaldi, dopo lo sbarco a Marsala durante la spedizione dei Mille, nomin\u00f2 il 17 maggio 1860 per governare il territorio della Sicilia liberato dai Borbone delle Due Sicilie, dopo essersi proclamato dittatore in nome di Vittorio Emanuele. \nDal 2 dicembre 1860 al 5 gennaio 1862 fu seguita dalla \"Luogotenenza generale del re per la Sicilia\".\nStoria.\nLa proclamazione.\nIl 14 maggio 1860 a Salemi Garibaldi dichiar\u00f2 di assumere la dittatura della Sicilia \"nel nome di Vittorio Emanuele, re d'Italia\". Tutta l'iniziativa garibaldina si mosse sotto il motto \"Italia e Vittorio Emanuele\"; questa frase e l'istituzione della dittatura a nome del Re indicano che Garibaldi aveva compreso che il successo della spedizione sarebbe stato facilitato dal mantenimento di rapporti con il Regno di Sardegna e dal mostrare di non voler provocare sovversioni dell'ordine sociale tali da preoccupare le nazioni europee e la borghesia meridionale.\nLa formazione del governo.\nIl 17 Francesco Crispi, ad Alcamo, venne nominato Primo Segretario di Stato. Il 2 giugno a Palermo furono nominati quattro segretari di stato e creati sei dicasteri. La gestione finanziaria di fatto fu affidata a Ippolito Nievo nominato vice-intendente generale. Tutti gli atti del Governo dello Stato di Sicilia non riconobbero alcuna legittimit\u00e0 al precedente regime, denominato ora \"autorit\u00e0 borbonica\", ora \"Reame di Napoli\", negli atti della Dittatura, a sottolinearne l'illegittimit\u00e0 di governo sulla Sicilia e, sulle prime, furono anche richiamati in vita i decreti del cessato Regno di Sicilia (1848-1849) come ad esempio l'organizzazione amministrativa basata sui \"Distretti\", a recuperare una legittimit\u00e0 per il nuovo governo. Rapidamente, per\u00f2, i decreti del nuovo governo si muovevano nel segno del recepimento della legislazione sarda e del preordinamento all'annessione al nuovo stato italiano in formazione. Fu recuperata anche, in sostituzione del ducato napoletano, l'unit\u00e0 monetaria legale del Regno di Sicilia, l'onza siciliana.\nGaribaldi nominava inoltre rappresentanti del Governo da lui istituito presso i governi di Londra, Parigi e Torino. Rappresentante presso il governo provvisorio da parte del Regno di Sardegna fu inviato il siciliano Giuseppe La Farina che a luglio fu costretto a dimettersi per disaccordi con Crispi e al suo posto Cavour invi\u00f2 Agostino Depretis. E il 20 luglio Garibaldi nominava lo stesso Depretis \"prodittattore\", con l'esercizio di \"tutti i poteri conferiti al Dittatore nei comuni della Sicilia\". Questi promulg\u00f2 immediatamente lo Statuto Albertino come legge fondamentale della Sicilia e impose a tutti gli impiegati pubblici il giuramento di fedelt\u00e0 a Vittorio Emanuele II.\nIl 14 settembre tuttavia Depretis si dimise, non avendo potuto convincere il generale all'annessione diretta della Sicilia al Regno di Sardegna. Da Napoli il 16 settembre Garibaldi eman\u00f2 un decreto col quale \"il Dittatore delega per suoi rappresentanti due Prodittatori, uno per le provincie continentali, l\u2019altro per la Sicilia\". E il 17 si insedi\u00f2 in Sicilia come prodittatore Antonio Mordini.\nL'annessione.\nMordini rest\u00f2 oltre la conclusione del plebiscito d'annessione del 21 ottobre 1860, fino all'annessione nel costituendo Regno d'Italia il successivo 2 dicembre, quando i poteri furono passati ad una Luogotenenza provvisoria per le Province Siciliane e il Governo dello Stato di Sicilia cess\u00f2 definitivamente. \nI risultati del plebiscito erano stati proclamati dal presidente della Corte suprema di giustizia Pasquale Calvi il 4 novembre. \nL'annessione allo \"Stato italiano\" fu poi ratificata dal Parlamento del Regno e il decreto pubblicato sulla Gazzetta ufficiale del Regno, n. 306 del 26 dicembre 1860\nIl governo.\nI dicasteri.\nSostituzioni.\nPoi seguirono diverse sostituzioni e integrazioni:\nUltimo governo.\nIl 18 settembre, insieme alla nomina a prodittatore di Mordini viene insediato l'ultimo esecutivo:\nAttivit\u00e0 legislativa.\nDecreti.\nI decreti emanati sono a firma del dittatore Garibaldi, \"comandante in capo delle forze nazionali in Sicilia\", e dal 2 giugno cofirmati dal segretario di Stato competente per dicastero. Dal 18 luglio emanati dai prodittatori.\nForze armate.\nVennero costituite delle formazioni militari, in ordine:\nLa Luogotenenza nelle province siciliane.\nIl 1\u00ba dicembre 1860 Vittorio Emanuele II arriv\u00f2 a Palermo ed il 2 dicembre il marchese Massimo Cordero di Montezemolo venne nominato \"Luogotenente generale del re nelle province siciliane\".\nIl Consiglio di Luogotenenza.\nFu nominato anche un \"Consiglio di luogotenenza\". Il consiglio aveva tutti i poteri di governo su quei territori, escluso quelli agli Affari Esteri, e quelli della Guerra e della Marina, sempre detenuti dal governo centrale. Ancora dopo la proclamazione del Regno d'Italia, nel 1861, fu mantenuta la luogotenenza. \nEra composto dai Consiglieri di Luogotenenza: \nDal 7 gennaio 1861 furono sostituiti da: \nMontezemolo il 14 aprile 1861 si dimise per motivi di salute e venne sostituito dal generale Alessandro Della Rovere, Intendente Generale dell'Armata che il 21 aprile nomin\u00f2 un nuovo consiglio di luogotenenza.\nCon un Regio Decreto del 20 agosto 1861 vennero \"avocate al Governo centrale parte delle materie che prima appartenevano alla Luogotenenza Generale\". Della Rovere, che mai era stato prima nell'isola, consider\u00f2 la questione siciliana principalmente come problema di polizia, da risolvere come pubblica sicurezza.\nIl 5 settembre dello stesso anno divenne Luogotenente generale il generale Ignazio De Genova di Pettinengo.\nIl regio decreto n. 91 del 5 gennaio 1862 soppresse la \"Luogotenenza generale di Sicilia\". All'art. 4 veniva previsto che \"Ogni anno sar\u00e0 da Noi delegato un distinto Personaggio per rappresentarci in Palermo nelle funzioni della Nostra Apostolica Legazia e della Regia Monarchia nelle Provincie Siciliane\"."}
{"id": "4746814", "revid": "539461", "url": "https://it.wikipedia.org/wiki?curid=4746814", "title": "Val di Girgenti", "text": ""}
{"id": "4746817", "revid": "282094", "url": "https://it.wikipedia.org/wiki?curid=4746817", "title": "Robione", "text": ""}
{"id": "4746818", "revid": "287204", "url": "https://it.wikipedia.org/wiki?curid=4746818", "title": "Trash europeo", "text": "Trash europeo (\"Europeiskt skr\u00e4p\") \u00e8 un libro dello scrittore svedese Ulf Peter Hallberg, che si \u00e8 affermato grazie a un particolare tipo di narrazione che mescola romanzo, saggio e biografia.\nTrama.\nNel 2007, alla morte del padre, lo scrittore Ulf Peter Hallberg entra in possesso dell'appartamento di questo collezionista compulsivo che per decenni ha raccolto in casa una quantit\u00e0 di materiale eterogeneo: oggettistica, disegni, ritagli di giornale, quaderni di appunti di un uomo che rifiut\u00f2 di lasciarsi integrare in un \u201csistema\u201d, riuscendo sempre a mantenersene al margine. Il figlio ha da rimproverargli l'incapacit\u00e0 cronica di contribuire al mantenimento della famiglia, anche se pi\u00f9 avanti l'uomo trasferir\u00e0 \u201cmet\u00e0 della sua pensione minima a Berlino perch\u00e9 suo figlio potesse sopravvivere nei primi anni difficili\u201d, ma deve anche ringraziarlo per avergli fatto capire che ci\u00f2 che importa davvero nella vita non sono i valori materiali.\nGi\u00e0 durante l'infanzia ha assorbito dal padre Ulf l'amore per l'arte e il suo disprezzo per il denaro e il successo; ora, il libro che decide di scrivere (dopo \u201cGrand Tour\u201d, 2005, dedicato alla memoria della madre) si pu\u00f2 definire un tentativo di elaborazione del lutto.\nIl sottotitolo \u00e8 \u201cQuattordici modi per ricordare mio padre\u201d; 14 sono infatti i capitoli, commistione di memorie, pensieri e veri e propri racconti che partono dai ricordi scatenati dalla raccolta di \u201ctrash\u201d: un genere letterario \u201cimpuro\u201d, al confine tra fiction e saggistica.\nOgni capitolo \u00e8 introdotto da un'immagine tratta dalla collezione del padre.\nL'autore entra nell'appartamento del padre Ulf Hallberg immediatamente dopo la morte, e prende possesso delle sue collezioni che scatenano una ridda di pensieri sulla propria infanzia e sul rapporto con il mondo, l'arte e il denaro.\nUna parte delle collezioni riguardano immagini di cinema del dopoguerra; Hallberg ricorda in brevi, efficaci passaggi, l'importanza del neorealismo italiano, concentrandosi su Luchino Visconti e su Gina Lollobrigida, e soprattutto sull'icona svedese Ingrid Bergman, la moglie del regista Roberto Rossellini.\n\u00c8 un capitolo di fiction in cui si immagina che Charles Baudelaire venga convocato a New York per indagare su un mistero non ben definito, che alla fine si rivela il complotto terroristico culminante negli attentati dell'11 settembre 2001.\nIl rapporto tra l'umano e l'artificiale a partire da Philip K. Dick: Il cacciatore di androidi e il film Blade Runner che ne \u00e8 stato tratto.\nUna breve fantasia sul pittore svedese Einar Bager, concittadino di Hallberg.\nDal collezionismo a Walter Benjamin il passo \u00e8 breve. Hallberg che l'autore tedesco de L'opera d'arte nell'epoca della sua riproducibilit\u00e0 tecnica scriva in un albergo di Portbou al confine franco-spagnolo, la notte prima del suicidio (26 settembre 1940), alcune lettere alla sua amata Asja, che contengono riflessioni sull'arte e il progresso.\nHotel de Dream \u00e8 il nome dell'albergo gestito in Florida dalla moglie dello scrittore statunitense Stephen Crane. \u201cNon sono mai riuscito a liberarmi da quel nome\u201d, confessa Hallberg. Mentre il padre \u00e8 ricoverato in ospedale, l'autore si reca in volo in Islanda, sull'isola di Heimaey appena investita da un'eruzione vulcanica, e vi incontra una giovane e bella russa di nome Laura che nasconde un mistero. \nConsiderazioni su Michelangelo, Shakespeare a Georg B\u00fcchner.\nL'attrice svedese Greta Garbo \u00e8 la grande diva del cinema hollywoodiano d'anteguerra. Il capitolo \u00e8 una breve fantasia sulla sua vita negli Stati Uniti.\nUn uomo appena giunto all'aeroporto di Heimaey tenta di uccidere Laura; lei \u00e8 una studentessa universitaria sfuggita dalle mani di rapitori e violentatori, sottraendo loro un'ingente quantit\u00e0 di denaro. Hallberg la porta con s\u00e9 a Lisbona, nel tentativo di far perdere le sue tracce a chi le d\u00e0 la caccia.\nUn breve racconto i cui protagonisti sono Harald ed Ellen, genitori del pittore Einar Bager, durante un viaggio in transatlantico verso gli Stati Uniti. Lei vive un amore platonico per il giovane Ernst Kruse, sublimato in un bacio sulla guancia al momento dell'arrivo a New York City.\nQuando Ulf Hallberg padre voleva fare colpo su un uditorio, parlava della sua visione del Rinascimento italiano, mutuata dallo storico svizzero Jacob Burckhardt, secondo il quale la barbarie \u00e8 mancanza di cultura. L'autore rievoca un viaggio a Venezia insieme ai genitori; l'Italia assumo il simbolo di luogo della bellezza slegata dall'interesse materiale.\nL'autore visita Praga immediatamente dopo la caduta del Muro di Berlino; per lui \u00e8 la citt\u00e0 di endre Nemes, il pittore ceco emigrato in Svezia del quale tenne a lungo appeso al muro un dipinto intitolato \u201cL'uomo macchina\u201d acquistato da un rigattiere di Copenaghen. IL capitolo rievoca poi il viaggio compiuto nel 1951 dai genitori di Ulf Peter Hallberg a bordo di un camion, in compagnia di una coppia di amici, diretti in Africa. Dopo avere vagato in Francia e Spagna, furono bloccati a Pamplona da un guasto tecnico.\nUna fantasia in cui il pittore Endre Nemes si presenta alle porte del paradiso dove viene fermato da San Pietro."}
{"id": "4746820", "revid": "736476", "url": "https://it.wikipedia.org/wiki?curid=4746820", "title": "Irina Burya\u010dok", "text": ""}
{"id": "4746822", "revid": "736476", "url": "https://it.wikipedia.org/wiki?curid=4746822", "title": "Irina Burja\u010dok", "text": ""}
{"id": "4746825", "revid": "300067", "url": "https://it.wikipedia.org/wiki?curid=4746825", "title": "Dragan Todori\u0107", "text": "Dopo il ritiro Todori\u0107 ha assunto vari ruoli, da ultimo direttore sportivo all'interno del Partizan."}
{"id": "4746828", "revid": "287204", "url": "https://it.wikipedia.org/wiki?curid=4746828", "title": "Dragan Todoric", "text": ""}
{"id": "4746832", "revid": "108751", "url": "https://it.wikipedia.org/wiki?curid=4746832", "title": "Conservatorio Fausto Torrefranca", "text": "Il conservatorio di musica \"Fausto Torrefranca \u00e8 un istituto italiano di alta formazione musicale, con sede a Vibo Valentia, intitolato al musicologo calabrese Fausto Torrefranca."}
{"id": "4746834", "revid": "339392", "url": "https://it.wikipedia.org/wiki?curid=4746834", "title": "Conservatorio F. Torrefranca", "text": ""}
{"id": "4746837", "revid": "124130407", "url": "https://it.wikipedia.org/wiki?curid=4746837", "title": "Francesca Petrizzo", "text": "Biografia.\nSi \u00e8 diplomata con lode al Liceo classico Virgilio di Empoli. Ha conseguito il B.A. in Storia al Corpus Christi College of Oxford.\n\u00c8 autrice di \"Memorie di una cagna\", edito da Frassinelli nel 2010 e riedito da Sperling e Kupfer nel 2011 nella collana \"Superbestseller\" , personale e originale rilettura del mito di Elena di Troia, tradotto in numerose lingue , con il quale ha vinto il titolo di Miglior scrittore toscano dell'anno 2010, assegnato dal Consiglio Regionale della Toscana. \nNel 2012 ha pubblicato, nuovamente con Frassinelli, \"Il rovescio del buio\", romanzo esistenziale in cui affronta il rapporto di un'adolescente con la malattia e la morte, e con il quale ha partecipato come finalista al premio Chianti 2013.\nNel 2013, sempre per lo stesso editore, esce \"Nel sangue\", che pur rientrando nel romanzo storico affronta nella forma del doppio diario il complesso rapporto fra Lucrezia e Cesare Borgia, il Valentino, gettando luce nuova su un argomento oggetto di morbose attenzioni o al meglio di giudizi impietosi, e compiendo un'originale rivalutazione storica della famiglia Borgia all'interno del periodo storico di riferimento.\nNel 2016 la Compagnia Oniero ha messo in scena al teatro Karolos Koun, Memorie di una cagna, adattamento teatrale di Alessandra Maioletti."}
{"id": "4746838", "revid": "767487", "url": "https://it.wikipedia.org/wiki?curid=4746838", "title": "La sete dell'oro", "text": "La sete dell'oro (\"Lust for Gold\") \u00e8 un film del 1949 diretto da S. Sylvan Simon e George Marshall.\n\u00c8 un western statunitense con Ida Lupino e Glenn Ford. Racconta la leggenda della miniera perduta dell'olandese, con Ford nel ruolo dell'\"olandese\" e la Lupino nel ruolo della donna che ama e si svolge su due linee temporali: una posta all'inizio del XIX secolo (mostrata in flashback) e una negli anni 40 (che mostra i discendenti dell'olandese alla ricerca dell'oro). \u00c8 basato sul romanzo del 1945 \"Thunder God's Gold\" di Barry Storm.\nTrama.\nA met\u00e0 del XX secolo, un giornale riferisce che lo scrittore Floyd Buckley afferma di aver scoperto dove si trova la miniera perduta dell'olandese, una leggendaria miniera d'oro di cui nessuno conosce l'esatta ubicazione.\nViene cos\u00ec avvicinato da Barry Storm, che crede di avere qualche pretesa di essa, poich\u00e9 l'Olandese era suo nonno. Buckley lo allontana in malo modo ma, quando parte per raggiungere la miniera, Storm lo segue segretamente. Quando ha quasi raggiunto il punto esatto, qualcuno spara a Buckley, uccidendolo. Storm d\u00e0 la notizia allo sceriffo Early e ai suoi aiutanti Covin e Walter. Covin dice a Storm di pi\u00f9 sulla miniera; un centinaio di anni prima, Pedro Peralta aveva nascosto 20 milioni di dollari in oro nella pi\u00f9 inaccessibile delle sue miniere, ma era poi stato ucciso dagli Apache perch\u00e9 quel territorio era per loro sacro.\nNe segue un flashback. Nel 1880 Jacob Walz detto l'Olandese e il suo amico Wiser sentono che un cowboy di nome Ludi chiama un suo amico col nome di Peralta. Conoscendo la storia di Peralta e del suo oro, decidono di seguirli. Si trattava in realt\u00e0 di Ramon Peralta, fratello di Pedro, che stava andando a recuperare l'oro. Walz e Wiser sparano e uccidono Ludi e Peralta, poi Walz spara a tradimento anche a Wiser.\nQuando Walz torna a Phoenix con delle pepite d'oro, la notizia si diffonde rapidamente. L'intrigante Julia Thomas fa la conoscenza di Walz, senza dirgli di essere sposata con Pete. Ben presto si innamorano. Quando finalmente gli dice di suo marito, Walz le d\u00e0 del denaro per convincere Pete a concederle il divorzio. Tuttavia Walz scopre pi\u00f9 tardi che Julia gli ha mentito ripetutamente. Non visto, osserva Julia che calma il marito dicendogli che presto conoscer\u00e0 la posizione della miniera.\nWalz mette in atto il suo piano di vendetta: d\u00e0 indicazioni a Julia sulla posizione della miniera e se ne va dicendole di raggiungerlo. Julia dice tutto a Pete e insieme raggiungono la miniera. Walz ha preparato una trappola e comincia a sparare. Nella sparatoria che ne segue, Pete finisce i proiettili. Walz gioca crudelmente con loro, lasciandoli andare senza acqua. Julia allora pugnala Pete alla schiena e supplica Walz di credere che lo ama. Prima che lui possa decidere cosa fare, un terremoto provoca una frana che la schiaccia e chiude la miniera.\nFinito il flashback, si torna al XX secolo. Storm crede di avere sufficienti informazioni per sapere dov'\u00e8 la miniera. Quando arriva in un luogo chiave, incontra Covin, che gli punta contro una pistola. Si scopre che il poliziotto ha cercato la miniera per 20 anni e si \u00e8 sbarazzato dei suoi concorrenti: era stato proprio lui a sparare a Buckley. Scoppia una lotta; Covin sta per spingere Storm gi\u00f9 dalla montagna ma un serpente velenoso lo morde, uccidendolo. In seguito lo sceriffo Early arriva alla conclusione che, anche con il nuovo indizio, Storm non conosce la posizione esatta e dovrebbe scavare l'intera montagna. A quel punto Storm abbandona la ricerca.\nProduzione.\nIl film, diretto da S. Sylvan Simon su una sceneggiatura di Ted Sherdeman e Richard English e un soggetto di Barry Storm (autore del romanzo), fu prodotto dallo stesso Simon per la Columbia Pictures Corporation e girato nei Columbia/Sunset Gower Studios a Hollywood e nei pressi delle Superstition Mountains in Arizona dal 25 ottobre al 13 dicembre 1948. Il film doveva originariamente essere diretto da George Marshall\nDistribuzione.\nIl film fu distribuito con il titolo \"Lust for Gold\" negli Stati Uniti dal 10 giugno 1949 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4746854", "revid": "125608390", "url": "https://it.wikipedia.org/wiki?curid=4746854", "title": "Trilogia popolare", "text": "La triade verdiana \u00e8 un gruppo di tre opere (\"Rigoletto\", \"Il trovatore\" e \"La traviata\") del compositore italiano Giuseppe Verdi. Con tali lavori Verdi raggiunse la piena maturit\u00e0 artistica e la fama internazionale. Talvolta e pi\u00f9 impropriamente ci si riferisce a questa trilogia come \"romantica\".\nPerch\u00e9 triade?\nL'uso di definire triade le opere liriche il \"Rigoletto\", il \"Trovatore\" e la \"Traviata\", composte in rapida successione, una dietro l'altra, e divenute notissime appunto come \"triade verdiana \", non viene da Verdi stesso. Al contrario di un lavoro come \"Il trittico\" (\"Il tabarro\", \"Suor Angelica\" e \"Gianni Schicchi\") di Giacomo Puccini o \"L'anello del Nibelungo\" (\"L'oro del Reno\", \"La Valchiria\", \"Sigfrido\" e \"Il crepuscolo degli dei\") di Richard Wagner, pensato come una composizione completa, unitaria e coerente di ogni sua parte, la cosiddetta \"triade verdiana\" \u00e8 una definizione venuta a posteriori delle composizioni delle singole opere. Indica casomai un periodo della vita musicale di Verdi e di lavori stessi (le opere scritte fra il 1851 e il 1853) nei quali raggiunse una piena maturit\u00e0 artistica, sancendo inequivocabilmente la sua concezione drammaturgica e dando piena dimostrazione di quanto egli padroneggiasse oramai in maniera perfetta i propri mezzi espressivi. La profonda diversit\u00e0 dei tre drammi musicali costituisce un'ulteriore conferma di tali affermazioni, dal momento che ci d\u00e0 un ampio spettro della visione, della sensibilit\u00e0 e delle molteplici capacit\u00e0 espressive dell'artista.\nL'origine invece dell'aggettivo popolare \u00e8 pi\u00f9 dibattuta: da una parte indica le tre opere di Verdi che hanno per protagonisti personaggi popolari, quindi non nobili: \"Rigoletto\", un buffone gobbo, quasi un emarginato, la \"Traviata\" (Violetta), una mantenuta parigina, e Manrico, il\" Trovatore\", il figlio di una zingara; dall'altra l'aggettivo \"popolare\" indicherebbe proprio il carattere popolare e di successo che le opere ebbero (nell'immediato o meno) e godono tuttora presso il pubblico.\nIl \"Rigoletto\".\nIl \"Rigoletto\" venne rappresentato per la prima volta l'11 marzo del 1851 a Venezia, al Teatro la Fenice. Liberamente tratta da un dramma di Victor Hugo intitolato \"Le Roi s'amuse\" (\"Il re si diverte\") su libretto di Francesco Maria Piave, narra di uno storpio buffone di corte che organizza scherzi crudeli verso chiunque gli capiti a tiro. L'unica nota gentile della sua vita \u00e8 la figlia Gilda, ormai orfana di madre, e luce dei suoi occhi. Il Duca di Mantova rapisce e violenta la ragazza. Per vendicarsi, il buffone assolda Sparafucile perch\u00e9 uccida il nobile. Ma la ragazza, che ne \u00e8 comunque innamorata, si sostituisce a lui e perde la vita al suo posto. Straziante \u00e8 la scena quando il padre scopre il cadavere della figlia.\nIl \"Trovatore\".\nNeanche due anni dopo il Rigoletto, il 19 gennaio del 1853, all'Apollo di Roma, va in scena \"Il trovatore\". Lo spunto \u00e8 preso da\" El Trovador \"di Antonio Garc\u00eda Guti\u00e9rrez, librettista \u00e8 Salvatore Cammarano, che muore a pochi giorni dalla prima, e Verdi \u00e8 costretto a chiedere alcune modifiche a Leone Emanuele Bardare, un collaboratore del defunto. Il dramma in quattro atti \u00e8 ambientato in Spagna e racconta l'amore provato da Manrico e dal Conte di Luna per la stessa donna, Leonora. I due non sanno di essere fratelli, perch\u00e9 il primo \u00e8 stato rapito quando ancora era un bambino dalla zingara Azucena, che vuole vendicarsi dell'uccisione della madre ma che, per errore, sopprime il proprio figlio al posto dell'altro e pur disperata lo cresce come fosse suo. Lo zingaro viene catturato e condannato a morire, la donna amata cerca di salvarlo ma, non riuscendo nell'intento, si avvelena. Azucena, riesce a rivelare la vera identit\u00e0 del ragazzo al fratello che lo ha fatto sopprimere. Tinte forti per questo lavoro che ha subito avuto un notevole successo di pubblico.\nLa \"traviata\".\nLa triade si chiude il 6 marzo dello stesso 1853, presso il teatro veneziano che ha visto il suo inizio, con la messa in scena de \"La traviata\". Francesco Maria Piave adatta il dramma teatrale \"La signora delle camelie\" di Dumas figlio portato in scena nel febbraio del 1852 presso il Theatre du Vaudeville. Verdi compie una vera e propria \"rivoluzione\" teatrale con quest'opera. Fu un fiasco, a causa dell'argomento scabroso per l'epoca e degli interpreti non all'altezza delle parti loro assegnate. L'anno seguente venne riproposta al Teatro San Benedetto in virt\u00f9 dell\u2019apporto dell\u2019impresario teatrale Antonio Gallo e riscosse il meritato successo. Tutti conoscono il disperato amore di Violetta per Alfredo, lo sprezzo del padre di questi per la donna di vita, i sacrifici fatti dalla mondana per l'uomo amato ed infine la sua morte per tubercolosi."}
{"id": "4746855", "revid": "46931", "url": "https://it.wikipedia.org/wiki?curid=4746855", "title": "La Miniera Perduta dell'Olandese", "text": ""}
{"id": "4746856", "revid": "122315", "url": "https://it.wikipedia.org/wiki?curid=4746856", "title": "Diamante guttato", "text": ""}
{"id": "4746861", "revid": "729019", "url": "https://it.wikipedia.org/wiki?curid=4746861", "title": "Ralt RT3", "text": "La Ralt RT3 \u00e8 una vettura da Formula 3 costruita dalla Ralt nel 1979.\nTecnica.\nLa vettura, progettata da Ron Tauranac, era dotata di un sistema ad effetto suolo particolarmente elaborato e implementava un telaio monoscocca in alluminio con struttura a nido d'ape per contenere il peso. La sospensione \u00e8 stata montata molto all'interno del telaio, tanto che ha permesso uno svilupp\u00f2 pi\u00f9 aerodinamico della carrozzeria in modo tale che permettesse un miglioramento dell'effetto suolo. Un cambio Hewland a cinque marce gestiva vari propulsori a quattro cilindri di origine Alfa Romeo, Toyota e Volkswagen.\nAttivit\u00e0 sportiva.\nLa RT3, evoluzione della precedente RT1, venne immessa nei campionati riservati alle Formula 3 durante la stagione 1979, in ritardo rispetto alle altre vetture schierate dai vari team. Per questo motivo, ne furono costruiti solamente quattro esemplari. La pesantezza eccessiva le precluse un buon rendimento per il resto della stagione. Nonostante ci\u00f2, l'intera struttura venne sistemata e tra il 1980 e il 1984 la vettura ottenne numerosi successi come il campionato britannico di Formula 3 vinto da Ayrton Senna e il campionato europeo vinto da Pierluigi Martini. Un cambio di normativa nel 1985 la rese obsolet\u00e0 e ne indusse la sostituzione."}
{"id": "4746862", "revid": "1573940", "url": "https://it.wikipedia.org/wiki?curid=4746862", "title": "Benedetto Pasquini", "text": "Biografia.\nNato a Foligno, si laure\u00f2 in Giurisprudenza a Roma e dopo alcune esperienze negli Stati Uniti torn\u00f2 in Italia e prese parte alla Prima Guerra Mondiale. Dai primi anni Venti inizi\u00f2 la sua attivit\u00e0 politica nelle file del Partito Popolare di Don Luigi Sturzo, divenendo poi capo della minoranza al Consiglio comunale di Foligno, membro della Giunta provinciale di Perugia, consigliere dell'Ente provinciale turismo di Perugia, commissario prefettizio del Ricovero mendicit\u00e0 umbro di Foligno. Fu commissario prefettizio al Comune di Foligno e poi eletto sindaco della stessa citt\u00e0 nel 1944. Il 18 aprile 1948 fu eletto al Senato della Repubblica nel gruppo dei Democratici Cristiani dove ricopr\u00ec la carica di Senatore fino al 24 giugno 1953. \nAlla sua attivit\u00e0 politica si associ\u00f2 l'attivit\u00e0 imprenditoriale iniziata con la gestione nei primi anni Venti della Societ\u00e0 Poligrafica Salvati di cui divenne amministratore unico nel 1929. Rilev\u00f2 nel 1937 la Ditta Campitelli, altra tipografia storica folignate, e con essa i diritti a stampare il fortunato Almanacco Barbanera di cui divenne appassionato curatore ed estensore fino ai primi anni '60. Nella sua intensa attivit\u00e0 di politico, imprenditore e stampatore, vi fu anche la presidenza della Camera di Commercio di Perugia. "}
{"id": "4746864", "revid": "110157", "url": "https://it.wikipedia.org/wiki?curid=4746864", "title": "Monte Capezzone", "text": "Il monte Capezzone (in titzschu \"Jungeb\u00e4rg\") \u00e8 una montagna di 2.421 del Piemonte. Si trova nelle Alpi Pennine e rappresenta la vetta pi\u00f9 alta della Valle Strona.\nCollocazione.\nLa cresta che culmina con il monte Capezzone e corona la testata della valle Strona, \u00e8 composta da quattro cime susseguenti da sud: cima Altemberg 2.395\u00a0m, cima Lago 2.401\u00a0m, cima Capezzone 2.421m, Ronda 2.416\u00a0m. Dal monte Capezzone nascono tre torrenti che danno vita alle omonime valli: a ovest, dal laghetto del Capezzone 2100\u00a0m nasce lo Strona, a nord sgorga il torrente Segnara entrambi in provincia del Verbano-Cusio-Ossola, a est il torrente Bise Rosso si getta nel vallone di Rimella in Valsesia provincia di Vercelli.\nCaratteristiche ambientali.\nL'alta valle Strona, sopra il paese di origine walser di Campello Monti, \u00e8 stata riconosciuta sito di interesse comunitario SIC \ndenominato \"Campello Monti\" (IT1140003), un'area molto pi\u00f9 vasta e che comprende il Monte Capezzone \u00e8 stata designata zona di protezione speciale \"Alta Val Strona e Val Segnara\" (IT1140020), il vallone di Rimella fa invece parte del Parco naturale dell'Alta Val Sesia e dell'Alta Val Strona.\nPur essendo tutta la zona ritenuta di alto valore naturalistico, viene segnalata la perdita di biodiversit\u00e0 a causa dell'abbandono delle attivit\u00e0 zootecniche tradizionali che provoca la scomparsa degli ambienti prativi sostituiti da cespuglieti e boschi. Nonostante i pascoli presenti siano in regresso, impervi e non serviti da strade e comodit\u00e0, vi sono ancora diversi pastori con le loro mandrie che praticano l'alpeggio estivo all'alpe Capezzone 1845\u00a0m.\nGeologia.\nAlle pendici del Capezzone indagini geologiche hanno rilevato la presenza di mineralizzazioni aurifere contenute in litotipi scistosi.\nAccesso alla cima.\nLa cima del Capezzone pu\u00f2 essere raggiunta partendo da Campello Monti e raggiungendo per sentiero prima il bivacco Abele Traglio, sul lago di Capezzone, e poi di qui il colle della Crocetta, da dove svoltando a destra per tracce di sentiero segnalate da bolli di vernice si perviene alla croce di vetta..\nIl Colle Crocetta pu\u00f2 anche essere raggiunto da Rimella\nPunti d'appoggio.\nPresso il laghetto del Capezzone vi \u00e8 il bivacco Abele Traglio incustodito, mentre a Campello Monti vi \u00e8 il posto tappa GTA, con apertura estiva."}
{"id": "4746865", "revid": "28592", "url": "https://it.wikipedia.org/wiki?curid=4746865", "title": "Universiadi di Fukuoka", "text": ""}
{"id": "4746877", "revid": "282094", "url": "https://it.wikipedia.org/wiki?curid=4746877", "title": "Castelnuovo d'Entraunes", "text": ""}
{"id": "4746889", "revid": "736476", "url": "https://it.wikipedia.org/wiki?curid=4746889", "title": "Irina Buryachok", "text": ""}
{"id": "4746890", "revid": "6923", "url": "https://it.wikipedia.org/wiki?curid=4746890", "title": "Manio Acilio Balbo (console 150 a.C.)", "text": "Biografia.\nFu console nel 150 a.C. insieme a Tito Quinzio Flaminino.\nDurante il suo consolato venne eretto un tempio dedicato alla dea Pietas in un luogo del Foro Olitorio ove sorgeva un carcere. Anni pi\u00f9 tardi il tempio fu raso al suolo per consentire la costruzione del Teatro Marcello."}
{"id": "4746891", "revid": "1437331", "url": "https://it.wikipedia.org/wiki?curid=4746891", "title": "Centenaro", "text": ""}
{"id": "4746892", "revid": "287204", "url": "https://it.wikipedia.org/wiki?curid=4746892", "title": "Centenaro (Ferriere)", "text": ""}
{"id": "4746894", "revid": "47767", "url": "https://it.wikipedia.org/wiki?curid=4746894", "title": "Battista Bissoni", "text": ""}
{"id": "4746906", "revid": "580197", "url": "https://it.wikipedia.org/wiki?curid=4746906", "title": "Coppa delle Coppe 1990-1991 (pallamano maschile)", "text": "La Coppa delle Coppe 1990-1991 \u00e8 stata la 16\u00aa edizione del torneo europeo di pallamano riservato alle squadre vincitrici delle coppe nazionali. \u00c8 stata organizzata dall'International Handball Federation, la federazione internazionale di pallamano. La competizione \u00e8 iniziata a settembre 1990 si \u00e8 conclusa il 20 maggio 1991.\nIl torneo \u00e8 stato vinto dalla compagine tedesca del TSV Milbertshofen per la 1\u00aa volta nella sua storia."}
{"id": "4746910", "revid": "37401", "url": "https://it.wikipedia.org/wiki?curid=4746910", "title": "Arphad", "text": ""}
{"id": "4746911", "revid": "37401", "url": "https://it.wikipedia.org/wiki?curid=4746911", "title": "Arpad (citt\u00e0)", "text": ""}
{"id": "4746918", "revid": "265038", "url": "https://it.wikipedia.org/wiki?curid=4746918", "title": "Coppa del Mondo per club (hockey su pista)", "text": "La Coppa del Mondo maschile per club, noto anche come Mondiale per club, era una competizione internazionale di hockey su pista in cui si affrontano squadre di diversi continenti in una sede definita.\nVenne fondata nel 2006, e la prima edizione si tenne a Luanda, in Angola, adottando il formato delle prime edizioni della Coppa Intercontinentale; alla competizione prendono parte dodici club europei, africani ed americani. Il primo campionato fu conquistato dal . La seconda edizione si disput\u00f2 a Reus, in Spagna, e vide trionfare la squadra locale."}
{"id": "4746926", "revid": "121571356", "url": "https://it.wikipedia.org/wiki?curid=4746926", "title": "Elettromotrici STEFER MR 100 e MR 200", "text": "Le elettromotrici serie MR 100 e MR 200 della STEFER erano due serie di elettromotrici utilizzate per l'esercizio della metropolitana Termini-Laurentina (attuale linea B della metropolitana di Roma) e della ferrovia Roma-Lido.\nLe due serie si distinguevano per il numero di cabine di guida: due sulle MR 100, una sulle MR 200.\nStoria.\nLe elettromotrici MR 100 furono progettate nel 1953 in previsione dell'apertura della metropolitana Termini-Laurentina, avvenuta il 9 febbraio 1955.\nLe vetture furono costruite dalla Stanga di Padova, con carrelli tipo Brill 97-E costruiti dal TIBB, ed equipaggiamento elettrico fornito dalla CGE.\nComplessivamente vennero costruite 18 unit\u00e0, numerate da MR 101 a MR 118.\nIn seguito all'aumento di traffico e all'istituzione dei treni diretti da Termini al Lido di Ostia, la STEFER ordin\u00f2 una seconda serie di 22 vetture fornite per\u00f2 di una sola cabina di guida ad un'estremit\u00e0 e pertanto utilizzabili solo in composizione binata. Tali motrici entrarono in servizio nel 1956 e furono classificate nella serie MR 200, con numeri da MR 201 a MR 222.\nAlla fine degli anni sessanta si manifestarono alcuni gravi problemi ai carrelli, che richiesero la loro sostituzione con altri di nuovo tipo, avvenuta nel 1973-74.\nAlla fine degli anni novanta i carrelli e l'equipaggiamento elettrico delle MR 100 furono riutilizzati per allestire le nuove elettromotrici MR 600.\nCon la prevista ricostruzione e prolungamento a Rebibbia della Linea B, a partire dal 1987 le MR100 e 200 furono gradualmente trasferite sulla Roma-Lido, sostituite dalle MB100 (entrate in servizio nello stesso anno) finch\u00e9, in ottobre, l'ACOTRAL ne sancisce il divieto di transito sulla Linea B.\nCaratteristiche.\nLe MR 100/200 furono i primi rotabili metropolitani realizzati in Italia e, pertanto, nella progettazione non fu possibile rifarsi ad esempi precedenti.\nDate le caratteristiche simil-ferroviarie della linea, ci si orient\u00f2 verso mezzi di dimensioni generose, non inseriti in composizioni bloccate, bens\u00ec accoppiabili in comando multiplo. Ne risult\u00f2 un'automotrice di rodiggio Bo'Bo', con quattro porte per fiancata, dalle tipiche forme arrotondate in voga all'epoca; per l'accoppiamento si utilizzarono agganci automatici Scharfenberg.\nNei primi anni di esercizio erano in uso composizioni formate da due MR 100, oppure complessi binati di MR 200; con l'aumento del traffico le composizioni vennero portate a tre unit\u00e0 e, a partire dal 1960-61, si introdussero 8 rimorchi doppi MR 1-8 (i cosiddetti \u201ccassoni\u201d) costruiti sui telai di vecchie carrozze della Roma-Lido.\nCuriosit\u00e0.\nUna scena del film Risate di gioia del 1960 \u00e8 ambientata su una MR100 oppure su una MR200"}
{"id": "4746927", "revid": "300067", "url": "https://it.wikipedia.org/wiki?curid=4746927", "title": "J\u00e9r\u00e9my Leloup", "text": ""}
{"id": "4746929", "revid": "773636", "url": "https://it.wikipedia.org/wiki?curid=4746929", "title": "Fermenti", "text": ""}
{"id": "4746934", "revid": "73843", "url": "https://it.wikipedia.org/wiki?curid=4746934", "title": "Thomas Hyde", "text": "A lui si attribuisce l'introduzione del termine \"dualismo\"\nVita.\nNacque nella frazione di Billingsley, nei pressi di Bridgnorth nello Shropshire. Suo padre, rettore amministrativo della frazione, lo introdusse allo studio delle lingue orientali sin da giovane. Fu quindi educato a Eton e a sedici anni entr\u00f2 nel King's College di Cambridge. L\u00ec, sotto la guida di Abraham Wheelock, professore di arabo, fece tali e rapidi progressi che dopo un solo anno di studi fu invitato a Londra ad assistere Brian Walton nella preparazione della sua edizione di una bibbia poliglotta. Oltre al lavoro di cura editoriale per le lingue arabo, persiano e siriaco, Hyde in quell'opera traslitter\u00f2 in caratteri persiani il Pentateuco, di cui si possedeva una traduzione in lingua persiana, edita a Costantinopoli nel 1546, stampata per\u00f2 in caratteri ebraici. A quest'opera, che l'arcivescovo James Ussher aveva definita impossibile persino per un madrelingua persiano, Hyde fece accompagnare la versione latina.\nNel 1658 Hyde fu selezionato al Queen's College di Oxford come lettore di ebraico, e l'anno seguente gli fu conferita la laurea in lingue orientali per la sua erudizione. Sempre nel 1659 fu nominato viceresponsabile della Biblioteca Bodleiana, di cui divenne \"protobibliotecario\", o direttore, nel 1665.\nNel 1666 gli fu garantita la prebenda di una parrocchia a Salisbury e nel 1673 l'arcidiaconato di Gloucester, seguita a breve dal conferimento del titolo di \"Divinitatis Doctor\". Come bibliotecario fu responsabile della pubblicazione del \"Catalogus impressorum Librorum Bibliothecae Bodleianae\" del 1674, che fu il terzo catalogo pubblicato del posseduto della Bodleiana. \nNel 1691, con la scomparsa di Edward Pococke, Hyde prese la cattedra di Laudian Professor of Arabic e, nel 1697, succedendo a Roger Altham, la \"Regius chair of Hebrew\" presso l'Universit\u00e0 di Oxford e il canonicato della Christ Church.\nNel corso dei regni di Carlo II d'Inghilterra, Giacomo II e Guglielmo III, Hyde si dimise dall'incarico di interprete di corte per le lingue orientali. Rassegn\u00f2 le dimissioni dalla Biblioteca Bodleiana nel 1701, dando come giustificazione una gotta ai piedi che lo rendeva incapace di lavorare con continuit\u00e0. Mor\u00ec a Oxford il 18 febbraio 1703.\nOpera.\nHyde fu uno dei primi studiosi a prestare attenzione agli sterminati tesori letterari dell'antichit\u00e0 d'Oriente, come testimoniano i suoi scritti in cui dimostra padronanza del turco, dell'arabo, del siriaco, del persiano, dell'ebraico e del malese.\nDal gesuita cinese Michael Alphonsius Shen Fuzong (\u700b\u798f\u5b97, pinyin: \"Sh\u011bn F\u00faz\u014dng\") apprese anche i primi rudimenti di cinese.\nNella sua opera principale, \"Historia religionis veterum Persarum\" del 1700, Hyde fece il primo tentativo europeo di correzione degli storici greci e latini in merito alla religione dell'antica Persia, basandosi sulle fonti orientali. Identific\u00f2 cos\u00ec in Zoroastro un riformatore religioso.\nTra le altre sue opere, dai molteplici interessi, si trovano: \"Tabulae longitudinum et latitudinum stellarum fixarum ex observatione principis Ulugh Beighi\" (del 1665); \"Quatuor evangelia et acta apostolorum lingua Malaica, characteribus Europaeis\" (del 1677); \"Epistola de mensuris et ponderibus serum sive sinensium\" (del 1688); \"Abraham Peritsol's Itinera mundi\" (del 1691); e \"De ludis orientalibus libri II\" (del 1694) in cui descrisse la storia degli scacchi dalle fonti persiane, indiane e estremo orientali, oltre che a una variet\u00e0 di giochi da tavolo, tra cui la prima descrizione europea delle regole del weiqi.\nLe opere complete, inclusi i manoscritti mai pubblicati in precedenza, furono edite e stampate da Gregory Sharpe nel 1767 sotto il titolo \"Syntagma dissertationum quas olim Thomas Hyde separatim edidit\" . A questa edizione manca \"Historia religionis veterum Persarum\", che ebbe una nuova edizione nel 1760."}
{"id": "4746935", "revid": "1793900", "url": "https://it.wikipedia.org/wiki?curid=4746935", "title": "Fricadelle", "text": "La fricadelle o fricandelle \u00e8 un tipico piatto di origine olandese, diffuso anche in Belgio e in Francia.\nConsiste in salamelle impanate, che si realizzano con pezzi di carne avanzati da precedenti preparazioni; l'impasto realizzato \u00e8 a forma di vera e propria salsiccia. Dopo che la \"fricadelle\" \u00e8 stata preparata, viene impanata e fritta, o in una friggitrice o in padella. La \"fricadelle\" pu\u00f2 essere gustata con un contorno di patatine o in una mezza \"baguette\"."}
{"id": "4746937", "revid": "648716", "url": "https://it.wikipedia.org/wiki?curid=4746937", "title": "Fasagna", "text": "La Fasagna \u00e8 un tradizionale rituale propiziatorio per i raccolti delle campagne che si celebrava la sera del 5 gennaio nelle campagne della province di Parma e Reggio Emilia.\nOrigini ed evoluzione nei tempi.\nLe origini di questa pratica sono probabilmente pagane, viste le assonanze con riti dell'epoca romana che si svolgevano a inizio anno con uguale scopo propiziatorio. Fino alla met\u00e0 del XX secolo la Fasagna veniva regolarmente celebrata in tutte le case nelle aree rurali. Con l'industrializzazione anche delle aree non urbane, gli spostamenti della popolazione verso le citt\u00e0 in cerca di lavoro nel dopoguerra, questo rituale ritenuto troppo legato a un mondo arcaico contadino \u00e8 caduto in disuso. Si assiste tuttavia oggi a una rivalorizzazione di questa pratica riproposta in chiave moderna come recupero delle tradizioni locali.\nLa tradizione.\nDurante i giorni precedenti all'esterno della casa veniva allestita una catasta costituita da ramaglie provenienti dalla potatura, scarti di lavorazione di prodotti agricoli (principalmente canapa e granoturco) e quant'altro di poco conto si potesse bruciare. Ne nasceva una sorta di gara tra le varie famiglie vicine a chi realizzava il cumulo pi\u00f9 alto. Il 5 di gennaio, poco dopo il tramonto, aveva luogo il rito della Fasagna, dando fuoco alla catasta. Mentre il fal\u00f2 ardeva, i partecipanti giravano attorno al fuoco recitando la seguente filastrocca:\nIn alcuni paesi della Bassa parmense questo rituale viene anche chiamato Scargaband\u00e9ra, in questo caso la cantilena recitava:\nEra in particolare una festa per i pi\u00f9 piccoli, che con in mano un fascio di \"canav\u00f6c\u2019\" (scarti della lavorazione della canapa) cui era stato dato fuoco scorrazzavano sotto gli alberi da frutto ripetendo la suddetta filastrocca per propiziare un raccolto abbondante nell'estate a venire.\nUna volta spentosi il fuoco, la sera stessa a cena era tradizione mangiare i tortelli di zucca. I tortelli nella civilt\u00e0 contadina erano il tipico cibo delle feste, e ognuna di queste prevedeva un particolare tipo di ripieno diverso."}
{"id": "4746938", "revid": "666668", "url": "https://it.wikipedia.org/wiki?curid=4746938", "title": "Societ\u00e0 Sportiva Bisceglie Calcio a 5", "text": ""}
{"id": "4746943", "revid": "666668", "url": "https://it.wikipedia.org/wiki?curid=4746943", "title": "Societ\u00e0 Sportiva Bisceglie Calcio a 5 2005-2006", "text": ""}
{"id": "4746945", "revid": "986213", "url": "https://it.wikipedia.org/wiki?curid=4746945", "title": "Elisabetta di Urach", "text": "Vita.\nElisabetta era la seconda figlia femmina di Guglielmo Carlo, Duca di Urach (1864-1928) e della sua prima moglie la Duchessa Amalia in Baviera (1865-1912). Dopo la morte della madre nel maggio 1912, gest\u00ec il governo della casa di suo padre e si occup\u00f2 dell'educazione dei suoi fratelli e sorelle pi\u00f9 piccoli.\nIl Principe Gioacchino di Prussia (1890-1920), il pi\u00f9 giovane dei figli maschi dell'Imperatore Guglielmo II la corteggi\u00f2 invano. Elisabetta e suo padre lo rifiutarono poich\u00e9 era protestante e insistevano per educare i figli secondo il cattolicesimo.\nDurante la I guerra mondiale Elisabetta corrispondeva con il padre, che aveva il rango di tenente generale e era comandante della 26\u00aa divisione in Francia, Russia e Serbia. Le loro lettere sono ora nel principale archivio governativo di Stoccarda.\nNella primavera del 1921 spos\u00f2 il Principe Carlo Aloisio del Liechtenstein (1878-1955), un figlio del Principe Alfredo e della Principessa Enrichetta. Il Principe Carlo Aloisio fu un Maestro di Cavalleria Imperiale e Reale (\"Rittmeister\") fino al termine della monarchia dell'Austria-Ungheria e dal 13 dicembre 1918 al 15 settembre 1920 temporaneamente Primo Ministro (\"Landesverweser\") del Principato di Liechtenstein.\nEbbero quattro figli:\n\u00c8 stata sepolta nella cripta della Cattedrale di San Florino."}
{"id": "4746947", "revid": "666668", "url": "https://it.wikipedia.org/wiki?curid=4746947", "title": "Societ\u00e0 Sportiva Bisceglie Calcio a 5 2006-2007", "text": ""}
{"id": "4746950", "revid": "1573940", "url": "https://it.wikipedia.org/wiki?curid=4746950", "title": "MT Melsungen", "text": "Il Melsunger Turngemeinde 1861 e.V. \u00e8 una squadra di pallamano tedesca avente sede a Melsungen.\n\u00c8 stata fondata nel 1861.\nDisputa le proprie gare interne presso lo Rothenbach-Halle di Kassel il quale ha una capienza di 4.300 spettatori."}
{"id": "4746951", "revid": "666668", "url": "https://it.wikipedia.org/wiki?curid=4746951", "title": "Societ\u00e0 Sportiva Bisceglie Calcio a 5 2010-2011", "text": ""}
{"id": "4746953", "revid": "122707106", "url": "https://it.wikipedia.org/wiki?curid=4746953", "title": "Angie Alexander", "text": "Biografia.\nInizia a recitare all'et\u00e0 di 14 anni, dopo aver preso parte al cast di molte produzioni teatrali tra il 2000 e il 2004, passa al Cinema nel 2005 ottenendo il ruolo da protagonista nel film \"Where Angels Hide\" al fianco di Danny Quinn con la regia di Pino Sondelli. Nel 2006 viene scelta dagli \"Audio 2\" come protagonista per il videoclip del singolo Zucchero Amaro, che anticipa l'uscita del loro settimo album Acquatiche Trasparenze. Nel 2009 \u00e8 parte del cast del cortometraggio \"Nuvole, solamente Nuvole\" vincitore al Capri Hollywood 2009 e in numerosi festival italiani. Nel 2012 \u00e8 tra i quattro inviati Coca-Cola a Londra per seguire l'evento inaugurale dei giochi olimpici in onda su Deejay-TV. Nel 2013 prende parte ad uno degli spot tv per la TIM al fianco di \"Chiara Galiazzo\". Sempre nel 2013 partecipa ai seguenti Film: \"Sole a catinelle\" al fianco di Checco Zalone, regia di Gennaro Nunziante e Maldamore, regia di Angelo Longoni prodotto da \"Maria Grazia Cucinotta\".\nNel 2014 interpreta la protagonista femminile Francesca Swart nel cortometraggio Doppia Luce, per la regia di Laszlo Barbo, vincitore come miglior corto in 25 Festival Internazionali tra cui il Los Angeles Indipendent Film Festival e il Top Short Film Festival, e in 10 Festival Italiani tra cui il Cortinametraggio come miglior corto assoluto dalla giuria dei giovani e miglior colonna sonora. Per la sua interpretazione in Doppia Luce vince il premio come miglior attrice protagonista al Top Short Film Festival 2015 e al NoCrime Film Festival premiata dalla casting director Marita D\u2019Elia.\nPremi e candidature.\nHa vinto il premio come miglior attrice protagonista per Doppia Luce al Top Short Film Festival 2015 e al NoCrime Film Festival oltre ad aver ottenuto due nomination come miglior attrice protagonista al Sanford International Film Festival e al Los Angeles Indipendent Film Festival"}
{"id": "4746955", "revid": "666668", "url": "https://it.wikipedia.org/wiki?curid=4746955", "title": "Societ\u00e0 Sportiva Bisceglie Calcio a 5 2009-2010", "text": ""}
{"id": "4746958", "revid": "666668", "url": "https://it.wikipedia.org/wiki?curid=4746958", "title": "Societ\u00e0 Sportiva Bisceglie Calcio a 5 2011-2012", "text": ""}
{"id": "4746959", "revid": "666668", "url": "https://it.wikipedia.org/wiki?curid=4746959", "title": "Societ\u00e0 Sportiva Bisceglie Calcio a 5 2007-2008", "text": ""}
{"id": "4746960", "revid": "39900", "url": "https://it.wikipedia.org/wiki?curid=4746960", "title": "Trude Jochum-Beiser", "text": ""}
{"id": "4746966", "revid": "110157", "url": "https://it.wikipedia.org/wiki?curid=4746966", "title": "Kubok SSSR 1938", "text": "La Kubok SSSR 1938 fu la 3\u00aa edizione del trofeo. Vide la vittoria finale della Spartak Mosca, al suo primo titolo, che vinse in finale contro l'Elektrik di Leningrado.\nFormula.\nIl torneo era diviso in due fasi: la fase preliminare e la fase finale.\nNella fase finale le squadre erano raggruppate in diciannove zone, ognuna delle quali prevedeva la promozione di un numero differente di squadre. A questa fase del torneo parteciparono le squadre non partecipanti alla Gruppa A 1938, massima serie del campionato sovietico. La formula fu quella classica dei turni ad eliminazione diretta, con gare di sola andata e tempi supplementari, ma non rigori: in caso di parit\u00e0 si ricorreva al replay.\nNella seconda fase le 38 qualificate si incontrarono con le 26 partecipanti alla Gruppa A 1938, sempre in turni ad eliminazione diretta; la stessa formula era mantenuta fino alla finale che, come da tradizione, fu disputata a Mosca.\nFase preliminare.\nZona I - Mosca - Sottogruppo 1.\nQuarti di finale.\nLe partite furono disputate tra il 26 e il 30 giugno 1938.\nSemifinali.\nLe partite furono disputate il 6 e il 7 luglio 1938. Lokomotiv Ryazan riammessa come selezione della citt\u00e0 di Rjazan', ma in seguito ritirata.\nFinali.\nLe partite furono disputate il 12 e il 13 luglio 1938.\nZona I - Mosca - Sottogruppo 2.\nQuarti di finale.\nLe partite furono disputate tra il 26 e il 30 giugno 1938.\nSemifinali.\nLe partite furono disputate il 6 luglio 1938.\nFinali.\nLe partite furono disputate il 12 luglio 1938.\nZona II - Leningrado.\nSemifinali.\nLe partite furono disputate l'8 luglio 1938.\nFinali.\nLe partite furono disputate il 12 luglio 1938.\nZona III - Vorone\u017e.\nQuarti di finale.\nLe partite furono disputate il 6 luglio 1938.\nSemifinali.\nLe partite furono disputate il 12 luglio 1938.\nFinale.\nLa finale fu disputata il 18 luglio 1938.\nZona IV - Chabarovsk.\nQuarti di finale.\nLa partita fu giocata il 16 luglio 1938.\nSemifinali.\nLe partite furono disputate tra il 12 e il 30 luglio\nFinali.\nLa partita fu giocata il 5 agosto 1938.\nZona V - Novosibirsk.\nPrimo turno.\nLe partite furono disputate il 6 luglio 1938.\nQuarti di finale.\nLe partite furono disputate il 6 e il 7 luglio 1938.\nSemifinali.\nLe partite furono disputate il 18 luglio 1938.\nFinale.\nLa gara fu disputata il 30 luglio 1938.\nZona VI - Sverdlovsk.\nQuarti di finale.\nLe partite furono disputate il 6 luglio 1938.\nSemifinali.\nLe partite furono disputate tra il 12 e il 14 luglio 1938.\nFinali.\nLe partite furono disputate il 18 luglio 1938.\nZona VII - Gorkij.\nQuarti di finale.\nLe partite furono disputate il 6 luglio 1938.\nSemifinali.\nLe partite furono disputate il 12 luglio 1938.\nFinali.\nLe partite furono disputate il 18 luglio 1938.\nZona VIII - Area del Volga.\nQuarti di finale.\nLe partite furono disputate il 7 luglio 1938.\nSemifinali.\nLe partite furono disputate il 12 e il 13 luglio 1938.\nFinali.\nLe partite furono disputate il 18 luglio 1938.\nZona IX - Rostov sul Don.\nSemifinali.\nLe gare furono disputate il 6 luglio 1938.\nFinali.\nLe gare furono disputate il 12 luglio 1938.\nZona X - Tbilisi.\nQuarti di finale.\nLa partita fu disputata il 6 luglio 1938.\nSemifinali.\nLe partite furono disputate il 12 luglio 1938.\nFinali.\nLa partita fu disputata il 18 luglio 1938.\nZona XI - Baku.\nQuarti di finale.\nL'incontro fu disputato il 6 luglio 1938.\nSemifinali.\nLe partite furono disputate il 7 e l'8 luglio 1938.\nFinali.\nLa partita fu disputata il 12 luglio 1938.\nZona XII - Tashkent.\nQuarti di finale.\nLe partite furono disputate il 6 e il 12 luglio 1938.\nSemifinali.\nLe partite furono disputate il 17 luglio 1938.\nFinali.\nLa partita fu disputata il 22 luglio 1938.\nZona XIII - Minsk.\nQuarti di finale.\nLe partite furono disputate il 6 e il 7 luglio 1938.\nSemifinali.\nLe partite furono disputate il 12 luglio 1938.\nFinali.\nLa partita fu disputata il 18 luglio 1938.\nZona XIV - Charkiv.\nPrimo turno.\nLe partite furono disputate il 5 e il 6 maggio 1938.\nQuarti di finale.\nLe partite furono disputate tra l'11 e il 13 maggio 1938.\nSemifinali.\nZdorovye, Traktor, Lokomotiv furono ammesse direttamente alle finali. L'unico incontro fu disputato il 15 maggio 1938.\nFinali.\nLe partite furono disputate il 24 maggio 1938.\nZona XV - Kiev.\nQuarti di finale.\nLe partite furono disputate tra il 5 e il 7 maggio 1938.\nSemifinali.\nLe partite furono disputata il 12 maggio 1938.\nFinali.\nLe partite furono disputate il 19 e il 20 maggio 1938.\nZona XVI - Odessa.\nQuarti di finale.\nLe partite furono disputate il 6 maggio 1938.\nSemifinali.\nLe partite furono disputate tra il 12 e il 18 maggio 1938.\nFinali.\nLe partite furono disputate tra il 18 e il 24 maggio 1938.\nZona XVII - Dnepropetrovsk.\nQuarti di finale.\nLe partite furono disputate il 5 maggio 1938.\nSemifinali.\nLe partite furono disputate tra il 12 e il 15 maggio 1938.\nFinali.\nLe partite furono disputate il 18 maggio 1938.\nZona XVIII - Donec'k.\nPrimo turno.\nLe partite furono disputate tra il 5 e il 6 maggio 1938.\nQuarti di finale.\nLe partite furono disputate tra l'11 e il 18 maggio 1938. Lo ZiO Kramatorsk fu ammesso direttamente al turno successivo\nSemifinali.\nLe partite furono disputate tra il 21 maggio 1938. Lo ZiO Kramatorsk fu ammesso direttamente al turno successivo\nFinali.\nLe partite furono disputate il 24 e il 25 maggio 1938\nZona XIX - Sinferopoli.\nQuarti di finale.\nLa partita fu disputata il 6 luglio 1938.\nSemifinali.\nLa partita furono disputate il 12 luglio 1938.\nFinale.\nLa finale fu disputata il 18 luglio 1938.\nFase finale.\nPrimo turno.\nAlle 38 squadre promosse dalla fase preliminare si unirono le 24 squadre partecipanti alla Gruppa A 1938.\nLe gare furono disputate tra il 21 luglio e l'11 agosto 1938.\nSecondo turno.\nLe gare furono disputate tra il 6 e il 14 agosto 1938.\nOttavi di finale.\nLe gare furono disputate tra il 16 e il 26 agosto 1938.\nQuarti di finale.\nLe gare furono disputate tra il 22 agosto e il 4 settembre 1938.\nSemifinali.\nLe gare furono disputate tra il 7 e il 10 settembre 1938."}
{"id": "4746967", "revid": "1543377", "url": "https://it.wikipedia.org/wiki?curid=4746967", "title": "HBW Balingen-Weilstetten", "text": "L'Handball Balingen-Weilstetten e.V. \u00e8 una squadra di pallamano tedesca avente sede a Balingen.\n\u00c8 stata fondata nel 2002.\nDisputa le proprie gare interne presso la Sparkassen-Arena di Balingen la quale ha una capienza di 2.300 spettatori."}
{"id": "4746975", "revid": "827882", "url": "https://it.wikipedia.org/wiki?curid=4746975", "title": "Maccheroni (disambigua)", "text": ""}
{"id": "4746976", "revid": "28592", "url": "https://it.wikipedia.org/wiki?curid=4746976", "title": "Maccheroni elettronici", "text": ""}
{"id": "4746987", "revid": "767487", "url": "https://it.wikipedia.org/wiki?curid=4746987", "title": "Milburn (Oklahoma)", "text": "Milburn \u00e8 un comune degli Stati Uniti d'America, nella contea di Johnston, nello Stato dell'Oklahoma, lungo il Blue River.\nAl censimento del 2000, il numero di abitanti era 312.\nSecondo il dipartimento anagrafico statunitense, la citt\u00e0 \u00e8 grande 1,3\u00a0km\u00b2 e al momento del censimento c'erano 114 famiglie, delle quali 84 risiedevano nella citt\u00e0."}
{"id": "4746991", "revid": "149485", "url": "https://it.wikipedia.org/wiki?curid=4746991", "title": "TV 1893 Neuhausen", "text": "Il Turnverein 1893 Neuhausen \u00e8 una squadra di pallamano tedesca avente sede a Metzingen.\n\u00c8 stata fondata nel 1893.\nDisputa le proprie gare interne presso la Paul Horn-Arena di Tubinga la quale ha una capienza di 2.348 spettatori."}
{"id": "4746993", "revid": "767487", "url": "https://it.wikipedia.org/wiki?curid=4746993", "title": "London's Trafalgar Square", "text": "London's Trafalgar Square \u00e8 un cortometraggio britannico muto e in bianco e nero del 1890.\nIl film \u00e8 stato realizzato dagli inventori e pionieri del cinema Wordsworth Donisthorpe e William Carr Crofts a circa 10 fotogrammi al secondo con un ovale o un telaio circolare su pellicola celluloide con la loro macchina fotografica 'kinesigraph', che mostra il traffico a Trafalgar Square a Londra."}
{"id": "4747005", "revid": "247222", "url": "https://it.wikipedia.org/wiki?curid=4747005", "title": "OMER", "text": ""}
{"id": "4747014", "revid": "1573940", "url": "https://it.wikipedia.org/wiki?curid=4747014", "title": "Amandava subflava", "text": "Il bengalino ventre arancio (\"Amandava subflava\" ()) \u00e8 un uccello passeriforme della famiglia degli Estrildidi.\nIl nome scientifico della specie, dal quale deriva anche il nome comune, \u00e8 frutto dell'unione delle parole latine \"sub-\" (prefisso per \"al di sotto\") e \"flavus\" (\"giallo\"), col significato di \"dal ventre giallo\", in riferimento alla livrea di questi uccelli.\nDescrizione.\nDimensioni.\nCoi suoi 9\u201310\u00a0cm di lunghezza, il bengalino ventre arancio rappresenta una delle specie di uccelli pi\u00f9 piccole del continente africano, nonch\u00e9 una delle specie di estrildidi di minori dimensioni.\nAspetto.\nSi tratta di un uccello dall'aspetto massiccio, con becco forte e appuntito di forma conica.\nLa livrea \u00e8 piuttosto sgargiante: il dorso, le ali, la nuca e la parte ruperiore della testa sono di colore grigio-verdastro, colore che si ritrova anche sui fianchi, che per\u00f2 sono striati di giallo. Gialli sono la gola, il petto ed il ventre, dove il giallo tende a sfumare nell'arancio carico che \u00e8 il colore del sottocoda (da cui il nome comune della specie). La coda \u00e8 nera, le zampe sono di color carnicino, gli occhi sono bruno-rossicci, il becco \u00e8 rosso corallo con base nera. Il maschio, in particolare durante il periodo degli amori, possiede colorazione di petto e ventre molto pi\u00f9 intensa rispetto alla femmina, che manca inoltre del caratteristico \"sopracciglio\" e del codione, entrambi di colore rosso, che \u00e8 una prerogativa del maschio e che distingue i due sessi anche durante la fase di eclissi, quando la colorazione si sbiadisce.\nBiologia.\nSi tratta di uccelli dalle abitudini diurne e gregarie, che al di fuori della stagione riproduttiva si riuniscono in gruppetti di una ventina d'individui, a volte associandosi a stormi di altri fringillidi. I bengalini ventrearancio sono animali molto agili e vivaci, che passano la maggior parte della giornata in movimento alla ricerca di cibo e acqua.\nAlimentazione.\nLa dieta del bengalino ventre arancio \u00e8 essenzialmente granivora: grazie al forte becco, questi uccelli sono in grado di avere ragione di una grande variet\u00e0 di piccoli semi, principalmente di graminacee. Essi integrano inoltre la propria dieta con bacche, germogli, frutta e piccoli insetti.\nRiproduzione.\nIl periodo riproduttivo di questa specie cade generalmente verso la fine della stagione delle piogge, in maniera tale da assicurare ai nascituri un abbondante rifornimento di cibo.\nDurante la stagione riproduttiva le coppie tendono a separarsi dal proprio gruppo di appartenenza per nidificare: spesso, in particolare nella porzione meridionale dell'areale occupato da questa specie, accade che questi uccelli preferiscano occupare nidi abbandonati di uccelli tessitori o di beccamoschino piuttosto che frabbricarne uno \"ex novo\". Il nido, quando costruito, ha una forma globosa ed \u00e8 costituito da un intreccio grossolano di rametti e altre fibre vegetali ubicato nel folto della vegetazione.\nLa cova dura circa 13 giorni e viene portata avanti da ambedue i genitori, che si alternano durante il giorno e tornano a riposare assieme all'interno del nido durante la notte. I nidiacei, ciechi e nudi alla schiusa, vengono imbeccati da entrambi i \"partner\" e sono in grado d'involarsi attorno alle tre settimane di vita, sebbene ne occorrano almeno altrettante prima che si allontanino definitivamente dal nido.\nSi tratta di uccelli molto robusti, che in cattivit\u00e0 possono vivere anche 6-7 anni, mentre in natura la speranza di vita di questi uccelli difficilmente supera i 2-3 anni.\nIl bengalino ventre arancio subisce parassitismo di cova da parte del combass\u00f9 di Jamband\u00f9.\nDistribuzione e habitat.\nIl bengalino ventrearancio occupa un vasto areale che comprende gran parte dell'Africa subsahariana, dalla Senegambia al corno d'Africa e a sud fino alla Repubblica Sudafricana; lo si trova anche nella porzione meridionale della penisola arabica, oltre che in alcune zone (come ad esempio il Kuwait) dove \u00e8 stato introdotto dall'uomo.\nL\"'habitat\" di questi uccelli \u00e8 rappresentato dalle zone erbose e dai canneti nei pressi di fonti d'acqua permanenti, oltre che dalle zone di boscaglia rada con ampie radure erbose e dalla savana alberata, fino a 2400 m di quota: nonostante si dimostri piuttosto timoroso nei confronti dell'uomo, colonizza senza problemi anche le aree coltivate, ed in alcune zone del proprio areale (ad esempio in Sudafrica) si spinge nei giardini e nei cortili delle case di periferia.\nTassonomia.\nSe ne riconoscono tre sottospecie:"}
{"id": "4747015", "revid": "2073098", "url": "https://it.wikipedia.org/wiki?curid=4747015", "title": "Biblioteca Mediateca Gino Baratta", "text": "La Biblioteca Mediateca Gino Baratta \u00e8 una biblioteca comunale, situata a Mantova in Corso Garibaldi.\n\u00c8 stata aperta al pubblico il 18 dicembre 1998. \u00c8 intitolata al critico d'arte mantovano Gino Baratta.\nSede.\nNel luogo della sede della Biblioteca fu fatta erigere una chiesa da Guido Gonzaga nel 1368 per accogliere i pellegrini nell\u2019annesso \"Ospizio di Sant'Antonio\". Sconsacrata nel 1782 fu ceduta al demanio militare e dopo un utilizzo a magazzino, fu demolita. Nel 1872, fu trasformato in macello comunale, su progetto dell'architetto bresciano Giovanni Cherubini.\nDal 1980 al 1990 circa l' ex macello \u00e8 stato ristrutturato su progetto dell'architetto Adolfo Poltronieri.\nOggi il corpo principale dell'ex macello \u00e8 sede della Biblioteca Mediateca Gino Baratta che comprende la biblioteca comunale, l'Archivio Storico Comunale e l'Istituto Mantovano di Storia Contemporanea.\nPatrimonio.\nLa biblioteca raccoglie un totale di 110.000 libri, parte a \"scaffale aperto\" e parte \"a magazzino\", comprendente le tradizionali Sezioni di libri per adulti, libri per ragazzi e libri per bambini; sono presenti anche una Mediateca con circa 1900 videocassette, 3300 DVD, 3000 CD e 1800 dischi in vinile. consultabile in sede o a domicilio mediante il servizio di prestito.\nDi particolare rilievo i fondi provenienti da donazioni e il fondo fotografico.\nFototeca.\nLa Fototeca comprende circa 10.000 immagini sia positivi che negativi scattate nel secolo XX. Solo 3.800 pezzi sono attualmente catalogati nell'Archivio informatico consultabile e fruibile da postazioni nella sala lettura. Comprende le seguenti sezioni:\nca. 3.500 fotografie (lastre, stampe e pellicole) di fotografi mantovani (Calzolari, Vecchi, Giovetti) e da altri, che documentano la citt\u00e0 e la sua provincia dal 1946 al 1965.\nca. 800 fotografie dello Studio Calzolari, prevalentemente, che documentano i lavori di bonifica svolti dal Consorzio negli anni Venti e Trenta del secolo scorso. \nca. 950 fotografie per una sezione antica relativa ai primi decenni del XX sec. e indicativamente 2000 - 2500 di una sezione pi\u00f9 recente, in buona parte ancora da catalogare, che comprende negativi e stampe risalente agli anni tra i Quaranta e gli Ottanta del novecento. \nca. 3.700 diapositive a colori realizzate da Alessandro Dal Prato negli anni tra i Quaranta e i Novanta del Novecento che documentano la sua attivit\u00e0 didattica presso l'Istituto d'Arte di Guidizzolo.\nalcune centinaia di foto di autori vari, mantovani e non, donate alla Fototeca in occasione di mostre fotografiche.\nServizi.\nOltre ai tradizionali servizi di una biblioteca pubblica (consultazione, prestito e reference) \u00e8 disponibile il servizio Medialibrary (portale web, consultabile gratuitamente 24 ore su 24, da cui si pu\u00f2 accedere a molte risorse digitali quali musica, filmati, quotidiani e riviste, corsi a distanza, e-book, audiolibri, testi, banche dati, immagini, ecc) e il servizio di prestito a domicilio Delibrary.\nRete Bibliotecaria Mantovana.\nLa Biblioteca Baratta appartiene, insieme ad altre 62 biblioteche della provincia di Mantova, alla \"Rete Bibliotecaria Mantovana\". "}
{"id": "4747023", "revid": "155634", "url": "https://it.wikipedia.org/wiki?curid=4747023", "title": "Antti-Jussi Kemppainen", "text": "Biografia.\nHa debuttato in Coppa del Mondo il 15 gennaio 2006 a Les Contamines e conquistato il suo primo risultato di rilievo ai Mondiali juniores di Airolo 2007, dove si \u00e8 aggiudicato la medaglia d'argento in halfpipe. Ha ottenuto il primo podio il 23 febbraio 2007 a Apex (2\u00ba) e la prima vittoria il 17 agosto 2013 a Cardrona, entrambi nell'halfpipe.\nIn carriera ha partecipato a un'edizione dei Giochi olimpici invernali, (8\u00ba nell'halfpipe), e a quattro dei Campionati mondiali (5\u00ba nell'halfpipe a Oslo-Tryvann 2013 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4747024", "revid": "287204", "url": "https://it.wikipedia.org/wiki?curid=4747024", "title": "K.K. Partizan 2003-2004", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2003-2004."}
{"id": "4747027", "revid": "125382156", "url": "https://it.wikipedia.org/wiki?curid=4747027", "title": "Vallone dei Mulini", "text": "Il Vallone dei Mulini \u00e8 una valle della costiera sorrentina, ubicata a Sorrento: deve il suo nome alla presenza di un mulino utilizzato per la macinazione del grano.\nStoria e descrizione.\nSorrento era originariamente attraversata da tre valli, unite tra loro in epoca romana; oltre al cosiddetto Vallone dei Mulini, che rappresentava il fulcro di questo sistema, era presente anche una valle che terminava a Marina Grande ed un'altra, coltivata ad alberi di agrumi, si inoltrava verso l'interno, sulle colline della citt\u00e0: queste ultime due valli sono in parte scomparse, ricolmate, per far spazio a strade ed edifici.\nIl Vallone dei Mulini si \u00e8 originato circa trentacinquemila anni fa, quando una violenta eruzione dei Campi Flegrei, ricopr\u00ec la zona che va da Punta Scutolo a Capo di Sorrento di detriti: le acque sorgive che formavano ruscelli dalla bassa portata, chiamati Casarlano e Sant'Antonino, che si incontrano poco prima dell'inizio della valle, scavarono una profonda e stretta gola, in cerca di uno sbocco verso il mare.\nNel XVI secolo la zona era di propriet\u00e0 della famiglia Tasso, mentre in seguito pass\u00f2 sotto il controllo dei Correale: fu proprio uno dei membri di questa famiglia, Onofrio, che nel XVII secolo, fece costruire allo sbocco della valle un porto, in quella che \u00e8 l'attuale Marina Piccola, ma che un tempo veniva chiamata Capo Cervo o Capo di Cerere, per la presenza di un antico tempio romano dedicato a Cerere e distrutto poi da due frane nel 1580 e nel 1604. Negli anni successivi, sul fondo della valle, venne costruito un mulino, che, sfruttando le acque del torrente, era utilizzato per la macinazione del grano da vendere poi ai sorrentini, una segheria, che trattava legno di ciliegio, ulivo e noce, utilizzato poi agli artigiani della zona, i quali ne ricavavano manufatti artigianali, ed un lavatoio pubblico: di questo complesso industriale sono ancora visibili i ruderi; i costoni della vallata furono inoltre, con molta probabilit\u00e0, utilizzati come cave di tufo per reperire blocchi per la costruzione degli edifici a Sorrento e le grotte formatesi vennero riconvertite come pozzi per la raccolta dell'acqua. Il Vallone dei Mulini, pur essendo un lungo di vita popolare, fu comunque oggetto, in questo periodo, di opere pittoriche e riproduzioni di artisti sia italiani che stranieri: queste fonti rappresentano le uniche testimonianze della zona.\nSorrento era unita al resto della costiera da uno stretto ponte che superava la valle: nel 1866 venne deciso di eliminare il ponte e sostituirlo con una piazza, ottenendo lo spazio necessario per la sua realizzazione, riempiendo parte della gola, ricavandone anche alcuni locali; fu cos\u00ec che il Vallone dei Mulini si trov\u00f2 diviso in due: da un lato, lo sbocco verso il mare, occupato poi dalla strada per il porto, dall'altra il piccolo complesso industriale che cess\u00f2 di funzionare agli inizi del XX secolo, sia per la mancanza di acqua, incanalata, sia per motivi di ordine climatico, in quanto la totale assenza di vento e l'elevata umidit\u00e0, che si aggira costantemente intorno all'80%, dovuto allo sbarramento artificiale, resero impossibile qualsiasi forma di vita umana. Tuttavia ci\u00f2 ha beneficiato il proliferare di numerose piante, alcune considerate rare o quasi del tutto scomparse, come la Phyllitis vulgaris, oltre a diverse forme di piante carnivore e cespugli di capperi."}
{"id": "4747037", "revid": "47767", "url": "https://it.wikipedia.org/wiki?curid=4747037", "title": "Orcs &amp; Humans", "text": ""}
{"id": "4747040", "revid": "767487", "url": "https://it.wikipedia.org/wiki?curid=4747040", "title": "Sebasti\u00e1n Mart\u00ednez", "text": ""}
{"id": "4747044", "revid": "767487", "url": "https://it.wikipedia.org/wiki?curid=4747044", "title": "Atlantis (Sun Ra)", "text": "Atlantis \u00e8 un album discografico del musicista jazz statunitense Sun Ra e della sua Astro-Infinity Arkestra, pubblicato nel 1969 dalla El Saturn Records.\nIl disco.\nIl disco contiene la massiccia presenza dello \"Strumento Solare Sonico\", un organo Hohner. Una delle quattro tracce originariamente presenti sulla prima facciata dell'LP in vinile \u00e8 stata sostituita da una differente nella ristampa del 1973, sebbene utilizzando lo stesso titolo \"Yucatan\". Entrambi i pezzi sono stati inclusi nelle successive ristampe in CD dell'album.\nLa title track occupa l'intera seconda facciata del disco ed \u00e8 considerata brano esemplare delle performance di Sun Ra negli anni settanta. La traccia venne registrata durante un'esibizione in concerto del 1967 all'Olatunji Center of African Culture di New York."}
{"id": "4747045", "revid": "2373", "url": "https://it.wikipedia.org/wiki?curid=4747045", "title": "Tale e quale show - Il torneo (seconda edizione)", "text": "La seconda edizione di Tale e quale show - Il torneo (spin-off di \"Tale e quale show\") \u00e8 andata in onda dal 22 novembre fino al 6 dicembre 2013 su Rai 1 per 3 puntate in prima serata con la conduzione di Carlo Conti. Nell'ultima puntata la trasmissione ha battuto tutti i precedenti record di ascolto, con 7.181.000 telespettatori e il 30,01% di share.\nIl vincitore \u00e8 Attilio Fontana, gi\u00e0 campione della terza edizione di \"Tale e quale show\".\nIl programma.\nQuesto spin-off prevede una gara fra dieci vip, i primi tre classificati della prima edizione del torneo e primi sette classificati della terza edizione del programma, impegnati nell'imitazione di personaggi celebri del mondo della canzone, attraverso la reinterpretazione dei brani di questi ultimi dal vivo. Al termine della serata vengono sottoposti al giudizio di una giuria. Ogni giurato dichiara i suoi voti per ciascun concorrente al termine della puntata, assegnando da cinque a quattordici punti. Inoltre, ciascun concorrente in gara deve dare cinque punti a uno dei concorrenti, o a se stesso, che si sommano a quelli assegnati dalla giuria, determinando cos\u00ec la classifica della puntata. Ogni settimana si riparte poi dai punti accumulati dai concorrenti nelle puntate precedenti, arrivando poi al vincitore assoluto del programma, decretato all'ultima puntata attraverso il televoto.\nCast.\nGiudici.\nLa giuria \u00e8 composta da:\nCoach.\nCoach dei concorrenti vip sono:\nPuntate.\nPrima puntata.\nNota: la puntata \u00e8 stata interamente dedicata agli alluvionati della Sardegna con una raccolta fondi.\nGiudice ospite: Flavio Insinna\nOspiti: Kaspar Capparoni, Alessandro Bianchi (al telefono), Guido Tendas (al telefono)\nSeconda puntata.\nOspiti: Luca e Paolo, Lillo e Greg e Francesco Mandelli, che hanno presentato, insieme a Christian De Sica (membro della giuria), il loro nuovo film \"Colpi di fortuna\".\nTerza puntata.\nGiudice ospite: Leonardo Pieraccioni\nMission Impossible di Gabriele Cirilli.\nProseguendo con lo schema dell'appena conclusasi terza edizione del programma, Gabriele Cirilli si \u00e8 esibito anch'egli settimanalmente, senza gareggiare con gli altri concorrenti."}
{"id": "4747067", "revid": "1573940", "url": "https://it.wikipedia.org/wiki?curid=4747067", "title": "Novaculops", "text": "Novaculops \u00e8 un genere di pesci di acqua salata appartenenti alla famiglia Labridae.\nDistribuzione.\nProvengono dall'oceano Indiano e dall'oceano Pacifico.\nDescrizione.\nPresentano un corpo compresso lateralmente, alto e non allungato, con la testa dal profilo schiacciato. La livrea di alcune specie \u00e8 sgargiante, di un rosso intenso, altre invece sono meno appariscenti e tendono al grigiastro.\nTassonomia.\nIn questo genere sono riconosciute 7 specie, di cui alcune erano comprese in precedenza nel genere \"Xyrichtys\":\nConservazione.\nNessuna specie \u00e8 classificata come a rischio dalla lista rossa IUCN, anche se \"N. alvheimi\" non \u00e8 valutato e \"N. sciistius\" e \"N. koteamea\" sono classificati come \"dati insufficienti\" (DD)."}
{"id": "4747069", "revid": "228587", "url": "https://it.wikipedia.org/wiki?curid=4747069", "title": "Jane's Defence Weekly", "text": "Jane's Defence Weekly (abbreviato in JDW) \u00e8 un periodico settimanale che si occupa di problemi e tecnologie militari, edito dalla Jane's Information Group. \u00c8 una delle pubblicazioni che prendono il nome da John F.T. Jane, un editore inglese che ebbe l'idea di pubblicare nel 1898 un libro con tutte le navi da guerra nel mondo.\n\u00c8 un settimanale ad alta diffusione, spesso citato come fonte in molti articoli.\nHa iniziato le pubblicazioni nel 1984, in sostituzione di \"Jane's Defence Review\". Nello stesso anno, ha avuto notoriet\u00e0 internazionale per aver pubblicato le foto che mostravano una portaerei della classe Kiev in costruzione nel mar Nero, prese da Samuel Loring Morison, un professionista della intelligence americana."}
{"id": "4747070", "revid": "633110", "url": "https://it.wikipedia.org/wiki?curid=4747070", "title": "Treni armati del Regio Esercito", "text": "I treni armati del Regio Esercito furono utilizzati dal Regno d'Italia in entrambe le guerre mondiali.\nPrima guerra mondiale.\nDal 1915 il Regio Esercito impieg\u00f2 sul fronte del Carso alcune batterie armate di cannoni di origine navale 152/40 installati a coppie su pianali ferroviari, poste alle dipendenze dello Stato Maggiore del R.E. basate a Monfalcone.\nIl Regio Esercito si interess\u00f2 a questo tipo di armi solo dopo aver ricevuto in prestito, dall'esercito francese, alcuni cannoni ferroviari da 340/45. Avendo avuto l'opportunit\u00e0 di constatarne l'efficacia in azione, si decise di incaricare l'Ansaldo di progettare un affusto ferroviario per installarvi un cannone di grande potenza. I pezzi prescelti per l'installazione furono i 381/40 Mod. 1914 che la ditta stessa aveva allestito per le navi da battaglia classe \"Francesco Caracciolo\", la cui costruzione era stata sospesa all'inizio delle ostilit\u00e0. Il primo di questi cannoni venne approntato all'inizio del 1917.\nSeconda guerra mondiale.\nTreni blindati T.B..\nA partire dal 1941 il Regio Esercito allest\u00ec una serie di treni blindati (T.B.), adatti ad operare lungo le linee ferroviarie della Jugoslavia occupata in funzione anti-guerriglia ed anti-sabotaggio. I convogli, numerati da \"T.B. 1\" a \"T.B. 10\", trainati da locomotive anch'esse blindate, erano costituiti da comuni vagoni merci a due assi dei tipi FI e L, aperti e chiusi, blindati in maniera semi-artigianale ed equipaggiati con armi della fanteria.\nI primi convogli erano costituiti da locomotiva, un carro con due mitragliatrici Breda Mod. 37 (ciascuna servita da 3 uomini) ed un carro con cannone controcarro da 47/32 Mod. 1935 sparante attraverso il portellone.\nUn secondo tipo di convoglio, pi\u00f9 potente, era costituito da 5 o 6 vagoni blindati. Si trattava di carri merci a due assi, con uno scompartimento blindato centrale chiuso, munito di 5 feritoie per lato per l'uso delle armi individuali, e due scompartimenti, anteriore e posteriore, a cielo aperto, ciascuno con una mitragliatrice Fiat-Revelli Mod. 14/35 scudata ed un mortaio Brixia Mod. 35 da 45\u00a0mm. Successivamente vennero adottati carri interamente coperti, dotati di pezzi anticarro da 47/32.\nInoltre, per il transito nelle zone pi\u00f9 pericolose dei Balcani, ai normali convogli veniva aggregato come scorta un vagone della Milizia ferroviaria. Questi erano normali carri merci chiusi, scelti tra i pi\u00f9 robusti tra quelli del parco delle Ferrovie dello Stato, armati con due mitragliatrici SIA Mod. 1918 sparanti attraverso gli sportelli.\nCannoni ferroviari.\nGli unici cannoni ferroviari impiegati dal Regio Esercito durante la seconda guerra mondiale erano armi francesi di preda bellica. In particolare si trattava di 12 cannoni ferroviari da 194 mm TAz Mle. 1870/93 ALVF, 4 da 240 mm TAz Mle. 1884/17 ALVF e due da 340 mm Mle. 1912 ALVF. Queste armi erano utilizzate dagli italiani come artiglieria per la difesa costiera, alle dipendenze dei corpi d'armata. L'unica operazione a fuoco della quale si ha notizia riguarda i pezzi da 194, impiegati dall'Esercito Cobelligerante Italiano nella battaglia di Montelungo durante la guerra di liberazione.\nAutoblindo ferroviarie AB40 e 41.\nIl 15 maggio 1942 nei Balcani venne costituita la Compagnia autonoma autoblindo ferroviarie, su una squadra comando (2 blindo) e due plotoni (4 blindo ognuno). In totale la compagnia allineava 10 autoblindo dei tipi AB40 AB41, la prima armata di tre mitragliatrici Breda Mod. 38, la seconda con una Breda ed una mitragliera Breda 20/65 Mod. 1935 in torretta. Le blindo erano progettate fin dall'inizio per l'utilizzo su ferrovia, previa installazione di cerchioni ferroviari, mentre le ruote pneumatiche venivano agganciate sulle fiancate per una rapida conversione su strada; erano dotate inoltre di sabbiere, scacciapietre, fanalini rossi e verdi regolamentari, faro orientabile e dispositivo di bloccaggio dello sterzo. Gli ufficiali ed i sottufficiali della compagnia provenivano dal Genio ferrovieri, mentre gli equipaggi ed i meccanici provenivano dall'Arma di cavalleria.\nAutocarrette ferroviarie blindate OM.\nNel 1942, su richiesta del Comando Superiore FF.AA. di Slovenia e Dalmazia, vennero realizzate 20 autocarrette ferroviarie blindate OM Mod. 42, derivate dalla autocarretta OM 36. Le autocarrette, armate di Breda Mod. 38, operavano sulle linee a scartamento ridotto in un Reparto autonomo su due plotoni, integrando le AB40 e 41.\nLittorine blindate Libli.\nSempre nel 1942, con l'intensificarsi degli attacchi dei partigiani titini contro le linee ferroviarie l'Ansaldo produsse 5 littorine blindate partendo dall'Automotrice FS ALn 56 della Fiat Ferroviaria, in servizio nelle Ferrovie dello Stato. Le Ansaldo Libli furono realizzate in due versioni, una armata di due cannoni da 47/32 in torretta, 6 mitragliatrici Breda Mod. 38, due mortai Brixia Mod. 35 e lanciafiamme Mod. 40. Nel secondo tipo i mortai, i lanciafiamme e due mitragliatrici lasciavano il posto ad una mitragliera da 20/65 Mod. 1935.\nTreno blindato contraereo germanico.\nNel 1940 Hitler don\u00f2 a Mussolini, per il suo compleanno, il \"Treno blindato contraereo germanico\". Era composto da due \"Flakwagen\", ovvero vagoni passeggeri pesantemente modificati, rinforzati e blindati, impiegati nella protezione antiaerea dei treni del F\u00fchrer. Lo scomparto centrale era adattato al trasporto ed al soggiorno delle alte personalit\u00e0 del Partito Nazionale Fascista e del Duce stesso. Davanti e dietro allo scomparto di trasporto erano installati, in scomparti a cielo aperto, due complessi quadrinati 2 cm Flakvierling 38. Il treno venne presentato al Duce il 24 luglio 1940 dal generale Maximilian Ritter von Pohl. Non venne mai usato effettivamente dalle autorit\u00e0 fasciste ma i due vagoni furono assegnati ad un gruppo di artiglieria contraerea per la difesa mobile della periferia di Roma.\nTradotte militari.\nLe tradotte militari furono uno dei principali mezzi di trasporto per truppe, animali e materiali del Regio Esercito in guerra. Queste erano composte dal normale materiale rotabile per persone, bestiame e merci, in servizio nelle Ferrovie dello Stato, al quale solitamente erano aggregati carri tipo FFI e Cz in allestimenti cucina del tutto simili a quelli dei treni armati della Regia Marina..\nTuttavia, a causa delle citate particolarit\u00e0 del fronte jugoslavo, per le esigenze del comando della 2\u00aa Armata alcuni vagoni merci tipo DPz 1913 e tipo DI 1929 furono blindati contro il fuoco delle armi leggere.\nTreni ospedale.\nTra i treni militari vanno inclusi, seppure assolutamente disarmati, i treni ospedale gestiti dal Regio Esercito, ma anche dal Corpo militare dell'ACISMOM e dal Corpo militare della CRI. Questi treni fornirono la loro importantissima ed insostituibile opera incessantemente in entrambi i conflitti mondiali, oltre che nelle grandi calamit\u00e0 che hanno colpito la nazione (come il terremoto di Messina)."}
{"id": "4747072", "revid": "92723", "url": "https://it.wikipedia.org/wiki?curid=4747072", "title": "Kaiserliches und k\u00f6nigliches Infanterieregiment nr. 44", "text": "L'Imperiale e Regio Reggimento di Fanteria di Linea n. 44 (\"Kaiserliches und k\u00f6nigliches Infanterieregiment nr. 44\") \u00e8 stato un reggimento dell'esercito austro-ungarico reclutato su suolo italiano tra il 1744 e il 1866. Il reggimento assunse differenti denominazioni, legati al nome dell'\"inhaber\" (titolare) del reggimento: \nLe origini.\nIl reggimento ebbe origini dal reggimento provinciale lombardo (\"Legio Mediolanensis Provincialis\") che il marchese Anton Giorgio Clerici ottenne di poter reclutare a proprie spese, su piede alemanno, il 23 gennaio 1744. Il 24 agosto 1744, nel castello di Milano, furono passate in rassegna per la prima volta le sue 15 compagnie fucilieri e le due compagnie di granatieri. Il reclutamento era lombardo ed il reggimento contava 1568 effettivi: oltre alla truppa, la maggior parte degli ufficiali e sottufficiali era della regione.\nIl reggimento ebbe il proprio battesimo del fuoco durante la Guerra di successione austriaca: nel settembre 1744 Clerici guid\u00f2 il reggimento di rinforzo al campo piemontese di Saluzzo e prese parte al tentativo di sbloccare l'assedio borbonico di Cuneo. Durante la battaglia di Madonna dell'Olmo (30 settembre) il reggimento sub\u00ec gravi perdite. Il 14 ottobre 1758 il reggimento guid\u00f2 l'assalto decisivo contro la batteria piazzata nel recinto della chiesa durante la battaglia di Hochkirch: su 900 uomini solo 46 uscirono illesi; cadde, tra gli altri anche il colonnello ('Obrist') Francesco Andrea Valenziani.\nNel 1763 il battaglione fu trasferito a Cremona, nel 1765 a Mantova; nel 1769 subentr\u00f2 al defunto Clerici il feldmaresciallo conte Rudolf Carl Gaisbruck e, in base all'ordinamento del medesimo anno, il reggimento ottenne ufficialmente il numero 44.\nI. R. 44.\nPeriodo napoleonico.\nDa Mantova il reggimento fu trasferito a Pavia. Nel 1778, durante la breve guerra di successione bavarese, l'I.R. 44 e il relativo battaglione granatieri (maggiore Antonio Brambilla) furono spediti sul fronte boemo: 1 battaglione fucilieri si arrese in sfortunate circostanze presso Gabel. Nel medesimo anno il reggimento cambi\u00f2 proprietario, passando al maggior generale (poi feldmaresciallo) conte Carlo Luigi Belgiojoso di Barbiano.\nDopo un breve accantonamento a Vienna, nel 1779 l'I.R. 44 raggiunse il deposito di Cremona; il reggimento continu\u00f2 a reclutare in Lombardia ma esclusivamente per ingaggio volontario o per destinazione coattiva di condannati poich\u00e9 nei domini italiani non si ritenne ancora opportuno introdurre la coscrizione obbligatoria.\nIl 22 dicembre 1780 il reggimento, di presidio a Cremona, partecipa alle celebrazioni tenute nella cattedrale della citt\u00e0 per il funerale di Maria Teresa.\nNel 1788 i battaglioni dell'IR 44 furono aggregati all'Armata principale del Banato: con soli 23 uomini il sottotenente Lopresti difese per 3 ore il castello di Rama, sostenendo cinque assalti ottomani; al termine della ritirata i due battaglioni svernarono a Karansebes e Siebenbuergen. Nel 1789 presero parte alla marcia su Rimnik e nel 1790 all'assedio di Giurgevo. Durante la guerra contro gli Ottomani 7 militari dell'IR 44 furono decorati di medaglia d'argento al valore.\nRientrato a Cremona nel 1791, nell'autunno del 1792 il reparto fu inviato in soccorso del Piemonte al comando del colonnello Carlo Casati di Berna. Impiegato nel settore nizzardo delle Alpi Marittime, nel 1793 il reggimento lombardo partecip\u00f2 ai combattimenti di Sospello, Cima di Raus, Colle dell'Argentera e Sommalunga. Tra il 1794 e il 1796 partecip\u00f2 ai combattimenti di Ormea, del Monte Saccarello, al Colle di Tenda, a Sambuco e alle due battaglie di Loano (in particolare ai combattimenti attorno al caposaldo strategico del Monte Settepani).\nInquadrato nella Brigata Provera attestata a Millesimo, partecip\u00f2 alla battaglia di Dego (13 aprile 1796); successivamente, il 3\u00ba battaglione combatt\u00e9 a Lodi. Nel 1797 i resti del reggimento Belgiojoso, al comando di Filippo Brentano-Cimarolli, presero parte alla difesa di Mantova: dichiarati prigionieri di guerra a seguito della resa di Mantova, il reggimento fu concentrato a Venezia e, nel 1798, a Trieste.\n150 volontari italiani, che avevano combattuto a Novi il 6 novembre 1799 costituirono il nucleo del nuovo IR 44 (di propriet\u00e0 del conte Friedrich Bellegarde), ricostruito durante l'inverno nelle fortezze di Tortona e Alessandria.\nComandato dal conte Giovanni Strassoldo, nella campagna del 1800 il reggimento fin\u00ec nuovamente assediato a Mantova.\nCinque Giornate di Milano.\nPartecip\u00f2 alle 5 giornate il 3. battaglione del 44. reggimento Arciduca Alberto (gi\u00e0 Clerici, gi\u00e0 Belgioioso). Esso fu impegnato per collegare e rifornire gli altri reparti che erano schierati contro gli assalti della folla, principalmente presso le porte della citt\u00e0, in alcune piazze e presso diverse delle 446 barricate che erano state erette in poche ore il 18 marzo. Il 22 marzo il battaglione usc\u00ec da porta Vigentina tra gli insulti della folla, dirigendosi verso Lodi. Ivi giunti, Radetzky tenne un discorso per ringraziare le truppe per il loro valore e la loro dedizione, affermando che avrebbe segnalato i nomi dei pi\u00f9 valorosi all'Imperatore stesso e garantendo la sua \"riconoscenza\". In totale durante le 5 giornate, le truppe austriache e quelle del Lombardo Veneto (c'erano altri reggimenti al completo, altri battaglioni e compagnie sparse per un totale di 10\u00a0000 uomini) ebbero le seguenti perdite: 5 ufficiali e 176 soldati deceduti. Diversi ufficiali e 230 uomini feriti. Alcuni ufficiali e 180 soldati prigionieri. I decorati del 3. battaglione del 44. reggimenti si trovano negli elenchi della battaglia di Santa Lucia, che ebbe luogo il 6 maggio 1848 (vedi fonti).\nCampagna d'Italia 1848.\nPrima della guerra il Reggimento era in Lombardia diviso tra Milano e Cremona. Nella ritirata da Milano, dopo la prima tappa importante di Lodi, il 3\u00ba Battaglione si trov\u00f2 accasermato a Cremona quando scoppiarono i disordini, per una serie di complesse vicende, met\u00e0 del battaglione defezion\u00f2, ma non tutti i disertori si unirono ai rivoltosi. Il resto della formazione si diresse verso il veneto in una colonna che comprendeva i parenti di molti degli arruolati, non si hanno notizie precise sugli spostamenti degli altri Battaglioni del Reggimento, che si trovarono entro pochi giorni a Verona. I resti del 3\u00ba battaglione parteciparono alla battaglia di Sona. A Castelnuovo presso Verona, il reparto visse un curioso episodio. Esso si era accasermato nel paese, dove i cucinieri furono sequestrati dai rivoltosi quando il resto del reparto era fuori dal paese. I sequestrati si rifiutarono di disertare e furono tenuti prigionieri dai 600 rivoltosi cittadini. Il paese fu conquistato da altre truppe al comando del generale Taris, che incontrarono i cinque cucinieri che nel frattempo si erano dati alla fuga. Il principe di Liechtenstein volle premiare la loro fedelt\u00e0 con dell'oro, ma il soldato Giovanni Locati gli rispose: \"Non ho bisogno del suo oro, mi stringa la sua mano, la preferisco a tutto l'oro del mondo perch\u00e9 ho prestato giuramento all'Imperatore e sapr\u00f2 mantenerlo in qualunque occasione\". Tale fatto fu portato d'esempio in tutto l'esercito durante quella campagna.\nNella battaglia di Santa Lucia di Verona, furono decorati il sergente Favero, il fante Ventura ed il caporale Locati. Il 3. battaglione combatt\u00e9 anche a Sona, Santa Giustina, Sommacampagna, Galionze, Monzambano e Custoza dove si fece notare per la conquista di alcune importanti postazioni.\nCampagna d'Italia 1849.\nIl 44. Reggimento non partecip\u00f2 a scontri in Italia, il battaglione granatieri combatt\u00e9 a Komarno in Ungheria, mentre i tre battaglioni del Reggimento si schierarono ai confini con la Germania, della quale si temeva un coinvolgimento.\nDal 1849 al 1866.\nIl reggimento aument\u00f2 di un battaglione nel 1850, passando a quattro. I battaglioni prestarono servizio di guarnigione in diverse citt\u00e0 dell'Impero, come Graz e Rassemburg. I granatieri si spostavano autonomamente dal Reggimento, furono a Praga e Leopoli. Il 4. battaglione fu a Milano al comando del FM Nobili, il 1. si spost\u00f2 a Pilsen, il 2. a Taschau. Altre localit\u00e0 toccate dai reparti furono Monza, \u010cesk\u00e9 Bud\u011bjovice, Kranau, Innsbruck, Bolzano, Trento. Nel 1859, il reggimento schierato in Austria e Boemia, non partecip\u00f2 alla campagna contro i franco-piemontesi. Alla firma del trattato di pace con il Regno di Sardegna, i soldati ebbero la facolt\u00e0 di tornare a casa; alcuni decisero di rimanere con il Reggimento che divent\u00f2 \"ungherese\" di nome, mentre prestavano servizio diversi soldati veneti ed alcuni lombardi. Dopo il 1860 le turnazioni videro il reggimento di stanza prevalentemente in Italia come ad esempio Rovigo, Arqu\u00e0, Polesella, Chioggia, Padova, Venezia. Il reggimento partecip\u00f2 alla battaglia di K\u00f6niggsgr\u00e4tz nel 1866 ma non ci sono dettagli sui singoli fatti d'arme, sulle perdite e decorazioni.\nScioglimento.\nIl Reggimento formalmente non venne mai \"sciolto\" fino al 1918, dal 1866 al 1918 continu\u00f2 a chiamarsi Infanterieregiment Nr. 44 \"Erzherzog Albrecht\" anteponendo l'aggettivo di \"ungherese\". Nemmeno la riforma del 1883 modific\u00f2 sostanzialmente le zone di reclutamento e la composizione etnica che era totalmente ungherese, dopo che si congedarono gli ultimi fanti del Lombardo Veneto che non avevano optato per l'Italia. Il congedo formale con il grosso dei componenti dell'ex Lombardo Veneto avvenne nel settembre del 1866 con la rassegna dei Reggimenti e le decorazioni, non sono ancora stati trovati gli elenchi dei decorati del 44. nell'ultima campagna.\nNote.\nSulle 5 giornate: Isabella del Fabbro, \"Gli italiani al servizio imperiale\", editore Gaspari 2010. Il testo \u00e8 un riassunto della tesi di laurea della dr.a del Fabbro, frutto di anni di ricerche negli archivi ungheresi e viennesi. Altre opere citate dall'autrice nel capitolo delle cinque giornate sono: Franz von Branko \"Geschichte des k.k. Regiment nr. 44 feldmarschall Erzeherzog Albrecht, Wien 1875 e J. Hoholin \"Chronik des kk. Infanterie Regiment Erzeherzog Albrecht, Wien 1894."}
{"id": "4747077", "revid": "28592", "url": "https://it.wikipedia.org/wiki?curid=4747077", "title": "Affari esteri", "text": ""}
{"id": "4747079", "revid": "767487", "url": "https://it.wikipedia.org/wiki?curid=4747079", "title": "Barbie Mariposa e la principessa delle fate", "text": "Barbie Mariposa e la principessa delle fate (\"Barbie Mariposa &amp; the Fairy Princess\") \u00e8 un film d'animazione del 2013 diretto da William Lau, e distribuito direttamente per il mercato home video.\nTrama.\nMariposa, che dopo la sua ultima avventura \u00e8 stata nominata Storica di Corte, viene scelta dalla Regina e suo figlio Carlos come ambasciatrice di pace per ristabilire la pace tra il regno di Flutterfield e quello di Shimmerville: secoli addietro, le fate farfalle e le fate cristallo erano alleate, ma il re delle fate cristallo accus\u00f2 le prime di aver rubato la Cristallite (fonte naturale di energia del regno che illumina e d\u00e0 energia a qualsiasi cosa): le fate farfalle negarono, le fate cristallo non credettero alle loro parole e tutti iniziarono ad essere sempre pi\u00f9 adirati l'uno con l'altro finch\u00e9 le due fazioni dichiararono di essere eterne nemiche, giurando di non parlarsi mai pi\u00f9; nei secoli, ciascuno dei due regni sparse dicerie sull'altro. Mariposa sar\u00e0 ospite della famiglia reale per dimostrare a tutti che le fate farfalle e le fate cristallo possono essere amiche; in sua assenza, sar\u00e0 l'amica Willa a occuparsi della biblioteca reale. Inizialmente Mariposa non \u00e8 convinta di poter adempiere al suo compito, ma Carlos la incoraggia e le dona un fiore luminoso che contiene la magia pi\u00f9 preziosa di Flutterfield: se avesse dei dubbi baster\u00e0 guardarlo brillare per ricordarsi dei suoi amici.\nMariposa, accompagnata dalla pallina di pelo Zee, viene scortata dalla fata cristallo Talayla verso Shimmerville e il palazzo reale dove allogger\u00e0, presentandola al re Regellius e alla principessa Catania: il primo si mostra diffidente verso di lei, mentre con la principessa stringe subito amicizia; Mariposa scopre da un libro che agli stranieri \u00e8 vietato toccare la Cristallite, soprattutto il Cristallo del Cuore, il pi\u00f9 potente di tutta Shimmerville. Il giorno seguente Mariposa viene presentata al popolo di Shimmerville, ma gli abitanti non si fanno vedere per timore; verr\u00e0 presto celebrato il Ballo di Cristallo, nel quale Mariposa \u00e8 certa che potr\u00e0 convincere i cittadini di Shimmerville e il re che le fate farfalle e le fate cristallo possono andare d'accordo. Nel frattempo, la malvagia fata Gillion sta preparando la sua vendetta con l'obiettivo di spegnere per sempre la luce di Shimmerville.\nUn giorno Catania mostra a Mariposa il Cristallo del Cuore e le Cascate di Cristallo. In seguito le racconta un episodio avvenuto otto anni prima, quando aveva otto anni: mentre stava facendo un pic-nic col padre, entrambi notarono una vecchia signora (Gillion) rovistare in cerca di un pezzo di Cristallite ma, quando re Regellius rifiut\u00f2 di consegnarglielo, Catania venne quasi rapita da Gillion e dal suo scagnozzo Boris, ma suo padre riusc\u00ec a salvarla in tempo e Gillion giur\u00f2 vendetta; purtroppo Catania si ruppe le ali, e anche se col tempo guarirono non vol\u00f2 pi\u00f9, preferendo farsi accompagnare dalla sua fedele giumenta alata Sylvie. Inoltre Mariposa capisce il vero motivo del suo arrivo nel regno: credendo che le fate farfalle siano delle guerriere, il re vuole che Mariposa insegni le loro tecniche di combattimento. Come segno di amicizia, Catania le dona il suo ciondolo con la Cristallite, mentre Mariposa le dona il suo fiore luminoso.\nDurante il Ballo di Cristallo, i presenti notano il ciondolo con la Cristallite indossato da Mariposa credendola una ladra, e nonostante Catania ammetta di averglielo dato lei dopo essere andate alle Cascate di Cristallo, re Regellius la caccia dal regno; poco dopo arriva Gillion, la quale pietrifica tutti i cristalli di Shimmerville (compreso il Cristallo del Cuore) e i suoi abitanti. Tuttavia, grazie alle parole di Mariposa, Catania riesce a superare il suo timore di volare nuovamente dopo il trauma sub\u00ecto e, insieme alla stessa Mariposa e al fiore luminoso, riesce a salvare il regno riportando il Cristallo del Cuore alla normalit\u00e0, e di conseguenza il resto della Cristallite; sia Catania che Mariposa vengono ricompensate dal Cristallo del Cuore con un nuovo paio di bellissime ali. Re Regellius vorrebbe distruggere Gillion, ma Catania rifiuta e ammette che, pur non potendo ignorare le malefatte di Gillion, non sarebbe giusto farle del male e ricordando che tutto ebbe inizio perch\u00e9 suo padre si rifiut\u00f2 di consegnarle un pezzo di Cristallite, bench\u00e9 il regno ne avesse una scorta praticamente infinita. Catania perci\u00f2 perdona Gillion dandole la possibilit\u00e0 di ricominciare e donandole la sua collana di Cristallite: dopo averla indossata, Gillion ringiovanisce, si scusa per le sue azioni e spera di essere all'altezza della sua fiducia. Il re si congratula con la figlia per aver dimostrato saggezza e comprende di aver giudicato male Mariposa; viene dunque ristabilita la pace e l'amicizia tra i regni di Shimmerville e Flutterfield, e viene organizzato un ballo durante il quale re Regellius consegna alla regina Marabella una collana di Cristallite e il principe Carlos invita Mariposa a danzare insieme.\nCanzoni.\nLe canzoni della colonna sonora sono pubblicate da Mattel Rhapsody (ASCAP) e KPM APM (APM Music)."}
{"id": "4747080", "revid": "287204", "url": "https://it.wikipedia.org/wiki?curid=4747080", "title": "K.K. Partizan 2004-2005", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2004-2005."}
{"id": "4747090", "revid": "124787580", "url": "https://it.wikipedia.org/wiki?curid=4747090", "title": "K.K. Partizan 2005-2006", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2005-2006."}
{"id": "4747101", "revid": "827058", "url": "https://it.wikipedia.org/wiki?curid=4747101", "title": "Beneficio di Cristo", "text": "Il Beneficio di Cristo (\"Trattato Utilissimo del Beneficio di Giesu Christo Crocifisso verso i christiani\"), scritto da Benedetto Fontanini, fu uno dei pi\u00f9 popolari ed influenti libri di teologia pubblicati nel XVI secolo in Europa. Rifletteva il pensiero della corrente religiosa dei cosiddetti \"spirituali\", la quale sosteneva che fosse necessaria una riforma nella Chiesa cattolica traendo ispirazione dalla Riforma protestante.\nStoria.\nFu scritto in Sicilia, probabilmente nel monastero di San Nicol\u00f2 l'Arena presso l'odierna Nicolosi, e pubblicato a Venezia nel 1543 ed ebbe un enorme successo per l'epoca, raggiungendo probabilmente la decina di migliaia di copie stampate. Fu tradotto in inglese, francese, croato e castigliano. Benedetto Croce ha descritto come il libro, non appena stampato, ebbe una rapidissima diffusione in Italia.\nL'editore Andrea Arrivabene ed il libraio Bonifacio Emilione pubblicizzarono il libro, mantenendo segreta l'identit\u00e0 dell'autore. Nonostante ci\u00f2 nel 1566 fu scoperto che l'opera era stata scritta da un monaco benedettino chiamato Benedetto da Mantova, residente in Sicilia. L'opera fu successivamente ampliata da Marcantonio Flaminio, un protetto di Juan de Vald\u00e9s e del cardinale Reginald Pole, e presentava temi cari alla teologia valdese.\nL'opera fu massicciamente influenzata dalle \"Institutiones Christianae Religionis\" di Giovanni Calvino del 1539, di cui incorpora alcune citazioni. Il beneficio di Cristo sostiene la completa dipendenza dell'uomo da Cristo per la propria salvezza. In particolare i primi quattro capitoli espongono la dottrina della giustificazione per fede.\nPoco dopo la sua pubblicazione, l'opera fu posta all'indice e la sua diffusione fu combattuta dall'Inquisizione. Nonostante ci\u00f2 continu\u00f2 a circolare clandestinamente, ma gi\u00e0 nel 1560 essa era di difficile reperibilit\u00e0.\nL'opera sembrava definitivamente persa finch\u00e9 una copia venne ritrovata nel 1855 nella biblioteca del St. John's College a Cambridge."}
{"id": "4747106", "revid": "1543377", "url": "https://it.wikipedia.org/wiki?curid=4747106", "title": "Gens Salvia", "text": "La gens Salvia risulta diffusa in numerose regioni italiche, dall'Apulia alla Gallia Cisalpina e anche nel Piceno, ad Asculum, Falerio Picenus e soprattutto a Urbs Salvia.\nUn'ipotesi etimologica, scaturita dal ritrovamento di alcune epigrafi che riportano il nome della famiglia, lega il toponimo del monte Salviano alla non improbabile presenza del casato nel territorio marsicano."}
{"id": "4747108", "revid": "287204", "url": "https://it.wikipedia.org/wiki?curid=4747108", "title": "K.K. Partizan 2006-2007", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2006-2007."}
{"id": "4747115", "revid": "767487", "url": "https://it.wikipedia.org/wiki?curid=4747115", "title": "Belle \u00c9poque (gruppo vocale)", "text": "Belle \u00c9poque \u00e8 stato un gruppo di disco music nato nel 1976 e composto dalla cantante francese \u00c9velyne Lenton (nome d'arte di \u00c9velyne Verrecchia), in precedenza interprete di musica y\u00e9y\u00e9 con il nome Evy, da suo fratello il produttore Albert Weyman (Albert Verrecchia) e da due coriste, la capoverdiana Jusy Fortes e la statunitense Marcia Briscoe (originaria di Atlanta). In Inghilterra il gruppo \u00e8 noto come \"La Belle Epoque\", negli Stati Uniti come \"Belle Epoque\".\nIl gruppo ha ottenuto diversi grandi successi: \"Black Is Black\" (cover in versione disco music del brano \"Black Is Black\" dei Los Bravos), che nel 1976 raggiunse il primo posto nella classifica inglese Official Singles Chart); \"Miss Broadway\" (1\u00ba posto in Inghilterra, 15\u00b0 negli Stati Uniti nel 1977). Da menzionare anche \"Bamalama\" (1978) e \"Stranger once again\" (1979).\nNel 1982 il gruppo si sciolse ed Evelyne Lenton riprese la sua carriera di solista. Il gruppo si ricostitu\u00ec nel 2006, nel 30\u00ba anniversario della loro fondazione, per incidere due album compilation: \"Belle Epoque\" e \"Black is Black\". In settembre 2006 il gruppo si sciolse definitivamente.\nAd eccezione di \"Black is Black\", che \u00e8 una cover, la musica e le parole di tutti gli altri brani sono di Evelyne Lenton e Albert Weyman."}
{"id": "4747116", "revid": "726373", "url": "https://it.wikipedia.org/wiki?curid=4747116", "title": "The Wrong Mans", "text": "The Wrong Mans \u00e8 una serie televisiva britannica trasmessa da BBC Two dal 24 settembre 2013, ideata e interpretata da Mathew Baynton e James Corden.\nTrama.\nSam Pinkett e Phil Bourne, due mediocri impiegati del comune di Bracknell, si trovano improvvisamente invischiati in un'inverosimile, ma terribilmente seria, rete di crimini, cospirazioni e corruzione, dopo che Sam risponde alla chiamata di un telefono cellulare ritrovato nel luogo di un incidente stradale.\nProduzione.\nIl 9 ottobre 2012 Janice Hadlow, direttore di BBC Two, ha annunciato la messa in onda di \"The Wrong Mans\", una co-produzione di BBC e Hulu. La serie \u00e8 stata commissionata da Janice Hadlow e Cheryl Taylor. Le riprese sono iniziate nel gennaio del 2013.\nJeremy Dyson \u00e8 stato lo \"script editor\" della serie. Baynton ha spiegato a \"Radio Times\" perch\u00e9 le commedie thriller non vengano realizzate spesso: \u00abQuando abbiamo iniziato a scriverla, abbiamo capito perch\u00e9 la gente non lo fa. \u00c8 davvero difficile da scrivere! Un sacco di ore passate a sviluppare una trama. Ogni cosa deve avere tensione, andare avanti al ritmo giusto\u00bb. La serie \u00e8 ispirata a \"24\" e \"Burn After Reading\". Riguardo al titolo volutamente errato, Corden ha detto: \u00abIl motivo per cui l'abbiamo chiamata \"The Wrong Mans\" \u00e8 per far capire che si tratta di una commedia. Se fosse un dramma, si sarebbe chiamata \"The Wrong Man\"\u00bb.\nA met\u00e0 della prima stagione, BBC ha affermato riguardo alla serie che \u00abc'\u00e8 il desiderio di rinnovarla e la discussione \u00e8 in corso\u00bb. Baynton ha ulteriormente confermato che BBC vuole una seconda stagione, ma che \u00abse non troveremo una storia abbastanza buona probabilmente non la faremo. Detto questo, attualmente abbiamo un'idea che stiamo sviluppando e sembra che ne valga la pena\u00bb. Nell'aprile del 2014 BBC Two ha annunciato ufficialmente il rinnovo della serie per una seconda stagione."}
{"id": "4747117", "revid": "287204", "url": "https://it.wikipedia.org/wiki?curid=4747117", "title": "Belle Epoque (gruppo vocale)", "text": ""}
{"id": "4747119", "revid": "287204", "url": "https://it.wikipedia.org/wiki?curid=4747119", "title": "K.K. Partizan 2008-2009", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2008-2009."}
{"id": "4747123", "revid": "2039709", "url": "https://it.wikipedia.org/wiki?curid=4747123", "title": "Oggy e i maledetti scarafaggi", "text": ""}
{"id": "4747125", "revid": "1543377", "url": "https://it.wikipedia.org/wiki?curid=4747125", "title": "Fuoco d'artificio (singolo)", "text": "Fuoco d'artificio \u00e8 un singolo della cantante italiana Alessandra Amoroso, pubblicato il 15 novembre 2013 dalla Sony. \u00c8 il secondo singolo estratto dall'album \"Amore puro\".\nIl brano.\nGli autori sono Emeli Sand\u00e9 nella versione inglese e Tiziano Ferro in quella italiana.\nSi tratta di una ballad che descrive la forza che si trova per andare avanti quando finisce un rapporto.\nIl brano \u00e8 stato inserito nella raccolta del 2014 \"Love Forever\" e il 14 febbraio 2014, vince l\"'MTV Love clash\" come migliore canzone di San Valentino.\nIl video.\nIl video del brano, pubblicato il 11 dicembre 2013, per la regia di Gaetano Morbioli, dona una differente lettura della storia d'amore raccontandola in chiave artistica. Tra nastri rossi, paillette, specchi ed una pioggia di fuochi artificio, due funamboli volteggiano nell'aria intrecciando i loro corpi come i loro sentimenti.\nL'amore come il circo e grazie ad esso si racconta, l'amore fatto di acrobazie, colmo di pericoli, con l'esigenza di coraggio e con il rischio della beffa. Fuoco d'artificio \u00e8 una ballata romantica giocata sulle diverse sfumature della voce di Alessandra e su affascinanti orchestrazioni. Protagonisti insieme all'artista sono i due acrobati e ballerini Stefano Pribaz e Valentina Marino della Compagnia Liberi Di...Physical Theater."}
{"id": "4747132", "revid": "203463", "url": "https://it.wikipedia.org/wiki?curid=4747132", "title": "Musica y\u00e9y\u00e9", "text": ""}
{"id": "4747137", "revid": "775372", "url": "https://it.wikipedia.org/wiki?curid=4747137", "title": "WFD", "text": ""}
{"id": "4747138", "revid": "1939205", "url": "https://it.wikipedia.org/wiki?curid=4747138", "title": "Contea di Civitella Ranieri", "text": "La contea di Civitella Ranieri, era un feudo pontificio governato fino al 1817 dall'omonima nobile famiglia perugina: la sua felice collocazione - su un poggio dominante tre fiumi, tra cui il Tevere, e la strada che conduceva da Umbertide a Gubbio, nel ducato di Urbino - la rendeva un territorio strategico e appetibile.\nStoria.\nIl castello e il borgo murato erano ubicati al centro della piccola contea, con una fitta boscaglia intorno che nascondeva il recinto merlato in cui si accedeva tramite la porta nord e la porta sud. Contesa tra Perugia, Citt\u00e0 di Castello e Gubbio, Civitella riusc\u00ec a conservare la propria autonomia: nel 1078 Raniero I Ranieri, nipote di Uberto, diede inizio alla costruzione della \"cittadella\", da cui deriver\u00e0 il nome \"Civitella\".\nUberto, capostipite della casata, giunse probabilmente dalla Sassonia, intorno al 970, al seguito dell'imperatore Ottone III o, secondo altre cronache, pi\u00f9 semplicemente dal Monferrato. Da lui discesero molti rami della stirpe - tra cui uno nella repubblica di Venezia - ma, alla fine, sopravvisse fino ai nostri giorni solo quello di Civitella.Civitella, a causa dell'importanza della sua posizione, sub\u00ec seri tentativi di occupazione, tra cui, nel 1360, quello di Arlotto Michelotti.Nel 1443 l'imperatore Sigismondo, in Perugia, le confer\u00ec il rango di \"feudo nobile\" con tutti i privilegi connessi che saranno aboliti soltanto nel 1807 in seguito all'applicazione del Codice napoleonico.La contea fu, pertanto, ghibellina nei primi tempi, poi, e fino all'estinzione, un feudo papale, anche se i contrasti, per motivi tributari, tra i reggenti e il governo pontificio furono tanti.Nel 1491 i possedimenti dei Ranieri sottostarono ad un altro grave saccheggio nell'ambito delle annose controversie tra i Baglioni e gli Oddi.Il territorio faceva parte della diocesi di Gubbio e il rettore della chiesa settecentesca di san Cristoforo, all'interno della cerchia muraria, aveva il titolo di arciprete: il Santo era il patrono della famiglia e della contea.\nIl pi\u00f9 noto personaggio dei Ranieri fu Ruggero II Cane (1352-1441), figlio di Costantino, estromesso dai suoi domini dai Michelotti di Perugia. Condottiero e capitano di ventura, riconquist\u00f2 nel 1407 Civitella e la ricostru\u00ec. Nel 1426 papa Martino V insign\u00ec Ruggero Cane del titolo di conte, dietro elargizione di 133 fiorini d'oro: Paolo III (1544) e Paolo V (1612) confermeranno tale privilegio. Il \"Cane\", mor\u00ec a 89 anni nel 1441 e fu sepolto nel duomo di Perugia,Con rogito del 18 febbraio 1487, il borgo di Civitella spetter\u00e0 poi a suo nipote Ruggero III: i lavori saranno continuati dai suoi discendenti e, in particolare, nei primi del Settecento, da Costantino V che trasform\u00f2 la rocca in confortevole residenza signorile. Questi, assiduo viaggiatore in Europa, avvi\u00f2 nel borgo un'attivit\u00e0 artigianale con un laboratorio per stampare le carte da gioco: vi era impresso lo stemma dei conti Ranieri, furono assai ricercate e rappresentarono una buona fonte economica per la contea.\nL'arme dei Ranieri era cos\u00ec illustrata:\nLe residenze della nobile famiglia, oltre alla rocca di Civitella, furono: il castello di Montegualandro, con titolo comitale, e il palazzo Ranieri di Sorbello, in piazza Piccinino a Perugia, ricco di opere d'arte, tra cui l\"'Annunciazione\" del Perugino, unica sua opera con questo soggetto.\nNel 1807, infine, Napoleone I abol\u00ec il feudalesimo e il reggente di Civitella Giovanni Antonio I dovette rinunciare agli antichi privilegi. Nel 1810 l'editto fu revocato e suo figlio Ruggero V rientr\u00f2 nel rango che nel 1817 perder\u00e0 definitivamente. Fu l'ultimo reggente e l'erede Giovanni Antonio II, sposando Altavilla Bourbon di Sorbello, inaugurer\u00e0 la nuova linea dei Ranieri di Sorbello tuttora fiorente. L'antica contea fu assorbita dallo Stato della Chiesa e, da allora, entr\u00f2 a far parte del territorio comunale di Umbertide."}
{"id": "4747147", "revid": "729019", "url": "https://it.wikipedia.org/wiki?curid=4747147", "title": "Forte di Vieux-Canton", "text": "Il forte di Vieux-Canton \u00e8 un forte francese situato nel comune di Villey-Saint-\u00c9tienne, presso Toul in Lorena. \nCostruito tra il 1906 e il 1909 \u00e8 stato tra gli ultimi forti francesi costruito nel periodo precedente alla prima guerra mondiale.\nDescrizione del forte.\nEsso rappresenta lo schema tipo del forte francese nel 1914. \nInteramente di cemento armato e senza parti di pietra che avevano dimostrato la tendenza a ridursi in schegge micidiali sotto il tiro dei moderni proiettili, con l'artiglieria completamente racchiusa in torretta, \u00e8 la forma pi\u00f9 avanzata di fortificazione elaborata dalla scuola dell'epoca.\nSituato su di un crinale gi\u00e0 occupato da opere difensive, rappresenta il fulcro del settore di Toul.\nL'opera ha forma trapezoidale con il fossato difeso da due casematte singole e da una doppia situate nei muri di controscarpa.\nEsse sono collegate al forte da passaggi sotterranei sotto ai fossati.\nGli spalti sono fortemente inclinati in modo da non offrire alcun bersaglio al fuoco nemico.\nLa parte superiore del forte \u00e8 estremamente semplificata e un semplice parapetto disegna un riparo per la fanteria intorno ad un massiccio blocco centrale costituito dalle caserme.\nL'armamento del forte era costituito da due torrette per cannoni da 75\u00a0mm. poste in modo tale per coprire il terreno verso i forti vicini mentre il progetto per aggiungere due torrette per cannoni da 155\u00a0mm. non fu mai realizzato. \nTre torrette per osservatori assicuravano il controllo del campo di fuoco. \nPer sventare eventuali attacchi della fanteria leggera, due torrette per mitragliatrici erano disposte in modo da coprire l'area circostante.\nIl forte \u00e8 in discrete condizioni e visitabile su richiesta."}
{"id": "4747149", "revid": "1342115", "url": "https://it.wikipedia.org/wiki?curid=4747149", "title": "Angelo Pavan", "text": "Biografia.\nEsponente della Democrazia Cristiana, \u00e8 stato senatore della Repubblica per quattro legislature consecutive, restando a Palazzo Madama dal 1979 al 1994. \nNel corso degli anni ha ricoperto il ruolo di Sottosegretario di Stato all'Interno (Governo Craxi II e Governo Fanfani VI), di Sottosegretario di Stato alla difesa (Governo Goria) e di Sottosegretario di Stato al Tesoro (Governo De Mita, Governo Andreotti VI e VII)."}
{"id": "4747152", "revid": "761672", "url": "https://it.wikipedia.org/wiki?curid=4747152", "title": "Lavoro sostitutivo", "text": "Il Lavoro Sostitutivo \u00e8 una forma di espiazione della pena prevista nel codice penale italiano, ovvero nel suo sistema giudiziario. \nTale forma sostitutiva di espiazione della pena \u00e8 stata introdotta nel diritto italiano dall'art 105 della 24 novembre 1981, n. 689.\nAnalisi.\nIl lavoro sostitutivo consiste nella prestazione di un'attivit\u00e0 non retribuita, a favore della collettivit\u00e0, da svolgere presso lo stato, le regioni, le province, i comuni o presso enti organizzazioni o corpi di assistenza, di istruzione di protezione civile e di tutela dell'ambiente naturale previa stipulazione di speciali convenzioni da parte del Ministero della Giustizia.\nL'ammissione di tale forma di espiazione \u00e8 un privilegio concesso dal Magistrato di sorveglianza, se vengono rispettati i criteri minimi di ammissione previsti dalla legge. \nQuesta forma di espiazione della pena \u00e8 frequentemente usata insieme all'affidamento in prova e per reati di minore importanza, tra cui la guida in stato di ebbrezza fino a qualche anno fa. Pu\u00f2 sostituire una pena pecuniaria in alcune fattispecie, su richiesta del condannato. \nLa prestazione.\nTra i caratteri della prestazione vi sono:"}
{"id": "4747155", "revid": "287204", "url": "https://it.wikipedia.org/wiki?curid=4747155", "title": "K.K. Partizan 2009-2010", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2009-2010."}
{"id": "4747160", "revid": "767487", "url": "https://it.wikipedia.org/wiki?curid=4747160", "title": "22 m\u00b2", "text": "22 m\u00b2 \u00e8 l'album di debutto della rapper finlandese Sini Sabotage, che sar\u00e0 pubblicato il 5 dicembre 2013 dalla PME Records.\nDall'album sono stati estratti i singoli \"Levikset repee\", il 19 aprile 2013, \"Miks\", il 1\u00ba novembre 2013 e \"Lambada\" nel 2014."}
{"id": "4747161", "revid": "1573940", "url": "https://it.wikipedia.org/wiki?curid=4747161", "title": "Clytospiza monteiri", "text": "L'amaranto di Monteiro o amaranto bruno (\"Clytospiza monteiri\" ()) \u00e8 un uccello passeriforme della famiglia degli Estrildidi, unica specie ascritta al genere Clytospiza .\nDescrizione.\nDimensioni.\nMisura fino a 12\u00a0cm di lunghezza.\nAspetto.\nSi tratta di uccelletti massicci, muniti di un forte becco di forma conica.\nLa testa ed il collo sono di colore grigio ardesia, il dorso e le ali sono di colore bruno-grigiastro, il petto, i fianchi ed il ventre sono di colore castano, con presenza di grosse macchia bianche; la coda \u00e8 nera, il codione \u00e8 rosso, e nel maschio \u00e8 presente una macchia rossa anche sulla gola, macchia che nella femmina \u00e8 invece di colore biancastro e rappresenta l'unico segno di dimorfismo sessuale, essendo i due sessi per il resto assai simili. Le zampe sono di colore carnicino, il becco \u00e8 nero con base bluastra, le palpebre sono anch'esse bluastre, gli occhi sono bruno-rossicci.\nBiologia.\nSi tratta di uccelli dalle abitudini diurne, che tendono a vivere in coppie o in gruppetti a base familiare, che raramente contano pi\u00f9 di una decina di individui: questi uccelli sono molto timidi, e tendono a rimanere fra l'erba alta o in prossimit\u00e0 del suolo, pronti a nascondersi nel fitto della vegetazione al minimo rumore sospetto.\nAlimentazione.\nLa dieta dell'amaranto di Monteir si compone principalmente da semi di piccole dimensioni, che vengono spezzati grazie al forte becco: questi uccelli integrano inoltre questa dieta granivora con germogli, frutta, bacche e piccoli invertebrati, perlopi\u00f9 termiti e ragni.\nRiproduzione.\nLa stagione riproduttiva comincia con la fase finale della stagione delle piogge, quando la quantit\u00e0 di cibo a disposizione per i nidiacei \u00e8 maggiore.\nDifficilmente le coppie si dedicano alla costruzione del nido, preferendo occupare i nidi abbandonati di altri uccelli, principalmente quelli degli affini pirenesti, di nonnetta o di coucal, generalmente rinforzandone l'imbottitura interna con pelo, fibre vegetali ed esuvie di rettili.\nAll'interno del nido vengono deposte 4-5 uova biancastre, che vengono covate da ambedue i genitori: sebbene si conosca assai poco riguardo alle cure parentali di questi uccelli, si ritiene che esse non differiscano significativamente per modalit\u00e0 e tempistica da quelle degli altri estrildidi.\nDistribuzione e habitat.\nL'amaranto bruno occupa una vasta porzione dell'Africa Centrale che va dal Ciad meridionale al Kenya occidentale.\nL\"'habitat\" di questi uccelli \u00e8 rappresentato dalle aree umide alberate e cespugliose, con presenza di radure pi\u00f9 o meno estese: essi inoltre hanno beneficiato dell'antropizzazione di alcune aree, colonizzando ad esempio i campi da taglio del legname e spingendosi nelle aree coltivate e nei giardini delle zone periferiche cittadine."}
{"id": "4747164", "revid": "122315", "url": "https://it.wikipedia.org/wiki?curid=4747164", "title": "Clytospiza", "text": ""}
{"id": "4747183", "revid": "830939", "url": "https://it.wikipedia.org/wiki?curid=4747183", "title": "Ribellione di Taso", "text": "La ribellione di Taso fu un avvenimento del 465 a.C., nel quale la citt\u00e0 di Taso si ribell\u00f2 contro il controllo ateniese, cercando di rinunciare alla sua appartenenza alla Lega di Delo. La ribellione fu provocata da un conflitto tra Atene e Taso sul controllo dei giacimenti d'oro sulla terraferma della Tracia, che Taso possedeva da lungo tempo.\nLa ribellione fu repressa alla fine, dopo un lungo e difficile assedio, ma non prima che Sparta avesse promesso segretamente di invadere l'Attica a sostegno dei Tasiani. Un terremoto che innesc\u00f2 una ribellione degli iloti non permise a Sparta di mantenere fede alla sua promessa.\nTucidide cita l'episodio della Ribellione di Taso come uno degli avvenimenti durante il \"pentecontaetia\" che segn\u00f2 la trasformazione della Lega di Delo nell'impero ateniese. Gli studiosi moderni hanno studiato l'avvenimento per capire meglio la politica interna di Sparta, rivelando la presenza di un forte partito a favore della guerra durante il periodo di pace e di armonia tra Atene e Sparta e prefigurando la rottura delle relazioni che avrebbe avuto come risultato lo scoppio della prima guerra del Peloponneso, entro la fine del decennio.\nAtene e Taso.\nTucidide riporta che la controversia fra Atene e Taso fu causata dalla contesa per il controllo dei commerci sulla Tracia e dal fatto che gli ateniesi volevano prendere il controllo di una miniera d'oro che era sotto il controllo dei Tasii. La maggior parte degli studiosi ritiene che Atene fu l'aggressore in questo scontro, sebbene G.E.M. de Ste. Croix abbia affermato che gli Ateniesi stavano intervenendo in difesa di uno Stato pi\u00f9 piccolo che stava soffrendo sotto la dominazione di Taso.. La miniera e i commerci erano molto fruttuosi, e perderli a causa degli Ateniesi sarebbe stato un duro colpo economico per Taso; poich\u00e9 questa controversia stava degradando, Atene sped\u00ec anche un numeroso gruppo di colonizzatori per fondare una colonia chiamata \"Ennea Hodoi\" (\"i nove modi\") che alla fine si trasform\u00f2 nella citt\u00e0 di Amphipolis. Questa colonia, se avesse avuto successo (fu distrutta dai nativi in breve tempo), sarebbe stata usata come base per spostare il potere e l'influenza Ateniesi in una regione dove Taso aveva avuto a lungo interesse.. Taso era uno Stato con una forte flotta e un socio fondatore della Lega di Delo, e invece di piegarsi a queste incursioni Ateniesi i Tasii decisero di resistere militarmente."}
{"id": "4747197", "revid": "83531", "url": "https://it.wikipedia.org/wiki?curid=4747197", "title": "Rosazzo", "text": "Il Rosazzo \u00e8 un vino DOCG prodotto nella provincia di Udine\nZona di produzione.\nParte del territorio dei comuni di San Giovanni al Natisone, Manzano e Corno di Rosazzo tutti in provincia di Udine\nInformazioni sulla zona geografica.\nLa zona di produzione del \"Rosazzo\" \u00e8 compresa nella parte meridionale della DOC \"Friuli Colli Orientali\".\nI suoi terreni sono di origine eocenica: marne ed arenarie che, alternandosi, danno luogo al cosiddetto \"flysch\", localmente chiamato \u201cponca\" (termine friulano per \u201cmarna\u201d) e di conseguenza sono del tipo franco limoso argilloso a reazione mediamente alcalina.\nHanno un contenuto in calcare totale abbastanza basso mentre il calcare attivo \u00e8 nella norma.\nQuesto tipo di terreno, anche a causa di una sua scarsa permeabilit\u00e0, \u00e8 soggetto ad erosione superficiale a causa della pioggia. Per evitare frane e smottamenti, i viticoltori debbono ricorrere a costosissimi lavori di consolidamento (terrazzamenti, muretti di sostegno) che richiedono anche una assidua manutenzione.\nDal punto di vista climatico, nel periodo vegetativo (1\u00ba aprile - 31 ottobre) si riscontrano i seguenti dati:\nQuesti valori risultano mediamente pi\u00f9 favorevoli rispetto a quelli di altre DOP della provincia.\nStoria.\nL'Abbazia di Rosazzo costruita tra il 1068 ed il 1070, \u00e8 il perno intorno a cui, da sempre, ruota la produzione enologica della zona. In essa sono anche conservati i documenti che ne descrivono l'evoluzione nel corso dei secoli.\nIn uno di questi, datato 20 gennaio 1341, si legge: \u00abIl Patriarca Bertrando minaccia la scomunica ad alcune persone, le quali, dopo aver occupato una selva dell'Abbazia di Rosazzo, non volevano piantare le viti\u00bb\nNel 1420 questo territorio \u00e8 inglobato ne' La Serenissima Repubblica di Venezia. Questo \u00e8 determinante per l'incremento della esportazione e la diffusione del Rosazzo nel mondo.\nNel 1483, Marin Sanudo nel suo \"Itinerario per la terra ferma\" racconta che \u00ab...cavalcando per monti si arriva a la Badia di Rosazzo el quale \u00e8 un castelletto situato sopra un monte... Qui \u00e8 perfettissimi vini\u2026 et, ut dicitur, ivi sono li mior de Italia\u00bb.\nNel 1595 Bacci in \u201cDe naturali vinorum historia\u201d ricorda che il Rosazzo era bevuto anche alla mensa imperiale perch\u00e9 i tedeschi lo apprezzavano alla stregua di quanto facessero gli antichi romani per il Falerno.\nE Gaspari, nel 1976 commenta: \u00abl'allargamento delle zone agrarie collinari si diresse verso le colture che maggiormente potevano trarre profitto dalle particolari condizioni climatiche e pedologiche di questi terreni: i vigneti e i frutteti in coltura promiscua si inserirono prepotentemente nel paesaggio boschivo di queste colline\u00bb.\nPrecedentemente all'attuale disciplinare questa DOCG \u00e8 stata pi\u00f9 volte modificata:\nAbbinamenti consigliati.\nParticolarmente indicato per i piatti di pesce, eccellente con i risotti di verdure, carni bianche e formaggi. Va servito a una temperatura di 14-15\u00a0\u00b0C.\nProduzione.\n\"Provincia, stagione, volume in ettolitri\""}
{"id": "4747201", "revid": "986213", "url": "https://it.wikipedia.org/wiki?curid=4747201", "title": "Aloisio Costantino di L\u00f6wenstein-Wertheim-Rosenberg", "text": "Infanzia.\nAloisio Costantino nacque a W\u00fcrzburg, come quintogenito ed unico figlio maschio di Carlo, Principe di L\u00f6wenstein-Wertheim-Rosenberg e di sua moglie, Carolina dei Conti Rignon. Ha quattro sorelle maggiori, Maria (moglie dell'Arciduca Giuseppe Arp\u00e1d d'Austria), Giuseppina (moglie del Principe Alessandro del Liechtenstein), Monica (moglie di Don Jaime Mendez de Vigo y del Arco) e Cristiana (moglie dell'Arciduca Michele d'Austria), e due sorelle minori, Elisabetta Alessandra (moglie di Jos\u00e9 Maria Tr\u00e9nor y Suarez de Lezo) e Lioba (moglie di Moritz Eugen, Principe di Oettingen-Oettingen e Oettingen-Wallerstein). Lui e le sue sorelle hanno trascorso la loro infanzia a Bronnbach, e Aloisio ha frequentato la scuola a Miltenberg.\nCarriera.\nAloisio Costantino si \u00e8 laureato con una laurea in giurisprudenza presso l'Universit\u00e0 di W\u00fcrzburg. Dopo aver lavorato per la Gulf Oil Corporation a Pittsburgh, \u00e8 stato direttore della Merck Finck &amp; Co. e la LGT Bank. \u00c8 un commendatore dell'Ordine equestre del Santo Sepolcro di Gerusalemme, un cavaliere dell'Ordine del Toson d'oro, e un membro del consiglio della Pontificia Fondazione Centesimus Annus Pro Pontifice (CAPP).\nMatrimonio e famiglia.\nAloisio Costantino ha sposato la Principessa Anastasia di Prussia, la figlia maggiore del Principe Uberto di Prussia, con cerimonia civile l'8 ottobre 1965 a Bronnbach, e con cerimonia religiosa un mese dopo a Erbach. La coppia risiede nel castello di Kleinheubach. hanno quattro figli:"}
{"id": "4747209", "revid": "181699", "url": "https://it.wikipedia.org/wiki?curid=4747209", "title": "Stagione di college football 1875", "text": "La Stagione di college football 1875 fu la settima stagione di college football negli Stati Uniti. Fu molto simile, nella sua forma embrionale e non strutturata, alle stagioni precedenti, le regole non erano state ancora codificate in maniera univoca.\nSecondo l'Official NCAA Division I Football Records Book, College of New Jersey, Columbia ed Harvard risultano essere campioni nazionali \"ex aequo\" di quella stagione, tuttavia solo College of New Jersey (poi diventata Princeton) ha reclamato il titolo."}
{"id": "4747210", "revid": "248219", "url": "https://it.wikipedia.org/wiki?curid=4747210", "title": "Kankelibranchinae", "text": ""}
{"id": "4747211", "revid": "937789", "url": "https://it.wikipedia.org/wiki?curid=4747211", "title": "College football NCAA 1875", "text": ""}
{"id": "4747216", "revid": "1543377", "url": "https://it.wikipedia.org/wiki?curid=4747216", "title": "Chiesa del Santo Rosario (Washington)", "text": "La chiesa del Santo Rosario \u00e8 una chiesa cattolica di Washington, capitale degli Stati Uniti d'America.\nCostruita nel 1919-23 come sede della parrocchia del Santo Rosario, costituitasi gi\u00e0 nel 1913, \u00e8 la chiesa cattolica nazionale italiana della citt\u00e0.\nStoria.\nAttorno al 1890 una comunit\u00e0 di immigrati italiani si era formata all'interno del quartiere irlandese noto come Swampoodle. Della cura di quanti di loro erano cattolici si occup\u00f2 all'inizio il nunzio apostolico vaticano presente nella capitale.\nNel 1913 il vescovo di Baltimora, da cui la capitale allora dipendeva come diocesi, affid\u00f2 ad un sacerdote agostiniano, don Nicola DeCarlo, l'incarico di formare una parrocchia italiana. All'inizio DeCarlo preso un semplice locale in affitto a \"83 H Street NW\", riadattandolo a cappella, e vi celebr\u00f2 la prima messa il 14 dicembre 1913. Con il crescere della comunit\u00e0, gi\u00e0 l'anno successivo si rese necessario il trasferimento, sempre in affitto, ad un locale pi\u00f9 ampio su \"902 Third Street NW\", mentre cominciava la raccolta di fondi per l'edificazione della chiesa. Finalmente il 7 settembre 1919 si svolse la cerimonia della posa della prima pietra dell'attuale chiesa su \"595 Third Street NW\". La chiesa fu ufficialmente dedicata il 29 aprile 1923, anche se per il completamento dei lavori del campanile e la posa delle campane si dovette attendere fino al 1947.\nAlla morte di don Nicola DeCarlo nel 1961, la cura della parrocchia fu affidata ai padri Scalabriniani. Essi dovettero per prima cosa fronteggiare la minaccia di demolizione della chiesa per la costruzione di una nuova autostrada. Vinta la battaglia per la sopravvivenza, la parrocchia pot\u00e9 quindi riprendere a programmare il proprio futuro. L'idea di fare della parrocchia un centro socio-culturale per l'intera comunit\u00e0 italiana di Washington si \u00e8 realizzata con la costruzione tra il 1981 e il 1992 della vicina Casa Italiana di Washington.\nNel 2013 la parrocchia ha celebrato il proprio centenario. Continua tutt'oggi a svolgere la sua funzione originaria di chiesa nazionale italiana al servizio alla comunit\u00e0 cattolica italiana residente a Washington e dintorni. "}
{"id": "4747220", "revid": "181867", "url": "https://it.wikipedia.org/wiki?curid=4747220", "title": "Annie Cresta", "text": ""}
{"id": "4747227", "revid": "265038", "url": "https://it.wikipedia.org/wiki?curid=4747227", "title": "Handball-Bundesliga 2012-2013", "text": "L'Handball-Bundesliga 2012 - 2013 \u00e8 stata la 63\u00aa edizione del torneo di primo livello del campionato tedesco di pallamano maschile.\nEsso venne organizzato dalla DHB.\nLa competizione \u00e8 iniziata il 24 agosto 2012 e si \u00e8 conclusa l'8 giugno 2013.\nIl torneo fu vinto dal THW Kiel per la 18\u00aa volta nella sua storia.\nA retrocedere in 2. Handball-Bundesliga 2013-2014 furono il TV Grosswallstadt, il TV 1893 Neuhausen e il TUSEM Essen.\nFormula del torneo.\nIl campionato si svolse tra 18 squadre che si affrontarono con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nLa squadra 1\u00aa classificata al termine del campionato fi proclamata campione di Germania.\nClassifica marcatori.\nDi seguito viene riportata la classifica dei primi 3 miglior realizzatori del torneo."}
{"id": "4747229", "revid": "124931553", "url": "https://it.wikipedia.org/wiki?curid=4747229", "title": "Ti lascio una canzone (settima edizione)", "text": "La settima edizione del talent show Ti lascio una canzone \u00e8 andata in onda dal 1\u00ba febbraio al 26 aprile 2014 in prima serata per 12 puntate su Rai 1, ed in replica su Rai Premium.\nI vincitori di questa edizione sono stati Vincenzo Carn\u00ec e Federica Falzon.\nRegolamento.\nLa prima fase prevede cinque manche, ognuna composta dalla sfida tra due canzoni (infatti rispetto all'edizione precedente non \u00e8 pi\u00f9 prevista una sfida tra cantanti). Al termine di ogni coppia di esibizioni viene indicata la canzone che ha ottenuto pi\u00f9 voti e che prosegue nella serata (si tiene conto al 50% della preferenza indicata da ogni giurato e al 50% dei voti ottenuti al televoto). Tra tutte le canzoni vincitrici di manche viene effettuata nuovamente la votazione con le stesse modalit\u00e0 della prima fase. Le due canzoni con pi\u00f9 voti accedono in finale in cui vengono rieseguite dai rispettivi interpreti. Quella che ottiene pi\u00f9 preferenze al televoto accede direttamente alla finale di edizione. \nCast.\nInterpreti.\nLe et\u00e0 dei concorrenti si riferiscono al momento della partecipazione al programma\nAscolti.\nIl 22 febbraio il programma non \u00e8 andato in onda per lasciare spazio alla finale del Festival di Sanremo.\nLa puntata del 26 aprile riguarda \"La coppa dei campioni\"."}
{"id": "4747239", "revid": "287204", "url": "https://it.wikipedia.org/wiki?curid=4747239", "title": "K.K. Partizan 2010-2011", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2010-2011."}
{"id": "4747240", "revid": "854974", "url": "https://it.wikipedia.org/wiki?curid=4747240", "title": "Istituto nazionale previdenza sociale", "text": ""}
{"id": "4747242", "revid": "729019", "url": "https://it.wikipedia.org/wiki?curid=4747242", "title": "Assedio del Campidoglio", "text": "L'assedio del Campidoglio fu un episodio della guerra civile romana, che vide il succedersi degli imperatori Galba, Otone, Vitellio e Vespasiano. In particolare, l'assedio coinvolse le parti che sostenevano questi ultimi due imperatori.\nContesto storico.\nDopo la resa delle proprie truppe a Narni, Vitellio, vedendo che aveva perso la guerra contro Vespasiano, abdic\u00f2 il 18 dicembre, uscendo dal palazzo sul Palatino vestito a lutto, seguito da suo figlio sopra una piccola lettiga, come se stesse svolgendosi un funerale. Fra la folla piangente ed i soldati silenziosi, parl\u00f2 alla folla, per poi allontanarsi come per deporre le insegne dell'impero nel tempio della Concordia e per raggiungere la casa del fratello. La folla per\u00f2 gli si oppose, sbarrandogli ogni via se non quella verso il palazzo, dove ritorn\u00f2.\nAntefatti.\nIl prefetto del pretorio Flavio Sabino, sapendo della volont\u00e0 di Vitellio di abdicare, scrisse ai tribuni delle coorti di tenere a freno i soldati, ed i senatori pi\u00f9 autorevoli, gran parte dei cavalieri e tutti i vigili e le milizie urbane riempirono la sua casa. Gli vengono comunicati il malcontento della folla e delle coorti germaniche, e fu esortato ad affrontare armato le minacce di coloro che erano fermamente contrari al partito flaviano.\nMentre scendeva verso il bacino di Fondano (presso il Quirinale) con la sua scorta, si scontr\u00f2 con i rivoltosi in una zuffa improvvisa, e questi ebbero la meglio. Nella confusione Sabino decise quindi di occupare la rocca del Campidoglio, nella sommit\u00e0 settentrionale del colle, con frammisti alle milizie anche alcuni senatori e cavalieri, e delle donne, fra cui Verulana Gratilla.\nLa vigilanza dei Vitelliani fu scarsa, anche a causa di una pioggia gelida che impediva di udire e di vedere, tanto che di notte Sabino riusc\u00ec a fare accedere al Campidoglio i figli ed il nipote Domiziano, ed a fare uscire messaggeri per gli eserciti Flaviani, chiedendo soccorso. All'alba poi invi\u00f2 il primipilo Cornelio Marziale da Vitellio per lamentarsi della sceneggiata del giorno precedente, che era servita solo a fomentare la folla, senza una sincera rassegnazione a Vespasiano; chiedeva quindi di non scatenare un assalto sul Campidoglio. Vitellio diede la colpa ai soldati, ma indic\u00f2 a Marziale di andarsene per un'uscita segreta per non essere ucciso dai soldati come intermediario di una pace non gradita, per tornare alla rocca indenne.\nAssalto.\nNon appena Marziale fu tornato, la furia dei Vitelliani, irati e senza capi, si scaten\u00f2. Di corsa attraversano il foro, e schierati, procedono verso il primo ingresso della rocca, attraverso il Clivo Capitolino. A destra di questo Clivo, per chi sale, c'era un antico porticato, che venne scalato dai Flaviani che dal suo tetto colpivano i Vitelliani con sassi e tegole. Questi ultimi erano sprovvisti di macchine o armi da lancio, e farle venir l\u00ec avrebbe richiesto troppo tempo, quindi scagliarono fiaccole contro la parte sporgente del portico. Con il diffondersi del fuoco verso la rocca, seguendo il portico, sarebbero riusciti a penetrare attraverso la porta incendiata, se Sabino non avesse innalzato all'ingresso una barricata con le statue che aveva fatto abbattere a tal fine.\nQuindi attaccano il Campidoglio da altre due direzioni, da sud per i cento gradini della rupe Tarpea e da nord, dalla parte dell'Asylum (oggi Piazza del Campidoglio). Fra i due attacchi improvvisi, quello da nord era il pi\u00f9 minaccioso, in quanto da questa parte si arrampicavano due edifici contigui fra loro e tanto alti da raggiungere il livello del terreno sul quale sorgeva la rocca. Non si sa chi abbia appiccato fuoco ai tetti di queste case, ma i pi\u00f9 dicono che siano stati gli assaliti, per respingere coloro che arrampicandosi riuscivano a raggiungere il tempio. Da qui poi le fiamme si propagarono sui portici del tempio, e presero fuoco le aquile di legno vecchissimo del frontone; cos\u00ec bruci\u00f2 il Campidoglio. Tacito lo descrive come l'avvenimento \"pi\u00f9 luttuoso e deplorevole per lo stato e il popolo umano\" dalla fondazione della citt\u00e0.\nMentre i Vitelliani agivano con fermezza ed astuzia, i Flaviani erano rimasti sbigottiti dall'incendio del tempio, ed il loro stesso capo, Flavio Sabino, era inerte ed inebetito, non riusciva n\u00e9 a parlare, n\u00e9 ad ascoltare, ed era incapace sia di prendere una decisione senza negarla subito dopo, sia affidare il comando ad altri. Proibiva quanto ordinato ed ordinava quanto proibito, ed infine tutti comandavano, e nessuno eseguiva. Ben presto ognuno, lasciate le armi, cercava attorno una via di fuga.\nI Vitelliani fanno irruzione e devastano tutto con le armi e col fuoco. Pochi valorosi guerrieri osarono opporsi e furono massacrati. Flavio Sabino, senza armi e non intenzionato a fuggire, fu circondato con il console aggiunto di novembre e di dicembre Quinzio Attico.\nDomiziano riusc\u00ec a fuggire nascondendosi presso il custode del tempio e, grazie all'aiuto di un liberto, pot\u00e9 nascondersi, in veste di lino, nella turba dei sacrificatori e raggiungere la casa di un cliente del padre, vicino al Velabro, dove rimase nascosto. Gli altri sfuggirono al massacro con vari espedienti, chi travestito da servo, chi aiutato dalla lealt\u00e0 di clienti, chi nascosto fra bagagli, e chi, venuto a conoscenza della parola d'ordine nemica ne fece uso.\nConseguenze.\nFlavio Sabino e Quinzio Attico vennero poi condotti in catene da Vitellio, ed accolti con parole non ostili, nonostante il vociare di coloro che reclamavano il diritto di ucciderli. Si levavano tuttavia grida ostili dalla plebe, e Vitellio, sulla gradinata del Palazzo, tent\u00f2 di intercedere a suo favore, ma vi rinunzi\u00f2, e Sabino fu trafitto ed il suo corpo straziato, mentre il corpo senza testa fu trascinato alle Scale Gemonie. Ad ogni modo Vitellio di oppose al supplizio del console, come per ricambiarlo del favore di essersi addossato la colpa dell'incendio del Campidoglio, della quale Attico si era infatti dichiarato responsabile."}
{"id": "4747243", "revid": "2036605", "url": "https://it.wikipedia.org/wiki?curid=4747243", "title": "Battaglia di Roma (69)", "text": "La battaglia di Roma fu un episodio dell'Anno dei quattro imperatori (Galba, Otone, Vitellio e Vespasiano). Si tratta proprio dell'ultima battaglia significativa di questa guerra, e si concluse con l'occupazione di Roma da parte dei Flaviani, cio\u00e8 di coloro che erano dalla parte di Tito Flavio Vespasiano, che, nel frattempo, era in Egitto. Pare che siano morte in questa battaglia 50.000 persone.\nContesto storico.\nNella fase finale della Guerra civile romana degli anni 68-69, parte dell'esercito di Vespasiano, dopo aver convinto alla resa le truppe Vitelliane presso Narni, celebrava i Saturnali ad Otricoli, poich\u00e9 Antonio Primo, che la comandava, aveva intenzione di attendere l'arrivo di Muciano. Mand\u00f2 per\u00f2 avanti Quinto Petilio Ceriale con 1000 cavalieri per raggiungere velocemente Roma per la via Salaria.\nAntonio, informato dell'assedio del Campidoglio, arriv\u00f2 sulla via Flaminia a 9 miglia da Roma, e qui venne a conoscenza della morte di Flavio Sabino e dell'incendio del tempio, mentre la plebe e gli schiavi si armavano in favore di Vitellio. Petilio Ceriale era poi stato sconfitto in uno scontro di cavalleria: mentre accorreva senza precauzioni, fu affrontato da fanti e cavalieri frammisti, in una zona non lontana dalla citt\u00e0, fra case e viottoli sconosciuti ai Flaviani ma ben noti ai loro nemici. La sua sconfitta deriv\u00f2 anche dal fatto che nello squadrone erano presenti cavalieri che si erano appena arresi a Narni, e che quindi ora osservavano le sorti dei due schieramenti. Dopo la cattura di un prefetto di cavalleria, gli altri fuggirono, e furono inseguiti non oltre Fidene.\nAntefatti.\nAntonio, posto il campo presso Ponte Milvio, convoc\u00f2 in assemblea le legioni, per convincerle a rimandare al giorno successivo l'entrata a Roma, non volendo che i soldati nella furia si dessero ad ogni genere di empia azione; tuttavia questi, sospettando in ogni indugio la compromissione della vittoria e vedendo sulle alture lungo la via Flaminia (i Parioli) le insegne dell'esercito di plebei nemico, non lasciarono spazio a dilazioni.\nBattaglia.\nL'esercito si divise in tre schiere: una prosegu\u00ec lungo la via Flaminia, una avanz\u00f2 lungo la sponda del Tevere, ed una attacc\u00f2 Porta Collina per la via Salaria. La plebe armata nemica si disperse all'urto della cavalleria, mentre l'esercito Vitelliano si divise anch'esso in tre parti per affrontare i diversi schieramenti nemici. Di fronte alla citt\u00e0 vi furono scontri di vario esito, per lo pi\u00f9 sfavorevole ai Vitelliani, che avevano comandanti peggiori.\nSi trov\u00f2 in difficolt\u00e0 solo la parte della fanteria che presso i giardini sallustiani aveva imboccato vie anguste e sdrucciolevoli, attaccando la citt\u00e0 sul lato nord-est in direzione di Porta Collina, mentre la cavalleria aggirava la posizione spingendosi verso la valle direttamente sulla porta con l'intenzione di ricongiungersi poi con la fanteria se si fosse trovata in difficolt\u00e0. Cos\u00ec fu, infatti, in piedi sopra i muri di cinta dei giardini, i Vitelliani respinsero la fanteria con dardi e sassi fino al tramonto, quando furono circondati dalla cavalleria che aveva frattanto forzato Porta Collina.\nAnche presso il Campo Marzio la battaglia infervorava, con i Flaviani che avevano dalla loro parte la sorte ed il fatto di aver gi\u00e0 vinto varie volte, mentre i Vitelliani avevano la forza della disperazione e la tenacia con la quale, se pur respinti, si raccoglievano di nuovo in citt\u00e0.\nIn citt\u00e0 il popolo acclamava un partito o l'altro a seconda di chi vincesse in una zuffa, come se stessero assistendo ad una gara nel circo, e si prendeva la maggior parte del bottino in quanto i soldati erano nel frattempo intenti alla strage. Ricorrendo in quei giorni i Saturnali, il popolo non interruppe il piacere, e continu\u00f2 le libidini con indifferenza di fronte ai cumuli di cadaveri ed al sangue sparso sulle strade.\nL'impresa pi\u00f9 dura fu l'espugnazione del Campo Marzio, ultimo baluardo dei pi\u00f9 pugnaci. Qui i flaviani, soprattutto i veterani, lottarono con tutti i mezzi escogitati per abbattere le mura: la testuggine, le macchine, le terrazze mobili e materiale incendiario. Se non lo avessero espugnato subito avrebbero dovuto passare la notte in armi, ma i Vitelliani non parevano voler cedere, sebbene impari nel numero e nella fortuna. Alla fine, scardinate le porte, il manipolo dei Vitelliani sopravvissuti fece fronte al nemico, e tutti morirono con onore.\nConseguenze.\nA questa battaglia segu\u00ec la morte di Vitellio, evento che port\u00f2 al termine la guerra civile che in quell'anno aveva portata tanta distruzione all'interno dei confini dell'Impero Romano."}
{"id": "4747255", "revid": "686936", "url": "https://it.wikipedia.org/wiki?curid=4747255", "title": "Tobin Rote", "text": "Carriera professionistica.\nGreen Bay Packers.\nRote fu scelto nel corso del secondo giro (17\u00ba assoluto) del Draft NFL 1950 dai Green Bay Packers. Disput\u00f2 complessivamente sette stagioni nel Wisconsin, guidando lo sfortunato attacco dei Packers con una difesa che era sempre tra le peggiori della lega. Oltre che nei passaggi, Rote guid\u00f2 tre volte i Packers in yard corse e cinque volte in touchdown su corsa. Nel corso della sua carriera a Green Bay, Rote si classific\u00f2 terzo per passaggi da touchdown nella lega, dietro solo a Bobby Layne e Norm Van Brocklin. Fu anche primo nella NFL per yard corse da un quarterback e secondo per touchdown su corsa tra i pari ruolo.\nLa migliore stagione della carriera di Rote fu sicuramente quella del 1956: malgrado la sua squadra avesse terminato solamente con un record di 4-8, guid\u00f2 la lega in yard passate (294 pi\u00f9 del secondo) e touchdown passati (18, 6 pi\u00f9 di Ted Marchibroda).Inoltre i suoi 11 touchdown su corsa furono il secondo risultato della NFL dietro solo a Rick Casares dei Chicago Bears. I suoi 29 touchdown totali furono allora un nuovo record NFL e sono il massimo in una stagione con un calendario da 12 partite. L'intero attacco dei Packers, escluso Rote, segn\u00f2 solamente cinque altri touchdown. Tra i quarterback guid\u00f2 la lega in passaggi tentati, completati, yard passate, touchdown passati, corse tentate, yard corse e touchdown su corsa.\nDetroit Lions.\nDopo la stagione 1956, Rote e il defensive back Val Joe Walker furono scambiati coi Detroit Lions per quattro giocatori (l'halfback Don McIlhenny, gli offensive tackle Ollie Spencer e Norm Masters e l'offensive guard Jim Salsbury).\nRote divise i minuti in campo con Bobby Layne, superandolo per\u00f2 in passaggi da touchdown, minor numero di intercetti subiti, yard corse, touchdown su corsa ed ebbe un miglior record di vittorie come titolare. Layne si ruppe una gamba nel finale di stagione, lasciando Rote alla guida della squadra che condusse alla vittoria del campionato NFL. In finale batt\u00e9 i Cleveland Browns per 59\u201314 completando 12 passaggi su 19 per 280 yard e 4 touchdown, oltre a un altro TD segnato su corsa.\nGreen Bay invece senza Rote segn\u00f2 una media di quattro punti in meno a partita malgrado gli arrivi degli Hall of Famer Bart Starr e Paul Hornung.\nLayne fu scambiato coi Pittsburgh Steelers poco dopo l'inizio della stagione 1958, lasciando Rote alla guida di una squadra anziana e in rapido declino. Rote per la quarta volta guid\u00f2 la propria in yard corse (un record NFL per i quarterback). Dopo una disastrosa stagione 1959, i Lions informarono Rote che sarebbe stato svincolato. Piuttosto che ritirarsi, opt\u00f2 per trasferirsi ai Toronto Argonauts della CFL, dove gioc\u00f2 per tre stagioni.\nSan Diego Chargers.\nAlla ricerca di quarterback per guidare la squadra mentre il giovane John Hadl faceva esperienza, i San Diego Chargersdella American Football League ingaggiarono il trentacinquenne, che li guid\u00f2 a un record di 11-3, venendo inserito nella formazione ideale della stagione e venendo premiato come giocatore dell'anno della AFL. Rote guid\u00f2 i Chargers fino alla finale di campionato, vinta 51\u201310 contro i Boston Patriots. In quella gara pass\u00f2 173 yard e 2 touchdown oltre a un altro TD segnato su corsa.\nNel 1964, Hadl inizi\u00f2 a giocare maggiormente e San Diego scese da un record di 11\u20133 a 8\u20135\u20131 con l'attacco che pass\u00f2 dal primo al quarto posto della AFL. Rote part\u00ec come titolare nella finale del campionato AFL del 1964 contro i Buffalo Bills, ma n\u00e9 lui n\u00e9 Hadl riuscirono a combinare molto contro la forte difesa di Buffalo che vinse 20-7. Dopo quella gara, Rote annunci\u00f2 il ritiro, salvo fare ritorno nel 1966 in cui gioc\u00f2 per un'ultima stagione con i Denver Broncos sempre nella AFL."}
{"id": "4747256", "revid": "3115", "url": "https://it.wikipedia.org/wiki?curid=4747256", "title": "Desperados (birra)", "text": "Desperados \u00e8 una birra francese aromatizzata con tequila prodotta dalla Brasserie Fischer di Schiltigheim in Alsazia.\nStoria.\nLa produzione della Desperados inizia nel 1995, ad opera della Brasserie Fischer, birrificio situato a Schiltigheim, nei pressi di Strasburgo. Con l'acquisizione del birrificio ad opera dell'Heineken, avvenuta l'anno successivo, la Desperados \u00e8 divenuta uno dei prodotti del gruppo olandese.\nL'uso di un nome in lingua spagnola, dei colori bianco, rosso e verde, di una bottiglia trasparente serigrafata e di altri elementi che potessero in qualche modo richiamare il Messico, quando invece la birra non era prodotta nel paese nordamericano, causa, nel 2004 in Germania, un'ingiunzione da parte della Corona che sostiene che il consumatore sia erroneamente portato a pensare di trovarsi davanti un prodotto messicano. Il 23 dicembre 2004 la Corte Regionale Anseatica Superiore sentenzia che il modo di presentare la Desperados ha ingannato consumatori circa l'origine del prodotto, indicando, inoltre, il dato sull'effettivo luogo di produzione, solo in lingua francese.\nFino al 2009, anno della chiusura del birrificio Fischer \u00e8 stata prodotta da esso, da quel momento la produzione \u00e8 continuata nei birrifici di propriet\u00e0 del gruppo Heineken situati a Schiltigheim e a 's-Hertogenbosch, venendo altres\u00ec prodotta da produttori locali in alcuni stati, come il birrificio Wieselburg in Austria.\nNel giro di pochi anni la Desperados riesce a conquistare una fetta del pubblico francese, con una quota di mercato che raggiunge il 2% nel 2006 per poi superare il 3% nel 2012, anno in cui \u00e8 la quinta birra pi\u00f9 venduta in Francia, e raggiungere il 4% nel 2014, risultando, altres\u00ec, la birra pi\u00f9 consumata tra i millennials. Nello stesso anno la birra \u00e8 esportata complessivamente in 66 paesi in tutto il mondo.\nNell'aprile 2014 \u00e8 partita la vendita sul mercato statunitense, inizialmente solo in Florida e Georgia, ma con l'intenzione di estendere gradualmente la distribuzione in tutto il paese entro l'anno successivo.\nNel novembre 2015 l'Heineken annuncia lo stop alla commercializzazione della Desperados sul mercato americano, motivandola con la volont\u00e0 di volersi concentrare solo sui marchi Heineken, Dos Equis e Strongbow e Tecate.\nNel giugno 2017 il \"Tequila Regulatory Council\", consorzio che riunisce alcuni produttori di tequila messicani, annuncia l'intenzione di citare in giudizio il gruppo Heineken a causa dell'uso fraudolento del nome \"tequila\" in un prodotto che, in realt\u00e0, non conterrebbe il liquore. Il consorzio intima quindi di eliminare la citazione alla tequila presente sulle bottiglie e nelle campagne di marketing, o in alternativa di utilizzare la tequila come ingrediente nella produzione della birra. Il gruppo Heineken si difende dall'accusa sostenendo che gli aromi utilizzati contengano tequila, comprata peraltro da un produttore afferente al consorzio, e che quindi la Desperados rispetti le regolazioni vigenti.\nCaratteristiche.\nLa Desperados \u00e8 una birra lager chiara aromatizzata alla tequila, con grado alcolico 5,9% vol.\nConsumo.\nLa birra Desperados pu\u00f2 essere abbinata a salumi affumicati."}
{"id": "4747258", "revid": "599013", "url": "https://it.wikipedia.org/wiki?curid=4747258", "title": "Pascal Gr\u00fcnwald", "text": ""}
{"id": "4747262", "revid": "729019", "url": "https://it.wikipedia.org/wiki?curid=4747262", "title": "Achille Olivieri", "text": "Biografia.\nDurante la seconda guerra mondiale, combatt\u00e9 e fu ferito sul fronte greco-albanese; in seguito fu assegnato alla Divisione Acqui, con l'incarico di cartografo.\nFu impegnato nei combattimenti sull'isola di Cefalonia, che opposero l'esercito italiano e quello tedesco dopo l'armistizio dell'8 settembre 1943; il 24 settembre fu fucilato insieme ad altri ufficiali nella \"Casetta Rossa\". Per il valore mostrato in battaglia, fu insignito della medaglia d'oro al valor militare, conferita il 24 settembre 1975."}
{"id": "4747266", "revid": "1776051", "url": "https://it.wikipedia.org/wiki?curid=4747266", "title": "Girolamo Federico Fenaroli Avogadro", "text": "Biografia.\nGirolamo Federico Fenaroli Avogadro nacque a Brescia l'8 marzo 1827 figlio del conte Bartolomeo e della contessa Beatrice Maffei Erizzo, ultima discendente dell'importante casato veneto.\nCresce ultimo di 3 sorelle, vivendo tra Brescia e Milano.\nNel 1848 combatte con l'esercito piemontese per le sorti dell'indipendenza, successivamente viene nominato Colonnello e Comandante della Guardia Nazionale di Brescia ma, rifiutando la sua collaborazione al prefetto per le rivolte conseguenti ai Fatti di Sarnico del 1862, fu costretto da dare le proprie dimissioni nel gennaio 1864.\nNel 1859 riceve la visita nel suo Palazzo a Brescia di Napoleone III accompagnato da padre Maurizio Malvestiti, il Bonaparte infatti non aveva dimenticato i legami del prozio di Gerolamo, Giuseppe Fenaroli Avogadro, con Napoleone Bonaparte che l'aveva nominato tra i quattro Gran Dignitari del Regno d'Italia (1805-1814)..\nDurante questi anni ha un relazione stabile a Milano con Teodolinda Franchi, da cui nasce Alfredo nel 1863 che riconosce e legittima nella Chiesa di Santa Maria alla Porta nel capoluogo lombardo. In seguito alla morte dallo zio, sen. Ippolito Fenaroli Avogadro avvenuta nel 1862, e successivamente del padre, avvenuta nel 1869, Gerolamo eredita l'imponente collezione di opere d'arte che la sua famiglia aveva difeso e custodito per moltissimi anni.\nNel 1870 contrae matrimonio con la contessa Paola Armani, vedova del generale Logorio, da cui avr\u00e0 un figlio, Guglielmo, che morir\u00e0 nel 1879 per malattia.\nNel 1876 viene nominato senatore e parteciper\u00e0 con assiduit\u00e0 alle tornate parlamentari, morir\u00e0 nel 1880 in palazzo Fenaroli (ora Bettoni Cazzago) in Brescia.\nLa Collezione Fenaroli Avogadro.\nGrazie alla sua vita dissoluta e poco morigerata alla sua morte lasci\u00f2 ingenti debiti per colmare i quali i famigliari furono obbligati a mettere all'asta la collezione di opere d'arte.\nAlcuni importanti quadri di Moretto, Giovan Battista Moroni e di Giovanni Gerolamo Savoldo furono acquistati dalla National Gallery (Londra); 15 tele di pitocchi di Giacomo Ceruti furono acquistate dal conte Salvadego dall'antiquario Angelo Coen e andarono a costituire il famoso ciclo di Padernello, altre opere finirono nei musei di Budapest e degli Stati Uniti.\nAlla grande asta che si svolse in villa Fenaroli a Rezzato parteciparono molte delle personalit\u00e0 pi\u00f9 influenti del\nl'epoca\nGli invenduti furono divisi tra le 3 sorelle di Gerolamo (sposate Valotti, Bettoni Cazzago e Fassati) e al suo unico figlio Alfredo, allora poco pi\u00f9 che adolescente.."}
{"id": "4747267", "revid": "712828", "url": "https://it.wikipedia.org/wiki?curid=4747267", "title": "Episodi di Cowboy Bebop", "text": "Questa \u00e8 la lista degli episodi di \"Cowboy Bebop\", serie televisiva anime prodotta da Sunrise e diretta da Shin'ichir\u014d Watanabe. Inizialmente trasmessa dal 3 aprile al 19 giugno 1998 da TV Tokyo solo in maniera parziale (gli episodi 2, 3, 7-15, 18 pi\u00f9 uno speciale) poich\u00e9 ritenuta eccessivamente violenta, i rimanenti episodi furono in seguito trasmessi dal canale satellitare WOWOW tra il 23 ottobre 1998 e il 23 aprile 1999.\nPeculiarit\u00e0 dei 26 episodi (indicati come \"Session\") di cui \u00e8 composta la serie \u00e8 il titolo, rigorosamente in inglese, portmanteau tra un genere musicale e un termine astronomico, quando non addirittura richiamante il titolo di un qualche brano. Al termine di quasi ogni puntata inoltre, su sfondo nero, compare la scritta \"See You Space Cowboy...\" come saluto rivolto agli spettatori. A tale consuetudine fanno eccezione dieci episodi, nello specifico le Session: 3 (\"Easy Come, Easy Gone...\"), 11 (\"The End\"), 12 (\"To Be Continued\"), 13 (\"Do You Have a Comrade?\"), 15 (\"Sleeping Beast\"), 17 (\"Life Is But a Dream\"), 22 (\"See You Space Samurai...\"), 24 (\"See You Cowgirl, Someday, Somewhere\"), 25 (\"To Be Continued\") e 26 (\"You're Gonna Carry That Weight\").\nL'edizione italiana \u00e8 stata prodotta dalla Dynamic Italia e trasmessa su MTV all'interno dell'Anime Night. La messa in onda si svolse dal 21 ottobre 1999 al 4 maggio 2000 all'interno dello slot dalle ore 21:00 alle 21:30. Dal 9 aprile al 28 agosto 2003 l'editore ha fatto uscire la serie in una raccolta di sei DVD, ognuno contenente dai cinque ai quattro episodi. Questa stessa edizione \u00e8 stata raccolta in un box di quattro DVD e pubblicata a partire dal 12 dicembre 2005 dalla Shin Vision, con il titolo di \"Cowboy Bebop Complete Edition\". Nel 2010 la Dynit \u00e8 rientrata in possesso dei diritti sull'opera e ne ha curato un'edizione rimasterizzata in due cofanetti, intitolati \"Cowboy Bebop Ultimate Edition\" e pubblicati il 28 luglio 2010. Nel 2015, Dynit ha rilasciato un altro cofanetto contenente la serie in formato Blu-ray Disc.\nLa colonna sonora di \"Cowboy Bebop\" \u00e8 stata composta da Y\u014dko Kanno ed \u00e8 stata registrata dal gruppo musicale jazz/blues The Seatbelts. La opening utilizzata \u00e8 la canzone \"Tank!\", composta da Kanno e suonata dai Seatbelts. La sigla di chiusura usata nella maggior parte degli episodi \u00e8 \"The Real Folk Blues\", composta da Kanno con i testi di Y\u016bho Iwasato, suonata dai Seatbelts e cantata da Mai Yamane; la ending del 13\u00ba episodio \u00e8 \"Space Lion\", composta da Kanno e suonata dai Seatbelts, mentre quella dell'ultimo episodio \u00e8 \"Blue\", composta da Kanno con i testi di Tim Jensen, suonata dai Seatbelts e cantata da Mai Yamane."}
{"id": "4747268", "revid": "287204", "url": "https://it.wikipedia.org/wiki?curid=4747268", "title": "K.K. Partizan 2011-2012", "text": "Questa pagina raccoglie le informazioni riguardanti il Ko\u0161arka\u0161ki klub Partizan nelle competizioni ufficiali della stagione 2011-2012."}
{"id": "4747270", "revid": "1305772", "url": "https://it.wikipedia.org/wiki?curid=4747270", "title": "Magical Marriage Lunatics!!", "text": " \u00e8 una visual novel del 2013 di genere erotico per Microsoft Windows.\nTrama.\nY\u016bta \u00e8 un ragazzo normale che vive la sua vita scolastica insieme alla sua amica Y\u016bna. Improvvisamente, un giorno, appare un palazzo nel suo cortile, abitato dalla principessa vampiro Luce. Una alla volta, altre principesse provenienti da altri mondi vengono da lui, le quali invocano una promessa da lui fatta durante l'infanzia di essere il loro sposo una volta cresciuti. Y\u016bta non ricorda le promesse fatte, ma poi anche Y\u016bna entra nella mischia e afferma che lei la ragazza che sar\u00e0 sempre con lui."}
{"id": "4747279", "revid": "1573940", "url": "https://it.wikipedia.org/wiki?curid=4747279", "title": "Ophthalmolepis lineolata", "text": "Ophthalmolepis lineolata (), unica specie del genere Ophthalmolepis, \u00e8 un pesce di acqua salata appartenente alla famiglia Labridae.\nHabitat e Distribuzione.\nProviene dalle barriere coralline dell'oceano Indiano, ed \u00e8 diffusa quasi esclusivamente nelle acque davanti alla costa sud dell'Australia. Gli esemplari giovani vivono anche negli estuari dei fiumi, mentre in mare possono essere trovati anche a 60\u00a0m di profondit\u00e0.\nDescrizione.\nPresenta un corpo compresso lateralmente, allungato e non particolarmente alto, con la testa non particolarmente appuntita. La pinna dorsale e la pinna anale sono basse e lunghe, mentre la pinna caudale non \u00e8 biforcuta. \u00c8 una specie di dimensioni relativamente grandi, infatti pu\u00f2 anche raggiungere i 40\u00a0cm.\nLa livrea non \u00e8 molto appariscente, infatti \u00e8 il colore prevalente \u00e8 il marrone. Il ventre \u00e8 chiaro, giallastro, ma sopra, al centro del corpo, c'\u00e8 una striscia orizzontale bianca che parte dalla testa attraversando l'occhio e termina sul peduncolo caudale. Il dorso \u00e8 marrone pi\u00f9 scuro, ma alla base della pinna dorsale pu\u00f2 essere presente una fascia pi\u00f9 chiara. \nLe pinne sono giallastre anche se, come sul corpo, possono apparire dei puntini azzurri. Sulla testa questi ultimi sono assenti, ma ci sono delle striature iridescenti dello stesso colore, assenti negli esemplari pi\u00f9 giovani, come alla base delle pinne pettorali. Gli esemplari nell'est dell'Australia sono pi\u00f9 longevi, possono vivere anche 13 anni, mentre il resto della popolazione solitamente non supera i 7.\nBiologia.\nComportamento.\nGli esemplari pi\u00f9 giovani tendono ad essere pi\u00f9 solitari degli adulti, che invece spesso si raccolgono in banchi anche piuttosto grandi.\nAlimentazione.\nHa una dieta prevalentemente carnivora, composta soprattutto da invertebrati marini come molluschi bivalvi, chitoni e gasteropodi (\"Austroginella\"), echinodermi e policheti.\nRiproduzione.\n\u00c8 oviparo ed ermafrodita; la fecondazione \u00e8 esterna. La maturit\u00e0 sessuale viene raggiunta intorno al secondo anno di vita, mentre il cambiamento di sesso avviene quando il pesce ha una lunghezza di circa 30\u00a0cm. Nella zona est dell'Australia la deposizione avviene tra gennaio e marzo, a ovest tra settembre e febbraio.\nConservazione.\nQuesta specie \u00e8 classificata come \"a rischio minimo\" dalla lista rossa IUCN perch\u00e9 \u00e8 abbastanza comune nonostante venga pescata abbastanza frequentemente durante la pesca sportiva e la pesca dei granchi. Raramente si pu\u00f2 trovare in commercio."}
{"id": "4747286", "revid": "916580", "url": "https://it.wikipedia.org/wiki?curid=4747286", "title": "Ophthalmolepis", "text": ""}
{"id": "4747291", "revid": "300067", "url": "https://it.wikipedia.org/wiki?curid=4747291", "title": "Darko Balaban", "text": ""}
{"id": "4747293", "revid": "767487", "url": "https://it.wikipedia.org/wiki?curid=4747293", "title": "The Magic City (Sun Ra)", "text": "The Magic City \u00e8 un album discografico del musicista jazz statunitense Sun Ra e della sua Solar Arkestra. Registrato nel corso di due sessioni in studio nel 1965, il disco venne pubblicato dall'etichetta discografica di propriet\u00e0 di Sun Ra, la El Saturn Records, nel 1966. L'album \u00e8 poi stato ristampato dalla Impulse! nel 1973, e in formato compact disc dalla Evidence Records nel 1993.\nIl disco.\nL'album \u00e8 significativo nella sterminata discografia dell'artista principalmente in virt\u00f9 della title track, nella quale \"la gamma espressiva dell'Arkestra appare senza precedenti nella storia del jazz\". Alcuni critici attribuiscono a questa traccia la nascita del sottogenere musicale detto \"space jazz\".\nBirmingham, Alabama.\nLa \"citt\u00e0 magica\" del titolo (\"The Magic City\") \u00e8 la citt\u00e0 natale di Sun Ra, Birmingham, in Alabama, dove una larga insegna in metallo posta davanti alla stazione ferroviaria e risalente al 1926, reca la scritta \"Birmingham, The Magic City\". Il disegno sulla copertina dell'album \u00e8 opera dello stesso Sun Ra, riferendosi direttamente al cartello stradale sopracitato. Ra crebbe nei pressi dell'ufficio postale vicino alla stazione, dove, \"da bambino, Sonny poteva guardare fuori della finestra e vedere la grande insegna che dava il benvenuto ai visitatori nella Magic City\". Nella sua biografia di Sun Ra, lo scrittore John F. Szwed spiega:"}
{"id": "4747304", "revid": "88740", "url": "https://it.wikipedia.org/wiki?curid=4747304", "title": "Pablo Guerrero Mart\u00ednez", "text": "Dopo una laurea in Scienze pubbliche e sociali, ha ottenuto una laurea in giurisprudenza e avvocatura dei tribunali della Repubblica. Ora \u00e8 un avvocato, giornalista, attivista e difensore della libert\u00e0 di espressione nel suo Paese. Egli \u00e8 conosciuto per la sua candidatura con Concentraci\u00f3n de Fuerzas Populares nelle elezioni presidenziali del 2009 e a causa dei suoi problemi con il mandato di Rafael Correa dopo la crisi del 2010 in Ecuador, conosciuta come 30 S. Attualmente, \u00e8 uno dei numerosi dissidenti che ha ricevuto asilo in Repubblica Ceca; insieme a lui, anche il fratello Jos\u00e9 Luis Guerrero Martinez. \nIl caso Guerrero Mart\u00ednez.\nIl 30 settembre 2010 l'Ecuador ha vissuto una crisi istituzionale, preceduta dalla promulgazione di una nuova legge per il settore pubblico. \nL'Ecuador, dal 2007, anno in cui \u00e8 stato eletto Rafael Correa, ha modificato la propria costituzione con una svolta verso le politiche di Castro e Ch\u00e1vez, sotto l'intestazione del \"Siglo XXI socialismo\": in tale contesto, lo Stato di diritto \u00e8 stato sostituito dalla legge socialista dei diritti, che rifiuta l'indipendenza dei poteri o funzioni e concentra questi nella carica del presidente. Uno degli obiettivi del regime \u00e8 stato quello di tagliare la libert\u00e0 di espressione e di opinione e ci\u00f2 ha portato alla crisi del 30 settembre.\nPablo Guerrero Mart\u00ednez, quando si verificarono questi eventi, teneva da quasi un anno un programma televisivo chiamato Ub\u00edcate, in onda ogni sera su Telesucesos. si \u00e8 per questo recato alla sede della polizia per informarsi sui fatti. Mentre il presidente Rafael Correa era in ospedale, dove stava ricevendo un primo soccorso a causa dell'uso dei fumogeni durante la manifestazione, il dottor Guerrero era stato invitato ad avere un'intervista, mai andata in onda, in cui denunci\u00f2 la malinformazione che stava avvenendo tramite la rete televisiva nazionale, in quanto il presidente non era stato rapito . Il giorno dopo questi eventi , un'indagine preliminare con l'accusa di terrorismo fu iniziata contro il dottor Pablo Martinez e altre 12 persone, che sono ancora in un processo penale con l'accusa di sabotaggio e terrorismo . Essi divennero noti con il nome \"Los Trece\"(Los Trece). \nL'Avv. Guerrero riusc\u00ec a fuggire in Europa, dove richiese poi asilo politico in Repubblica Ceca, stato che poi glielo concesse. \nIl governo ceco ha detto testualmente:\nL'autorit\u00e0 amministrativa , dopo aver raccolto ed esaminato tutto il materiale che ha costituito la base per la decisione adottata nel quadro del presente procedimento amministrativo , ha concluso che il procedimento penale in corso nei confronti del ricorrente e di altre dodici persone a casa ha evidenti segni di persecuzione politica e una morte imminente non riflette la gravit\u00e0 della colpa. Ci\u00f2 che \u00e8 chiaro anche da quanto precede \u00e8 che il richiedente la protezione internazionale \u00e8 stato molto attivo politicamente ed era un personaggio noto al pubblico, in opposizione con l'attuale presidente. Tenendo conto delle informazioni raccolte dall'autorit\u00e0 amministrativa, egli \u00e8 diventato il bersaglio di un'azione penale dovuta alle loro attivit\u00e0 politiche, cosa confermata dall'opinione di sopra del Ministero degli Affari Esteri della Repubblica Ceca, che indica nel suo rapporto che in base alle informazioni disponibili, il governo e il presidente influenzano le decisioni dei tribunali ecuadoriani. Le vittime di questi procedimenti giudiziari sono giornalisti, professori e intellettuali\nPablo Guerrero attualmente vive a Praga dove si mantiene attivo nelle sedi accademiche e come avvocato per i diritti umani."}
{"id": "4747307", "revid": "729019", "url": "https://it.wikipedia.org/wiki?curid=4747307", "title": "Maison Saluard", "text": "La Maison Saluard \u00e8 una casaforte medievale del comune valdostano di Verrayes. Nota anche come casaforte Marseiller, dal nome della localit\u00e0 in cui si trova a 792 m s.l.m., versa in uno stato di completo degrado salvo per una porzione, privata e restaurata nell'ultimo decennio. Non \u00e8 visitabile.\nStoria.\nLa casaforte a Marseiller \u00e8 stata costruita tra gli anni trenta e quaranta del XV secolo per volere di Jean Saluard, notaio e castellano di Cly come gi\u00e0 suo padre prima di lui.\nFa parte di un insieme di opere di ammodernamento del fondo dei Saluard che copr\u00ec diversi decenni: nel 1423, Jean fece costruire sulle terre del villaggio un canale irriguo (il \"ru Marseiller\") che attingeva l'acqua dalla Valtournenche, mentre nel 1441 fece erigere la cappella di San Michele. Per realizzare gli affreschi della casaforte e dell'edificio religioso chiam\u00f2 Giacomino da Ivrea, che ritrasse il committente all'interno della cappella. Gi affreschi della casaforte sarebbero stati realizzati tra il 1433 e il 1440.\nNel XVI secolo la planimetria della casaforte cambi\u00f2, forse a causa di incendi, e alcuni elementi, come finestre decorate e stipiti, presentano date di epoche diverse: ad esempio ritroviamo il 1562, data corrispondente all'inserimento della scala a chiocciola in pietra nell'angolo sud-occidentale della corte, e il 1642, a testimonianza di vari rimaneggiamenti.\nNegli anni ottanta del Novecento, un disegno di legge del Consiglio regionale della Valle d'Aosta ha ipotizzato il restauro della casaforte tramite il contributo speciale dello Stato italiano del 1980, con \u00abconsolidamento degli affreschi del salone e del cortile\u00bb, e l'acquisto di parte dell'edificio.\nNegli anni duemila parte della Maison Saluard \u00e8 stata restaurata da privati e non \u00e8 visitabile, mentre un'altra ala si trova in stato di completo abbandono.\nDescrizione.\nLa casa Saluard si trova all'interno dell'antico borgo di Marseiller, confusa tra le altre abitazioni in pietra e non segnalata da pannelli. Vi si arriva, venendo da valle, percorrendo a piedi la stradina che si distacca dalla SR11 all'imbocco del paese, al bivio che presenta una modesta fontana.\nLa casaforte \u00e8 composta da un complesso di edifici che si sono sovrapposti e conglobati nel corso dei secoli. La parte pi\u00f9 antica della casaforte \u00e8 l'ingresso, posto a ponente: sull'intonaco sbiadito sopra al portone principale si legge ancora lo stemma sabaudo.\nAnche il salone di rappresentanza, che si trova nell'ala est dell'edificio e all'inizio degli anni ottanta era ancora adibito a fienile, come riporta la Societ\u00e0 piemontese d'archeologia e di belle arti nel 1967 e come confermato dallo Zanotto, \u00e8 tra le parti pi\u00f9 antiche del complesso. In particolare, presenta un ciclo di affreschi in stile gotico popolare della met\u00e0 del Quattrocento attribuiti a Giacomino da Ivrea: intervallati agli stemmi araldici, tra cui compaiono quelli dei Visconti e dei duchi di Borgogna, si trovano gli affreschi del ciclo carolingio: come rilevato da Augusta Lange vi compaiono i paladini Oliviero, Merlion, Rainaldo e Turpino. Negli anni duemila, parte del ciclo di affreschi \u00e8 stato sottoposto a un lavoro di \u00abpulizia, consolidamento e stuccatura\u00bb (\"\u00abnettoyage, consolidation et stucage\u00bb\") da parte di privati.\nLa piccola corte interna, a due loggiati, si ispira a quella del castello di F\u00e9nis.\nSecondo Bruno Orlandoni, la tipologia architettonica di casa a corte della casaforte Marseiller, con funzione sia difensiva che abitativa e commerciale, ebbe una grande diffusione nel XV secolo nell'area valdostana, seppure fosse probabilmente di origine anteriore; la \"casa con corte e torre\" trova riscontri sia nella casa Lostan di Aosta che in altre caseforti dei centri minori: ne sono esempi la casaforte di Villa ad Arnad, la casaforte di Povil a Quart, la casaforte di N\u00e9ran a Ch\u00e2tillon.\nNella cultura di massa.\nLa figura di Jean Saluard e la casaforte compaiono nel romanzo storico \"Il mercante di lana\" di Valeria Montaldi."}
{"id": "4747309", "revid": "1573940", "url": "https://it.wikipedia.org/wiki?curid=4747309", "title": "Coccopygia", "text": "Coccopygia \u00e8 un genere di uccelli passeriformi della famiglia degli Estrildidi.\nTassonomia.\nAl genere vengono ascritte tre specie:\nIn passato, le tre specie venivano considerate sottospecie di \"C. melanotis\", che a suova volta veniva ascritta al genere \"Estrilda\": i loro nomi erano dunque \"Estrilda melanotis melanotis\", \"Estrilda melanotis bocagei\" e \"Estrilda melanotis quartinia\". In seguito, ulteriori esami hanno appurato che questi uccelli non solo appartengono a tre specie distinte, ma sono anche piuttosto distanti dalle astrilde del genere \"Estrilda\", avvicinandosi invece maggiormente ai dorso oliva del genere \"Nesocharis\", col quale vanno a formare un clade.\nDistribuzione e \"habitat\".\nLe specie appartenenti a questo genere sono diffuse in gran parte dell'Africa centro-meridionale, dove colonizzano gli ambienti cespugliosi e boschivi di collina e di montagna, con presenza di radure erbose pi\u00f9 o meno estese.\nDescrizione.\nDimensioni.\nSi tratta di uccelli di piccole dimensioni, che raggiungono solitamente i 9\u201310\u00a0cm di lunghezza.\nAspetto.\nL'aspetto di questi uccelli \u00e8 massiccio, con lunga coda e forte becco: la livrea \u00e8 dominata dalle tonalit\u00e0 del grigio (testa, petto, dorso) e del bruno-olivastro (su ventre ed ali), con presenza di aree nere pi\u00f9 o meno estese (su coda e faccia) e di codione rosso intenso.\nBiologia.\nGli uccelli del genere \"Coccopygia\" sono molto vivaci ed hanno abitudini diurne e gregarie, sebbene difficilmente si riuniscano in gruppi la cui consistenza numerica superi la 20 unit\u00e0.\nAlimentazione.\nCome la maggior parte degli estrildidi anche le specie appartenenti a questo genere hanno dieta essenzialmente granivora, che viene integrata con bacche, germogli e piccoli invertebrati.\nRiproduzione.\nLa riproduzione di questi uccelli ricalca per modalit\u00e0 e tempistica quella degli altri estrildidi, con le coppie che collaborano alla costruzione del nido, alla cova ed alla cura dei nidiacei."}
{"id": "4747311", "revid": "123124868", "url": "https://it.wikipedia.org/wiki?curid=4747311", "title": "Sava Le\u0161i\u0107", "text": ""}
{"id": "4747314", "revid": "287204", "url": "https://it.wikipedia.org/wiki?curid=4747314", "title": "Sava Lesic", "text": ""}
{"id": "4747320", "revid": "72396", "url": "https://it.wikipedia.org/wiki?curid=4747320", "title": "Riassunto delle caratteristiche del prodotto", "text": "Il riassunto delle caratteristiche del prodotto (RCP) di un medicinale \u00e8 un documento destinato principalmente agli operatori sanitari (medici, farmacisti, infermieri) ed \u00e8 una carta d'identit\u00e0 del medicinale, costantemente aggiornata nel corso degli anni e depositata presso l'Agenzia europea per i medicinali (EMA) o presso l'Agenzia italiana del farmaco (AIFA). Esso riporta tutte le informazioni fondamentali relative all'efficacia e alla sicurezza del farmaco. \u00c8 diverso dal foglietto illustrativo del medicinale, che \u00e8 un documento destinato al paziente/utilizzatore e che contiene tutte le informazioni utili per un impiego quanto pi\u00f9 sicuro e corretto del farmaco, espresse in un linguaggio chiaro e facilmente comprensibile."}
{"id": "4747332", "revid": "767487", "url": "https://it.wikipedia.org/wiki?curid=4747332", "title": "Joanna (film 1934)", "text": "Joanna (\"Carolina\") \u00e8 un film del 1934 diretto da Henry King. La sceneggiatura si basa sul lavoro teatrale \"The House of Connelly\" di Paul Green, messa in scena a Broadway il 28 settembre 1931 da Lee Strasberg e Cheryl Crawford.\nProduzione.\nLe riprese del film, prodotto dalla Fox Film Corporation, iniziarono ai primi di novembre 1933.\n\"The House of Connelly\" fu la prima produzione teatrale del Group Theatre. Lo Hays Office non volle che il titolo del testo originale venisse usato per il film a causa del tema della storia del lavoro teatrale, quello della mescolanza delle razze, argomento che non compare nella sceneggiatura e che non viene toccato nel film perch\u00e9, come dichiar\u00f2 lo stesso Henry King, \"non era necessario all'economia della storia\".\nDistribuzione.\nIl copyright del film, richiesto dalla Fox Film Corp., fu registrato il 2 febbraio 1934 con il numero LP4468.\nIl film usc\u00ec nelle sale cinematografiche USA il 2 febbraio 1934."}
{"id": "4747337", "revid": "158913", "url": "https://it.wikipedia.org/wiki?curid=4747337", "title": "Tas\u0101wwuf", "text": ""}
{"id": "4747340", "revid": "300067", "url": "https://it.wikipedia.org/wiki?curid=4747340", "title": "Landing San\u00e9", "text": ""}
{"id": "4747341", "revid": "767487", "url": "https://it.wikipedia.org/wiki?curid=4747341", "title": "The Microphones", "text": "I The Microphones sono stati un gruppo musicale indie rock statunitense originario di Olympia (Washington) e facente capo a Phil Elvrum.\nNel 2004 Elvrum cambia nome al gruppo in Mount Eerie. Nel 2007 \"rispolvera\" il soprannome Microphones per pubblicare due singoli.\nStoria.\nThe Microphones.\nPhil Elvrum (vero nome Phil Elverum) nasce a Anacortes, piccola citt\u00e0 dello stato di Washington, il 26 maggio 1978. Inizia a sperimentare e, aiutato da Bret Lunsford, pubblica due cassette per la label KNW-YR-OWN. Dopodich\u00e9 suona come batterista nella band di Lunsford, i D+, prima di trasferirsi ad Olympia. Qui conosce Calvin Johnson (K Records), che lo invita a suonare nel suo studio.\nNel 1998 pubblica \"Tests\", il suo primo album (Elsinor Records), che combina le tracce pubblicate nelle sue prime cassette a nuovi lavori. Pubblica anche il singolo \"Bass Drum Dream\".\nAppena un anno dopo, pubblica il suo secondo disco, ossia \"Don't Wake Me Up\" (K Records). Intraprende quindi un tour con Mirah, con la quale intraprende un lungo sodalizio artistico. Collabora anche con gli Old Time Relijun.\nLa successiva produzione di Elvrum, ovvero \"The Glow Pt. 2\" (K Records, 2001), risulta pi\u00f9 ambiziosa della precedente e questo \u00e8 dovuto a una maggiore cura in produzione ed una migliore scrittura. Segue una raccolta di B-side e singoli chiamata \"Song Islands\".\nDopo un lungo tour in Europa e Nord America, ricomincia a lavorare in studio. Nel 2003 pubblica \"Mount Eerie\" (K Records), un concept album il cui nome prende spunto dalla montagna sita sull'isola di Fidalgo (contea di Skagit), dove Elvrum ha passato l'adolescenza. Nel disco, che contiene 5 lunghe tracce, Elvrum muore, viene mangiato dagli avvoltoi e scopre il volto dell'universo. Questo scenario immaginifico coincide con la fine dell'esperienza come The Microphones e l'inizio di quella come Mount Eerie.\nNel 2007 pubblicher\u00e0 un 7\" a nome The Microphones intitolato \"Don't Smoke/Get Off the Internet\".\nMount Eerie.\nDopo la pubblicazione del suo ultimo album come The Microphones, Elvrum annuncia l'avvio del progetto Mount Eerie. Pubblica quindi \"Live in Japan\" (2004), una album di registrazioni risalenti al 2003. L'album \u00e8, nonostante l'inserimento di nuovi brani, comunque accreditato a The Microphones.\nCon il nome di Mount Eerie pubblica qualche singolo e si dedica preferibilmente all'attivit\u00e0 live. Pubblica il triplo-CD \"Live in Copenaghen\". Il primo album in studio a nome Mount Eerie \u00e8 \"\"No Flashlight\" Songs of the Fulfilled Night\" (2005), distribuito da un'etichetta di propriet\u00e0 dello stesso Elvrum, ossia la P.W. Elverum &amp; Sun Ltd. Inizia quindi da qui a \"mettersi in proprio\".\nNel 2008 pubblica \"Lost Wisdom\", registrato con Julie Doiron e Frederick Squire. Nel frattempo commercializza diversi EP, singoli e lavori vari. Di questi fa parte anche un libro fotografico chiamato \"Mount Eerie pts. 6 &amp; 7\" accompagnato da un 10\".\nNel 2009 \u00e8 la volta di \"Wind's Poem\", che contiene accenni ambient. Seguono \"Clear Moon\" e \"Ocean Roar\", entrambi datati 2012."}
{"id": "4747344", "revid": "62480496", "url": "https://it.wikipedia.org/wiki?curid=4747344", "title": "Mount Eerie", "text": ""}
{"id": "4747345", "revid": "62480502", "url": "https://it.wikipedia.org/wiki?curid=4747345", "title": "Phil Elvrum", "text": ""}
{"id": "4747351", "revid": "6923", "url": "https://it.wikipedia.org/wiki?curid=4747351", "title": "QSW-6", "text": "La QSW-06 (cinese: \u5fae\u58f0\u624b\u67aa, 2006; letteralmente \"pistola silenziata, 2006\") \u00e8 una pistola semiautomatica dotata di silenziatore utilizzata esclusivamente dall'Esercito Popolare di Liberazione cinese e da vari dipartimenti di polizia cinesi. La QSW-06 \u00e8 basata sulla QSZ-92 (pistola di servizio semi-automatica) ed \u00e8 progettata per rimpiazzare la QSW-67."}
{"id": "4747352", "revid": "339392", "url": "https://it.wikipedia.org/wiki?curid=4747352", "title": "Borjack", "text": ""}
{"id": "4747354", "revid": "62480591", "url": "https://it.wikipedia.org/wiki?curid=4747354", "title": "Introduction to Algorithms", "text": ""}
{"id": "4747357", "revid": "6923", "url": "https://it.wikipedia.org/wiki?curid=4747357", "title": "Della Ferrera", "text": "Della Ferrera \u00e8 un marchio italiano di motociclette, fondato a Torino nel 1909 dai fratelli Federico e Giovanni Della Ferrera.\nFondazione.\nTra la fine del XIX e la prima met\u00e0 del XX secolo, Torino ha visto nascere pi\u00f9 di 200 marchi di produttori di motociclette. Tra questi, uno dei pi\u00f9 importanti \u00e8 stato la \"Fabbrica di Motocicli Fratelli Della Ferrera\", fondata dai fratelli Federico e Giovanni Della Ferrera. Dopo essersi occupati di biciclette e di motori sperimentali i due fratelli iniziano nel 1909 la produzione di motociclette.\nLa storia.\nLa produzione del marchio \u00e8 stata sempre di tipo semi artigianale. Raramente venivano usati pezzi di fornitori esterni e addirittura, in un primo momento, i fratelli costruivano internamente anche i carburatori, non trovando soddisfacenti quelli all'epoca in commercio. Negli anni di punta la produzione si attestava su 100-200 mezzi/anno.\nLe soluzioni tecniche mirate alle prestazioni e all'affidabilit\u00e0 del motore adottate nella produzione dei Della Ferrera sono state suffragate dalle vittorie ottenute dallo stesso Federico Della Ferrera, gi\u00e0 proveniente dal mondo delle corse ciclistiche, nonch\u00e9 dal fatto che le Della Ferrera erano garantite dai produttori per 100.000\u00a0km di percorrenza.\nTra queste soluzioni c'era una distintiva lubrificazione a circolazione continua data dalla depressione generata dal pistone che permetteva all'olio di spostarsi dalla coppa olio centrale ai due carter laterali alettati che permettevano allo stesso di raffreddarsi prima di rientrare in circolo. Questo sistema eliminava la necessit\u00e0 di una pompa dell'olio e di un serbatoio separato dal blocco motore per il suo raffreddamento, secondo la logica che tutto quello che non c'\u00e8 non pesa e non si rompe. Questo sistema verr\u00e0 ripreso nel 1983 dall'Husqvarna.\nIl primo motore fu un monocilindrico di 330cc, poi portato a 500 cc con valvole in testa a comando meccanico (soluzione allora all'avanguardia), seguito poi da un bicilindrico di pari cilindrata che fu un brillante protagonista delle competizioni. Successivamente la casa diede alla luce anche motori da 1000cc, 350cc e 175cc (dal 1927) in entrambe le versioni a uno o due tubi di scarico.\nDurante gli anni '30 vennero adottate anche soluzioni di testate con valvole laterali, oltre che a valvole in testa.\nLa telaistica era a scelta rigida o elastica e il cambio era a tre o quattro marce sempre in presa con selettore a leva manuale o a pedale. La frizione aveva inserti in sughero e in alcune versioni il volano non era esposto esternamente come per esempio nelle pi\u00f9 note Moto Guzzi contemporanee. L'inerzia della rotazione del motore era infatti mantenuta da due masse direttamente collegate all'albero motore all'interno del blocco.\nLa fabbrica.\nStoricamente la fabbrica si trovava a Torino in Corso Regina Margherita 53bis."}
{"id": "4747358", "revid": "767487", "url": "https://it.wikipedia.org/wiki?curid=4747358", "title": "Alex Stepheson", "text": ""}
{"id": "4747364", "revid": "486946", "url": "https://it.wikipedia.org/wiki?curid=4747364", "title": "LUISS Business School", "text": ""}
{"id": "4747376", "revid": "339392", "url": "https://it.wikipedia.org/wiki?curid=4747376", "title": "007 - GoldenEye", "text": ""}
{"id": "4747394", "revid": "729019", "url": "https://it.wikipedia.org/wiki?curid=4747394", "title": "Episodi di Julie - Il segreto della musica", "text": "La prima e unica stagione della serie televisiva Julie - Il segreto della musica \u00e8 andata in onda su Rede Bandeirantes dal 17 ottobre 2011 al 4 maggio 2012.\nIn Italia \u00e8 stata trasmessa in prima visione dal canale digitale terrestre in chiaro Super! dal 24 settembre 2012 al 29 ottobre 2012."}
{"id": "4747399", "revid": "18379", "url": "https://it.wikipedia.org/wiki?curid=4747399", "title": "Christianitas", "text": ""}
{"id": "4747418", "revid": "4175", "url": "https://it.wikipedia.org/wiki?curid=4747418", "title": "Coppa del Mondo di rugby a 13 2000", "text": "La Coppa del Mondo di rugby a 13 2000 \u00e8 stata la dodicesima edizione della massima competizione internazionale del rugby a 13 ed \u00e8 stata disputata in Gran Bretagna, Irlanda e Francia. Vi hanno partecipato 16 nazionali raggruppate in quattro gruppi da quattro squadre. Le prime due classificate di ogni gruppo hanno avuto accesso ai quarti di finale.\nIn base al successo della precedente edizione si \u00e8 deciso di allargare ulteriormente il formato portandolo a 16 squadre partecipanti. Questa edizione non ha comunque riscontrato un grande successo e ha generato un certo numero di critiche: in particolare l'inclusione nel torneo degli Aotearoa M\u0101ori, selezione neozelandese di etnia M\u0101ori a cui era stato promesso un posto durante la Super League war, e del , squadra formata interamente da australiani di origine libanese, ha scatenato commenti sarcastici da parte dei media. In questa edizione hanno anche debuttato , , e .\nNella finale giocata all'Old Trafford, a Manchester, si sono affrontate e . L'Australia, che ha vinto tutte le partite disputate, si \u00e8 imposta 40-12 contro i neozelandesi vincendo cos\u00ec il suo sesto titolo consecutivo."}
{"id": "4747420", "revid": "767487", "url": "https://it.wikipedia.org/wiki?curid=4747420", "title": "L'ultimo ultras", "text": "L'ultimo ultras \u00e8 un film del 2009, diretto da Stefano Calvagna.\nTrama.\nLuca Vanni, dopo avere accoltellato a morte un tifoso avversario durante una trasferta a Milano, si rifugia in un appartamento a Torri del Benaco, dove trascorre una vita solitaria durante la settimana con il falso nome di Giovanni Sirani, mantenendosi con le scommesse sportive, e frequentando saltuariamente Lucrezia, una prostituta. Ogni domenica, si reca alla partita del \"Bardo\", la squadra locale, posizionandosi sempre tra i tifosi ospiti, seguitando a partecipare agli scontri.\nNei momenti di solitudine ricorda il rapporto con il padre, il quale tentava di fargli capire l'inutilit\u00e0 della violenza nello sport.\nPur continuando ad essere perseguitato dal pensiero del giovane ucciso, trova il modo di iniziare una relazione con Marina, una giovane ragazza che lavora nell'agenzia di scommesse.\nDopo essere stato aggredito e derubato da Bruno, un malavitoso amico di Lucrezia, capo degli ultras della squadra locale, viene da questi ricattato, avendo scoperto che Luca vive sotto falsa identit\u00e0.\nLuca viene raggiunto dal padre, che portandogli la somma richiesta da Bruno, tenta inutilmente di farlo costituire.\nIl malavitoso che aveva iniziato periodicamente a trattenere il 90% delle vincite al gioco di Luca, alza la posta, chiedendogli di fare un lavoro per lui e minacciando, in caso di rifiuto, di fare del male a Marina. Questa, nel frattempo lo informa del suo segreto, ossia che il figlio avuto dall'ex marito \u00e8 morto, e che questo le ha impedito di ricostruirsi una vita. Bruno, nel momento in cui lo informa che il lavoro \u00e8 l'omicidio di un uomo gli dice che tutto il paese \u00e8 a conoscenza della vicenda di Marina.\nIl giorno dopo Luca si reca insieme a Marina al cimitero in visita alla tomba del figlio, scoprendo che questi \u00e8 il giovane da lui accoltellato e, dopo averlo confessato a Marina, torna in albergo dove viene raggiunto da Lucrezia, informandola che non far\u00e0 il lavoro per Bruno e riferendole che lui \u00e8 l'assassino del figlio.\nPoco dopo, viene raggiunto al telefono da Dado, un suo amico ultras che, insieme agli amici ed alla sorella Rachele, si trova in mezzo agli scontri con la tifoseria rivale per una partita di Coppa Italia che si sta svolgendo allo stadio locale e, dopo averli caricati sulla macchina, investe Bruno e Lucrezia, dopo avere evitato di soccorrerlo, si reca da Marina dicendole di raggiungere Luca in albergo.\nLuca racconta a tutti quanto gli \u00e8 successo in questi mesi ma, dopo avere appreso da un quotidiano che un altro tifoso \u00e8 morto accoltellato e che il responsabile \u00e8 Dado, decide di costituirsi per porre fine alla vicenda, accollandosi la responsabilit\u00e0 di entrambi gli omicidi ma, una volta giunto in commissariato, viene accoltellato da un tifoso rivale che aveva udito la sua confessione. Dopo la sua morte Marina legge una sua lettera nella quale Luca le confessa la sua fierezza di essere un ultras e le immagini riportano il video di un bambino con la sua maglietta: il loro figlio."}
{"id": "4747425", "revid": "1305772", "url": "https://it.wikipedia.org/wiki?curid=4747425", "title": "Da Costa", "text": ""}
{"id": "4747430", "revid": "773636", "url": "https://it.wikipedia.org/wiki?curid=4747430", "title": "Me\u017edunarodnaja", "text": ""}
{"id": "4747432", "revid": "125887203", "url": "https://it.wikipedia.org/wiki?curid=4747432", "title": "Giudecca (piroscafo)", "text": "Il Giudecca \u00e8 stato un piroscafo di propriet\u00e0 dell'ACNIL (l'azienda pubblica di navigazione veneziana), che serviva la rotta Chioggia-Venezia. Il 13 ottobre 1944 fu bombardato ed affondato da aerei alleati.\nL'affondamento.\nIl 13 ottobre, dopo aver rinunciato alla corsa delle 10:30 a causa di un allarme per un possibile attacco aereo, il \"Giudecca\" salp\u00f2 da Chioggia per la successiva corsa delle 12:30.\nIl numero di passeggeri \u00e8 incerto, sicuramente oltre 200; altre fonti parlano di 400.\nSecondo la testimonianza di uno dei sopravvissuti, a bordo erano presenti alcuni militari italiani, tra cui un caporale della contraerea, ed almeno una dozzina di tedeschi.\nAll'altezza di Pellestrina, la nave fu attaccata da aerei alleati. Dopo un primo mitragliamento, la nave fu centrata da almeno tre bombe. La prima colp\u00ec la cabina, le altre due la prua e la sala macchine. \nLe schegge lanciate dall'esplosione arrivarono a danneggiare gli edifici del vicino abitato di Ognissanti.\nUna quarta bomba colp\u00ec una barca che navigava nei pressi del piroscafo, causando ulteriori vittime.\nI soccorsi si attivarono appena giunta la notizia e, alle 13:30, da Venezia partirono tre battelli dell'ACNIL e dell'UNPA, i vigili del fuoco ed alcune squadre dei Servizi lagunari del Comando tedesco. I tre battelli rientrarono a Riva degli Schiavoni alle 19, trasportando una cinquantina dei feriti pi\u00f9 gravi; di questi, alcuni periranno durante il trasporto.\nLe salme recuperate furono 67, non tutte identificate. Il numero complessivo di vittime \u00e8 incerto, in quanto l'unica lista presente a bordo era quella dei membri dell'equipaggio.\nNel conto dei morti non figurano le vittime tedesche, le cui salme, secondo alcuni testimoni presenti, furono requisite, quasi immediatamente dopo il recupero, da militari loro connazionali e portate via in barca. \nUna targa \u00e8 stata posta in memoria dell'evento e ogni anno \u00e8 effettuata una commemorazione."}
{"id": "4747439", "revid": "114732049", "url": "https://it.wikipedia.org/wiki?curid=4747439", "title": "Maria Nallino", "text": "Biografia.\nFiglia del grande arabista italiano Carlo Alfonso Nallino, rimase presto orfana di madre, venendo quindi allevata dal padre (da lei venerato) e dalla zia paterna, Anna Maria Nallino.\nIl padre fu per lei il primo maestro nell'apprendimento della lingua araba, anche se a guidarla fu, all'Universit\u00e0 di Roma, il prof. Giorgio Levi Della Vida, cui ella rimase assai affezionata e grata per tutta la vita. \nLa sua tesi di laurea, di notevole profondit\u00e0, riguard\u00f2 il poeta arabo al-N\u0101bigha al-Ja\u02bfd\u012b, poi diventato Compagno del profeta dell'Islam Maometto.\nFu dal suo elaborato che Maria Nallino estrapol\u00f2 il contenuto dei due suoi articoli di maggior pregio, che le consentirono di affermarsi autonomamente nel mondo dell'arabistica nazionale e internazionale: \"an-N\u0101bigha al-\u01e6a\u02bfd\u012b e le sue poesie\" (1934) e \"Le poesie di an-N\u0101bigha al-\u01e6a\u02bfd\u012b\" (1953).\nOper\u00f2 dapprima a Roma, nell'Istituto di Studi Orientali della Facolt\u00e0 di Lettere, e poi nell'Universit\u00e0 di Venezia, Ca' Foscari, dove divenne pi\u00f9 tardi professore ordinario di Lingua e Letteratura Araba. &lt;br&gt;\nNumerosi i suoi lavori scientifici, tra cui si ricorder\u00e0 la cura trasfusa nelle prime 240 pagine (15 sedicesimi), del \"Vocabolario arabo-italiano\", completato dall'arabista e pi\u00f9 tardi Accademico dei Lincei, Renato Traini, per conto dell'Istituto per l'Oriente, di cui la Nallino fu prestigioso Direttore Scientifico fino alla morte. \nMaria Nallino \u00e8 stata ricordata dallo stesso Istituto nel 1986 con gli \"Studi in memoria di Maria Nallino nel 10\u00ba anniversario della morte\", usciti su \"Oriente Moderno\".\nIl suo patrimonio librario \u00e8 stato da lei donato all'Istituto fondato dal padre, andando a costituire parte del \"Fondo librario Carlo Alfonso e Maria Nallino\"."}
{"id": "4747446", "revid": "111564154", "url": "https://it.wikipedia.org/wiki?curid=4747446", "title": "Cracking idrogenante", "text": "Il Cracking idrogenante, o cracking in presenza di idrogeno, o idrocracking, (in inglese hydrocracking, abbreviato in HCC) \u00e8 una variante di cracking catalitico, condotta, di solito, a pressioni e temperature medio-alte (dell'ordine dei 10 MPa e 300 \u00b0C) in presenza di idrogeno.\nI suoi prodotti sono principalmente miscele di idrocarburi saturi la cui composizione dipende dalle condizioni del processo (temperatura, pressione, attivit\u00e0 catalitica) e va da miscele ricche di etano e GPL fino alle iso-paraffine. \nLe condizioni in cui viene condotto il processo determinano l'innesco di reazioni di idrogenazione di alcheni e composti aromatici, con il pregio dell'ottenimento di carburanti a basso contenuto di aromatici, e di reazioni di idrodesolforazione e idrodeazotazione, che inducono bassi tenori di zolfo e azoto, grazie all'eliminazione, in composti gassosi, di tali contaminanti.\nStoria.\nIl Cracking idrogenante \u00e8 nato in Germania tra le due guerre mondiali; il primo impianto fu costruito a Leuna nel 1927.\nDivenne una realt\u00e0 commerciale nel 1959 col nome di \"Isocracking\" grazie alla California Research Company, ora Chevron.\nNegli anni '60 la Esso e la Union Oil Company misero a punto il processo \"Unicracking-JHC\" mentre la Universal Oil Products (UOP) mise a punto lo \"hydrocracking Lomax\".\nDopo un periodo di bassa crescita negli anni '80, grazie alle proteste ambientaliste per i processi inquinanti adottati dalle raffinerie di petrolio negli anni '90 si riprese in maggior considerazione l'hydrocracking che rispettava in nuovi standard per il diesel ecologico, il jet fuel e la benzina a elevate prestazioni.\nLe nuove tecnologie adottate tra la fine degli anni novanta e i primi anni del XXI secolo:\nProdotti.\nCariche e prodotti tipici dell'Hydrocracking:\nQualit\u00e0 tipiche dei prodotti dell'Hydrocracking:\nCatalizzatori.\nI migliori catalizzatori per l'hydrocracking sono quelli che, oltre a rompere e a riarrangiare le catene di atomi di carbonio, sono anche in grado di facilitare l'addizione di idrogeno agli alcheni ed ai composti aromatici che si formano durante il processo. \nForme di Hydrocracking:\nProcessi.\nSono 4 le fasi di processo di Hydrocracking:\nUso.\nL'hydrocracking fornisce principalmente carburanti per l'aviazione, benzine ad elevato numero di ottano e GPL, tutti a basso tenore di zolfo e di altri contaminanti. \nI processi pi\u00f9 recenti (Prime-D, Prime-G e simili) sono adatti alla preparazione di gasolio a basso tenore di zolfo per uso nella trazione. Il sottoprodotto tipico dell'HCC \u00e8 l'acido solfidrico H2S, che viene inviato all'ossidazione a zolfo negli impianti Claus."}
{"id": "4747448", "revid": "1543377", "url": "https://it.wikipedia.org/wiki?curid=4747448", "title": "Get Your Heart On - The Second Coming!", "text": "Get Your Heart On - The Second Coming! \u00e8 il primo EP di inediti del gruppo musicale canadese Simple Plan, pubblicato il 29 novembre 2013 in Australia e il 3 dicembre 2013 nel resto del mondo eccetto il Giappone, dove \u00e8 stato pubblicato il 29 gennaio 2014.\nProduzione.\nL'EP contiene 7 brani scritti durante il periodo in studio per la registrazione del quarto album della band \"Get Your Heart On!\", scelti su un quantitativo di oltre 75 brani scritti per l'album. La band ha motivato cos\u00ec la scelta di realizzare un EP con questi brani inediti:\nPubblicazione.\nL'annuncio della pubblicazione dell'EP viene anticipata da un breve estratto di \"The Rest of Us\", pubblicato l'11 novembre 2013. Inizialmente la sua pubblicazione viene annunciata per il formato fisico il 29 novembre 2013 in Australia e il 3 dicembre 2013 in formato digitale su iTunes. Il 20 novembre la versione CD \u00e8 stata poi resa disponibile per il preordine anche nel resto del mondo, con la sua pubblicazione fissata sempre per il 3 dicembre. In Giappone l'EP esce il 29 gennaio 2014 con l'aggiunta di due tracce bonus, registrate durante il concerto del 2 giugno 2012 dei Simple Plan a Melbourne.\nDopo aver annunciato le date di pubblicazione del loro nuovo lavoro, i Simple Plan organizzano degli appuntamenti dal 19 al 23 novembre su simpleplan.com e su alcuni fansite del gruppo per l'ascolto di alcuni estratti dell'EP. L'anticipazione del primo brano, \"Outta My Sistem\", \u00e8 stata pubblicata sul fan club ufficiale della band, officialspcrew.com, il 19 novembre. Ad esso hanno seguito \"Ordinary Life\" su simpleplan.cz, \"In\" su officialspcrew.com, \"Lucky One\" su conexaosimpleplan.com e \"Try\" su simpleplan.com. \"Fire in My Heart\" \u00e8 stata inoltre pubblicata su perezhilton.com il 19 novembre. Infine, prima della vera e propria pubblicazione dell'EP, vengono pubblicate su vari siti di musica, in un unico video, tutte le anticipazioni dei brani precedentemente rivelate.\nPer \"The Rest of Us\" \u00e8 stato inoltre pubblicato un video ufficiale il 3 dicembre, realizzato con vari spezzoni dei Simple Plan in concerto alternati a scene degli stessi nel backstage. Per \"Ordinary Life\" \u00e8 stato invece pubblicato, l'11 dicembre, un lyric video."}
{"id": "4747453", "revid": "1573940", "url": "https://it.wikipedia.org/wiki?curid=4747453", "title": "Troglohyphantes wiebesi", "text": "Troglohyphantes wiebesi \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 stato dedicato al professor Jacobus Theodorus Wiebes, (1931-1999), docente di biologia evolutiva all'Universit\u00e0 di Leida, per ringraziarlo dell'aiuto dato alla descrittrice nella stesura dell'articolo in bibliografia.\nDescrizione.\nI maschi hanno una lunghezza totale media di 2,30\u00a0mm; il cefalotorace \u00e8 lungo 1,30\u00a0mm e largo 1,20\u00a0mm. Le femmine hanno una lunghezza media di 2,41\u00a0mm; il cefalotorace \u00e8 lungo 1,34\u00a0mm e largo 1,06.\nDistribuzione.\nLa specie \u00e8 stata rinvenuta in Bosnia-Erzegovina: nella localit\u00e0 di Luka, appartenente al comune di Bosansko Grahovo, nel Cantone della Bosnia Occidentale\nTassonomia.\nAl 2013 non sono note sottospecie e non sono stati esaminati nuovi esemplari dal 1978."}
{"id": "4747454", "revid": "547034", "url": "https://it.wikipedia.org/wiki?curid=4747454", "title": "Premio Mariano Romiti", "text": "Il Premio Mariano Romiti \u00e8 un premio letterario italiano istituito nel 2012 dall'omonima associazione letteraria, con sede a Viterbo.\n\u00c8 indetto annualmente dall'associazione letteraria Mariano Romiti che \u00e8 apolitica, apartitica e non lucrativa, nata nel 2011 dall'impegno di 31 appartenenti alla Polizia di Stato, con l'intento di valorizzazione l'aspetto umano e sociale delle figure professionali impegnate nel settore della Giustizia e Legalit\u00e0, tramite la promozione della cultura, dell'arte e del territorio.\nIl concorso \u00e8 riservato a romanzi editi in formato cartaceo di genere poliziesco, giallo, noir e spy-story in lingua italiana. Le opere in concorso vengono valutate da giurie uniche nel proprio genere e cio\u00e8 da professionisti dell'indagine. I romanzi in concorso sono \"indagati\" da una prima giuria, composta unicamente da poliziotti/soci fondatori che inviano al vaglio della seconda giuria, che \u00e8 formata da Forze dell'Ordine, Magistrati e Avvocati.\nI premi letterari, puramente simbolici, sono costituiti da una targa e da un oggetto di artigianato artistico viterbese.\nL'intitolazione onora la memoria del maresciallo Mariano Romiti, comandante della squadra di Polizia Giudiziaria del commissariato Centocelle. Romiti il 7 dicembre 1979, doveva recarsi al tribunale di Roma, per testimoniare ad un processo; per tale motivo, intorno alle otto meno un quarto del mattino, stava raggiungendo a piedi e in borghese la fermata dell'autobus che l'avrebbe portato a destinazione. All'improvviso comparvero dei terroristi delle Brigate Rosse che gli spararono contro dei colpi di arma da fuoco: uno dei terroristi, allontanandosi, gli diede il colpo di grazia, uccidendolo.\nPremio Romiti Junior.\n\u00c8 un premio dedicato agli studenti delle scuole superiori della provincia di Viterbo, chiamati a comporre di loro pugno racconti gialli/noir con poliziotti come protagonisti. E sono proprio i poliziotti dell'Associazione Romiti che incontrano nelle scuole i ragazzi, ispirando in loro suggestioni utili a strutturare storie che raccontano delitti, indagini, passioni ed emozioni. I ragazzi seguiti dai dirigenti scolastici e dai professori, scrivono storie che fanno riflettere sul modo che i giovani hanno di percepire i reati e combatterli.\nVINCITORI\nOmbre Festival.\nNel 2016 nasce a Viterbo Ombre Festival un'altra produzione dell\u2019associazione Mariano Romiti, fondata e composta da poliziotti. L'idea \u00e8 quella di un festival che possa gettare luce sull\u2019ombra, ma anche elogiarla, perch\u00e9 l\u2019ombra esiste nella vita, \u00e8 essenziale e non \u00e8 mai inadatta, proprio perch\u00e9 si muove sul limitare dell\u2019uomo.\nOmbre Festival diventa, dunque, un momento in cui concedersi il privilegio di riflettere non solo sull\u2019assenza di luce, ma sulla necessit\u00e0 di conoscere e attraversare le zone d\u2019ombra per raggiungere un bagliore in grado di illuminare di luce propria, e non riflessa, l\u2019esperienza del vivere. L'edizione 2017 di Ombre Festival prover\u00e0 a gettare luce sull'omert\u00e0, motivo conduttore del festival. Omert\u00e0 che avvelena l\u2019esistenza di buona parte del nostro Paese, argomento che verr\u00e0 affrontato con gli enti pubblici, le fondazioni, le associazioni e tanti ospiti illustri. Come nella I Edizione si alterneranno dibattiti, incontri, teatro, musica, senza trascurare il giallo come chiave di lettura sociale. L'edizione del 2017 sar\u00e0 dedicata a Giovanni Falcone e Paolo Borsellino a venticinque anni dal loro assassinio."}
{"id": "4747465", "revid": "110157", "url": "https://it.wikipedia.org/wiki?curid=4747465", "title": "Caproni Aeronautica Bergamasca", "text": "La Caproni Aeronautica Bergamasca (nota fino al 1927 come Airone e fino al 1938 come Cantieri Aeronautici Bergamaschi, divenuta parte del gruppo Caproni all'inizio degli anni trenta) \u00e8 stata un'azienda aeronautica italiana, attiva tra il 1920 e i primi anni del secondo dopoguerra.\nStoria.\nLa societ\u00e0 Airone fu fondata il 23 luglio 1920 con base operativa presso l'aeroporto di Ponte San Pietro (Bergamo). Le sue attivit\u00e0 di volo comprendevano l'aerofotogrammetria e la gestione di una scuola di pilotaggio; mentre, sotto la direzione tecnica dell'ingegner Carlo Maria Calligaris, l'azienda si occupava anche della progettazione e costruzione, oltre che riparazione, di aeroplani sia civili che militari. Tra gli anni venti e il 1933 vennero realizzati i modelli originali AR.1 e AR.2 (biplani sviluppati a partire dall'Hanriot HD.1); AR.10; C.1, C.2, C.3 (addestratori avanzati); C.4 (un aereo da turismo e addestramento); C.5, C.6, C.7 (prototipi). Vennero anche costruiti, su licenza, alcuni esemplari di Breda SC4 e SCA5.\nAll'inizio degli anni trenta l'azienda, che nel 1927 aveva cambiato nome divenendo nota come Cantieri Aeronautici Bergamaschi (CAB), conflu\u00ec nel grande gruppo Caproni (nel 1938 il suo nome sarebbe stato cambiato in Caproni Aeronautica Bergamasca, conservando la sigla CAB). \nNel 1933 il ruolo di direttore tecnico fu assunto da Cesare Pallavicino, che aveva gi\u00e0 lavorato presso la Breda, per la quale aveva progettato il caccia Breda Ba.27. Costui progett\u00f2 per la CAB velivoli come l'AP.1 per attacco al suolo, il CP.3 da combattimento, il PS.1 da turismo, il PL.3 a lunga autonomia. Nel frattempo la CAB contribuiva alla produzione dei velivoli Caproni Ca.100 e Ca.101.\nPallavicino progett\u00f2 anche il Caproni Ca.135 da bombardamento e il Ca.308 per trasporto passeggeri. Il Ca.135, in particolare, il cui prototipo era stato costruito a Ponte San Pietro per poi essere replicato in serie nelle industrie Caproni di Taliedo, inaugur\u00f2 la prassi \u2013 consolidatasi a partire dal 1939 \u2013 per cui i velivoli Caproni venivano progettati e collaudati a Ponte San Pietro sotto la direzione tecnica di Pallavicino, per essere poi sviluppati e prodotti in serie con il coinvolgimento delle altre divisioni del gruppo.\nDiversi nuovi modelli, perlopi\u00f9 militari, vennero progettati presso la CAB verso la fine degli anni trenta, anche se per la maggior parte rimasero progetti senza seguito. Durante la seconda guerra mondiale la CAB continu\u00f2 a costruire velivoli per la Regia Aeronautica, ricevendo in particolare una commessa per 203 moderni caccia Reggiane Re.2005, che non pot\u00e9 essere soddisfatta per via dell'armistizio. Nel corso del 1944 la CAB produsse un piccolo numero di Caproni Ca.309 e svolse attivit\u00e0 di riparazione di aerei tedeschi Junkers Ju 88.\nNell'immediato dopoguerra, come diverse altre imprese del settore aeronautico, la CAB cerc\u00f2 di reinserirsi nel mercato con un piccolo aereo da turismo, noto come T.40. Questo per\u00f2 non raggiunse la produzione per il sopraggiunto fallimento dell'azienda."}
{"id": "4747468", "revid": "118169991", "url": "https://it.wikipedia.org/wiki?curid=4747468", "title": "Giuseppe Fatigati", "text": "Biografia.\nSi trasferisce a Roma nel 1930 iniziando a lavorare nel mondo del cinema come aiuto regista e montatore, poi come organizzatore e direttore di produzione, per approdare alla regia nei primi anni 40.\nCome montatore lavora alla versione di \"Acciaio\", \"L'albergo della felicit\u00e0\", \"Un uomo ritorna\", come regista nei film \"Ritorno\", e \"I pagliacci\" del 1942, nel dopoguerra alterna lavori di montaggio, aiuto regista e organizzatore, per tornare alla produzione negli anni 1973/75 anno della sua morte."}
{"id": "4747470", "revid": "125795499", "url": "https://it.wikipedia.org/wiki?curid=4747470", "title": "Arone", "text": "Arone \u00e8 una famiglia nobiliare siciliana, dal 1729 \"Baroni di Bertolino\".\nStoria.\nQuesta nobile famiglia pare sia passata da Milano a Palermo, da dove si trasfer\u00ec nella citt\u00e0 di Sciacca, nella quale citt\u00e0 occup\u00f2 sempre le cariche di capitano di giustizia e senatore. Corrado Arone, fu il primo barone di Bertolino, a causa della morte prematura del fratello Michele, al quale spettava il titolo come figlio primogenito di Crispina Tagliavia e di Domenico Arone da Menfi. Il figlio di Corrado, Francesco, fu investito di Bertolino il 1\u00ba luglio 1729; morendo il 9 dicembre 1778 lasciando, fra gli altri figli, un Giuseppe che, essendo il primogenito, il 7 dicembre 1779 otteneva l'investitura del feudo di Bertolino. Morto Giuseppe gli succedeva il figlio primogenito Francesco il quale, morendo senza figli, lasciava il feudo al fratello Vincenzo, figlio secondogenito di Giuseppe, che ne ottenne investitura il 16 luglio 1804. Tra i vari figli Vincenzo ebbe Francesco, Salvatore e Pietro. Francesco fu barone di Bertolino e padre di Pietro, il quale spos\u00f2 la nobile Caterina Gandolfo dei baroni di San Giuseppe e fu padre di Giovanna, che and\u00f2 in moglie a Gaspare Palermo Arone, barone del Lazzarino. Salvatore invece spos\u00f2 Antonia Schiavo e fu padre di Francesco, benedettino cassinese, e di Pietro, marito di Anna Ravid\u00e0 Planeta, dalla quale ebbe numerosi figli. Pietro ultimo figlio di Vincenzo ad essere investito del titolo baronale, spos\u00f2 Maria Ognibene, che lo rese padre di numerosi figli, tra i quali: Vincenzo, il primogenito, erede del titolo baronale, Niccol\u00f2, che ricopr\u00ec la carica di sindaco di Sciacca e Francesco, che fu consigliere provinciale di Sciacca e spos\u00f2 la nobile Marianna Lanza Patern\u00f2 dei principi di Mirto, oltre a tre figlie, tra cui Concetta e Antonina, quest'ultima andata in sposa a Don Nunzio Venuti.\nLa famiglia detiene anche i titoli di barone di Bonfiglio e barone di Valentino.\nNel primo Novecento il diplomatico Pietro Arone IX barone di Valentino (n. a Palermo il 23 dicembre 1882-1947?) \u2013 erede del titolo da Francesco e di Marianna Lanza e Patern\u00f2 (di Giuseppe Antonio, principe di Mirto) \u2013 fu inviato straordinario e ministro plenipotenziario di prima classe nella citt\u00e0 di Lisbona dal 1929 al 1932, con credenziali di Ambasciatore d'Italia nel 1935 a Mosca e, nel 1936, a Varsavia. Fu citato da Paolo Vita-Finzi nel volume \"Giorni lontani: appunti e ricordi\" (1989). \nAl barone Arone gli \u00e8 stata intestata la Camera Penale di Sciacca.\nArma.\nArma d'azzurro, al braccio vestito d'oro, la mano di carnagione, impugnante una verga di nero, ed un monte di verde movente dal canton destro dello scudo, da cui scaturisce un ruscello d'argento. Corona di barone."}
{"id": "4747488", "revid": "554633", "url": "https://it.wikipedia.org/wiki?curid=4747488", "title": "Cantieri Aeronautici Bergamaschi", "text": ""}
{"id": "4747495", "revid": "28592", "url": "https://it.wikipedia.org/wiki?curid=4747495", "title": "Distretto di Medve\u017eegorsk", "text": ""}
{"id": "4747496", "revid": "1005847", "url": "https://it.wikipedia.org/wiki?curid=4747496", "title": "Stretto di Sannikov", "text": "Lo stretto di Sannikov (russo \"\u041f\u0440\u043e\u043b\u0438\u0432 \u0421\u0430\u043d\u043d\u0438\u043a\u043e\u0432\u0430\") \u00e8 un braccio da mare che unisce il mare di Laptev al mare della Siberia orientale. Si trova nell'arcipelago delle isole della Nuova Siberia tra le isole An\u017eu (a nord) e le isole Ljachovskij (a sud). Ha una lunghezza di 238\u00a0km ed \u00e8 largo 55\u00a0km. Raggiunge i 24\u00a0m di profondit\u00e0.\nPorta il nome del mercante ed esploratore russo Jakov Sannikov."}
{"id": "4747497", "revid": "1305772", "url": "https://it.wikipedia.org/wiki?curid=4747497", "title": "Chiesa dell'Intercessione", "text": ""}
{"id": "4747498", "revid": "599013", "url": "https://it.wikipedia.org/wiki?curid=4747498", "title": "Christa Deeleman-Reinhold", "text": "Biografia.\nLaureata con lode in zoologia alla Universit\u00e0 di Leida nel 1978, si \u00e8 specializzata sui ragni dell'Europa meridionale e dell'Asia sudorientale. Sposata con Paul Robert Deeleman, anch'egli aracnologo, ha pubblicato con lui diversi articoli sui ragni Dysderidae e Linyphiidae.\nCampo di studi.\nSi \u00e8 occupata prevalentemente dei Dysderidae, degli Ochyroceratidae, dei Linyphiidae, dei Leptonetidae, degli Oxyopidae, dei Clubionidae, dei Corinnidae, dei Miturgidae, dei Pholcidae, degli Agelenidae e dei Tetrablemmidae.\nStudi e ricerche principali.\nDi seguito alcune pubblicazioni:"}
{"id": "4747500", "revid": "1305772", "url": "https://it.wikipedia.org/wiki?curid=4747500", "title": "Cattedrale dell'Intercessione", "text": ""}
{"id": "4747503", "revid": "1452073", "url": "https://it.wikipedia.org/wiki?curid=4747503", "title": "Metiprilone", "text": "Il metiprilone, derivato piperidinico strutturalmente correlato alla glutetimide, svolge un'attivit\u00e0 deprimente del sistema nervoso centrale simile a quella dei barbiturici.\nIl suo meccanismo d'azione \u00e8 ancora sconosciuto, ma studi effettuati su animali di laboratorio hanno permesso di stabilire che il farmaco innalza la soglia dei centri della veglia nel cervello. A seconda della dose somministrata il metiprilone agisce come sedativo o come ipnotico. Cos\u00ec come i barbiturici, anche il metiprilone sopprime la fase REM del sonno. Esso induce il sonno entro 45 minuti dalla somministrazione e il suo effetto ipnotico si protrae per 5-8 ore. Il mattino successivo alla somministrazione di una dose, nonostante la sua breve emivita, il metiprilone pu\u00f2 produrre un effetto hangover. Da studi effettuati su animali di laboratorio il farmaco risulta un potente induttore degli enzimi microsomiali epatici e della sintetasi dell'acido d-aminolevulinico (ALA-sintetasi).\nIl metiprilone non presenta alcuna attivit\u00e0 analgesica.\nIl metiprilone \u00e8 rapidamente assorbito dal tratto gastrointestinale ed entro 1-2 ore dalla somministrazione orale di 650\u00a0mg sono raggiunte concentrazioni plasmatiche massime di 5,7-10\u00a0\u00b5g/ml. L'emivita plasmatica del farmaco risulta di 3-6 ore, ma recenti studi riportano un range di 9-11 ore. L'eliminazione pu\u00f2 essere comunque considerata dose-dipendente e, in casi di sovradosaggio, l'emivita biologica pu\u00f2 risultare anche di 50 ore. Il metiprilone \u00e8 una molecola liposolubile e il suo volume di distribuzione \u00e8 di 0,97 l/kg.\nNon \u00e8 noto se il farmaco attraversi la placenta o se sia escreto nel latte materno. Approssimativamente il 60% di una dose \u00e8 legato alle proteine plasmatiche. Il metiprilone viene estesamente metabolizzato nel fegato: per deidrogenazione si forma il 5-metilpiritildione, metabolita attivo che viene ulteriormente convertito nell'alcool e nell'acido corrispondenti, mentre per ossidazione si forma il 6-ossometiprilone. Solo il 3% di metiprilone viene escreto nelle urine in forma immodificata; un altro 3% viene escreto in forma di 5-metilpiritildione e circa il 60% in forma di altri metaboliti o dei loro glucuronidi.\nDopo somministrazione orale i valori della DL50 risultano di 1000 \u00b1 45\u00a0mg/kg nel topo e di 400 \u00b1 32\u00a0mg/kg nel ratto. Nell'uomo concentrazioni plasmatiche superiori a 30\u00a0\u00b5g/ml sono state associate a stupore e coma, mentre concentrazioni superiori a 100\u00a0\u00b5g/ml sono considerate potenzialmente letali.\nIl metiprilone trova impiego principalmente come ipnotico nel trattamento a breve termine dell'insonnia. \u00c8 anche indicato come sedativo.\nIl metiprilone viene somministrato per via orale. Quando \u00e8 impiegato come sedativo il dosaggio indicato \u00e8 di 150\u2013400\u00a0mg in 3-4 somministrazioni refratte. Nel trattamento dell'insonnia si assumono 200\u2013400\u00a0mg al momento di coricarsi.\nDi frequente sono riportati disturbi del sistema nervoso centrale come cefalea, capogiri, vertigini, sedazione, incubi, ansiet\u00e0, eccitazione, depressione, atassia, incoordinazione. Sono descritti sintomi gastrointestinali come nausea, vomito, stipsi, diarrea. Sono segnalati anche pancitopenia, reazioni allergiche, prurito, eruzioni cutanee. Il metiprilone pu\u00f2 provocare, particolarmente dopo uso prolungato o a dosaggi elevati, dipendenza fisica e psichica i cui sintomi si manifestano con confusione mentale, incapacit\u00e0 di giudizio, instabilit\u00e0 emotiva. L'interruzione di un trattamento a breve termine pu\u00f2 causare incubi e insonnia, mentre l'interruzione di un trattamento a lungo termine o la brusca sospensione di dosaggi elevati pu\u00f2 indurre la comparsa di stati di ansiet\u00e0, allucinazioni, convulsioni, iperriflessia, sudorazione profusa, poliuria. Il trattamento della dipendenza prevede una graduale riduzione delle dosi. Durante il trattamento cronico con metiprilone si pu\u00f2 sviluppare tolleranza agli effetti soppressori della fase REM e, nel momento della sospensione della terapia, pu\u00f2 comparire un effetto rebound con incubi e insonnia.\nIl metiprilone \u00e8 controindicato in caso di porfiria intermittente acuta e di apnea notturna (sleep apnea), in gravidanza e durante l'allattamento, nei pazienti depressi o con tendenza al suicidio e in quelli con all'anamnesi abuso di droghe o di alcool. Negli anziani e nei pazienti debilitati i dosaggi devono essere ridotti. Il metiprilone deve essere somministrato con prudenza in caso di insufficienza renale ed epatica. I pazienti in trattamento dovrebbero evitare lo svolgimento di attivit\u00e0 che richiedono concentrazione e prontezza di riflessi poich\u00e9 il metiprilone induce sonnolenza.\nI sintomi caratteristici del sovradosaggio da metiprilone comprendono ipotermia o iperpiressia, ipotensione, depressione respiratoria, nistagmo, anomalie pupillari, disartria, sedazione, confusione mentale, coma. Sono riportate anche anomalie del segmento ST e dell'onda T dell'ECG. Il trattamento prevede lavanda gastrica e idonee misure di supporto. In presenza di ipotensione marcata si possono somministrare noradrenalina e metaraminolo. Nell'avvelenamento grave si pu\u00f2 effettuare una dialisi peritoneale o un'emodialisi. Anche l'emoperfusione su carbone ha dato buoni risultati.\nL'alcool, i barbiturici e gli altri deprimenti del SNC aumentano gli effetti sedativi del metiprilone. L'uso concomitante di metiprilone con contraccettivi orali o anticoagulanti potrebbe essere rischioso, ma non esistono informazioni sufficienti su tale argomento.\nBibliografia.\nB.C. Rudy, B.Z. Senkowski in Analytical Profiles of Drug Substances, vol. 2, K. Florey, ed., Academic Press, New York, pag. 363, 1973; M.C. Pankaskie, J. Chromatog. 278, 458, 1983; P.R. Gwilt et al., J. Pharm. Sci. 74, 1001, 1985; D.N. Bailey, R.F. Shaw, J. Toxicol. Clin. Toxicol. 20, 133, 1983; A. Pancorbo et al., J. Am. Med. Soc. 237, 470, 1977; R.A. Polin et al., J. Pediatr. 90, 831, 1977; A. Koffler et al., Arch. Intern. Med. 138, 1691, 1978; G.D. McLaren et al., J. Am. Med. Ass. 240, 1744, 1978."}
{"id": "4747504", "revid": "28592", "url": "https://it.wikipedia.org/wiki?curid=4747504", "title": "Zelenogorsk (Kraj di Krasnojarsk)", "text": ""}
{"id": "4747517", "revid": "1632387", "url": "https://it.wikipedia.org/wiki?curid=4747517", "title": "This Means War EP", "text": "Il 12 novembre 2013, Sleepthief ha commercializzato il primo singolo estratto dal prossimo full-length \"Mortal Longing\". \nIl singolo, titolato \"This Means War\" ha alla voce Joanna Stevens e nella versione EP ha un sound diverso da quello a cui il produttore statunitense era solito ispirarsi. \nIl video \u00e8 stato girato in una villa nello stato dello Utah ed \u00e8 una metafora dei problemi di coppia rappresentati attraverso la lotta tra gli androidi.\nTracce.\nIl singolo \u00e8 disponibile su Itunes, Amazon e CDBaby."}
{"id": "4747518", "revid": "1573940", "url": "https://it.wikipedia.org/wiki?curid=4747518", "title": "Micronycteris yatesi", "text": "Micronycteris yatesi () \u00e8 un pipistrello della famiglia dei Fillostomidi endemico della Bolivia.\nDescrizione.\nDimensioni.\nPipistrello di piccole dimensioni, con la lunghezza totale tra 48,5 e 60,08\u00a0mm, la lunghezza dell'avambraccio tra 36,5 e 36,7\u00a0mm, la lunghezza della coda tra 7 e 9,17\u00a0mm, la lunghezza del piede tra 11,4 e 11,71\u00a0mm, la lunghezza delle orecchie tra 15,64 e 18,27\u00a0mm.\nAspetto.\nLa pelliccia \u00e8 lunga. Le parti dorsali variano dal bruno-olivastro al fulvo con la base dei peli bianca, mentre le parti ventrali sono bianche con dei riflessi giallo-brunastri chiari sull'addome. Il muso \u00e8 allungato, la foglia nasale \u00e8 ben sviluppata, lanceolata e con la porzione anteriore saldata al labbro superiore soltanto alla base, mentre sul labbro inferiore \u00e8 presente un cuscinetto carnoso a forma di V. Le orecchie sono grandi, ovali e unite sulla testa da una membrana ben sviluppata con un profondo incavo centrale. Il trago \u00e8 corto, triangolare e con un piccolo incavo alla base del margine posteriore. Le ali sono attaccate posteriormente sulle caviglie. I piedi sono ricoperti di peli. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta in tre localit\u00e0 della Bolivia centrale ed orientale.\nVive nelle foreste secche, cerrado e yungas tra 220 e 1.800 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4747519", "revid": "300067", "url": "https://it.wikipedia.org/wiki?curid=4747519", "title": "Katalin Honti", "text": "Giocava nel ruolo di playmaker.\nCarriera.\nNei club.\n, debutta in prima squadra nel 2002 con la maglia dell'UNIQA Sopron, societ\u00e0 Ungherese di basket militante nel massimo campionato, e qui rimarr\u00e0 fino al termine della stagione 2010-11.\nDal 2009 sar\u00e0 il capitano della squadra conquistando nei suoi 9 anni di permanenza, 5 Campionati, 4 Coppe di Ungheria ed guider\u00e0 la squadra alla prestigiosa ed altrettanto inattesa qualificazione alle Final four di Eurolega disputatesi a Salamanca nel 2009.\nNel 2011 lascer\u00e0 l'Ungheria per iniziare la sua esperienza europea.\n, nella stagione 2011-12 vestir\u00e0 la maglia della formazione spagnola vincendo rispettivamente Campionato Spagnolo ed Eurolega.\nGrazie a questi successi viene nominata, dalla propria federazione, giocatrice ungherese dell'anno.\nNella capitale spagnola, giocher\u00e0 una stagione da assoluta protagonista, conquistando un ulteriore trofeo, la Coppa di Spagna.\nNel giugno 2013 viene ufficializzato il suo ingaggio da parte del Famila Schio.\nSar\u00e0 il suo ex allenatore madrileno, ingaggiato durante l'estate dalla societ\u00e0 italiana, a sceglierla come prima opzione e convincerla a seguirlo nel bel paese e qui, nei suoi due anni di permanenza vincer\u00e0 tutto, risultando decisiva entrambe le stagioni nelle gare 4 e 5 di finale contro Ragusa..\nCon la formazione scledense infatti si aggiudicher\u00e0 nel 2013-14 la Supercoppa di Lega e la Coppa Italia contro la formazione toscana del Lucca. Dopo il successo in Coppa, si \u00e8 laureata campionessa d'Italia per la prima volta il 4 maggio 2014. Nella stagione 2014-2015 vestir\u00e0 ancora la maglia orange del Famila Schio vivendo una stagione fotocopia della precedente, vincendo nell'ordine Supercoppa, Coppa Italia e Campionato Italiano.\nNella stagione 2015-16 lascer\u00e0 Schio per approdare alla squadra Turca del Kayseri.\nInizier\u00e0 questa nuova esperienza disputando il campionato turco, la coppa turca e l'eurolega, fino a quando nel gennaio 2016, le problematiche condizioni geopolitiche che hanno interessato tutta l'europa ed in particolar modo la Turchia, le hanno fatto decidere di tornare a Sopron, in Ungheria, sua citt\u00e0 natale, e terminare la stagione con la sua squadra di formazione, l'UNIQA Sopron, disputando le gare rimanenti del girone di eurolega e vincendo l'ennesimo Campionato nazionale Ungherese.\nNella stagione 2016-17, dopo 14 stagioni consecutive di eurolega, due final four disputate ed una eurolega vinta, decliner\u00e0 diverse offerte di importanti teams europei per prendersi un periodo di riposo dal basket giocato ed in particolar modo dalle competizioni internazionali.\nTrasferitasi a Spello (Umbria), confermer\u00e0 la sua volont\u00e0 di lasciare i basket giocato iniziando una collaborazione come assistente allenatore della Pallacanestro Femminile Umbertide e guidando in qualit\u00e0 di capo allenatore la squadra femminile della Pallacanestro Perugia.\nTorner\u00e0 in campo da giocatrice con la compagine partenopea della DiKE Napoli il 21 ottobre 2016 con un accordo di 2 mesi ma che poi la vedr\u00e0 terminare la stagione, per aiutare la squadra napoletana colpita da una serie di infortuni e guidata dall'ex coach di Ragusa Nino Molino (subentrato dopo la prima giornata di campionato al collega Roberto Richini) che ben conosceva la Honti dai tempi di Schio, per ritirarsi definitivamente al termine della stagione.\nDurante la prima giornata del campionato ungherese nella stagione 2017/2018, la squadra di Sopron, sua Citt\u00e0 natale, le ha reso omaggio ritirando la sua maglia con una celebrazione memorabile prima dell'inizio della partita ed issandola al soffitto della Novomatic Arena.\nNel gennaio 2019, ad oltre due anni dal ritiro, sar\u00e0 la stessa societ\u00e0 di Sopron che, a causa di problemi di infortuni sopraggiunti nel corso della stagione ed ancora in corsa per l'accesso alle Final four di Eurolega, la richiamer\u00e0 chiedendole un aiuto per un mese (poi prolungato fino al termine dalla stagione) esclusivamente per gli allenamenti e gare di Eurolega. Il 6 gennaio 2019, con appena 10 giorni di allenamento sulle gambe, far\u00e0 il suo esordio in Eurolega (dopo il ritiro ufficiale) nella gara poi vinta 83-93 sul pressoch\u00e9 inviolabile campo della Dynamo Kursk, vittoria che poi risulter\u00e0 essere decisiva per l'accesso alle Final Four.\nGiocher\u00e0 la sua terza Final four di Eurolega dal 12 al 14 aprile 2019 a Sopron (citt\u00e0 designata per le finali), davanti al pubblico della sua Citt\u00e0, chiudendo definitivamente la carriera da giocatrice nel palazzetto dove ha mosso i primi passi e si \u00e8 affermata cestisticamente, avvolta dall'affetto dei suoi concittadini e con 2 canotte in campo, una sulle spalle ed una issata al soffitto dell'Arena.\nNazionale.\nDopo aver militato nelle diverse Nazionali giovanili Ungheresi, conquistando il bronzo agli Europei U18 a Bratislava, l'argento due anni dopo con U20 a Sopron e partecipando ai Campionati Mondiali U19 e U21 rispettimente a Tunisi ed a Mosca, nel 2006 viene convocata per la prima volta dalla Nazionale maggiore.\nGiocher\u00e0 con la maglia dell'Ungheria per 10 anni e disputer\u00e0 con il team magiaro, in qualit\u00e0 di Capitano, 2 Campionati Europei (2009 e 2015).\nNel luglio 2015, al termine del Campionato Europeo disputato per l'appunto in Ungheria, ha deciso di lasciare la Nazionale e di chiudere davanti al suo pubblico la sua esperienza con la maglia Ungherese.\nNel 2013 ha partecipato al 3x3 WorldChampionship di Atene, portando la nazionale Ungherese al 5 posto."}
{"id": "4747520", "revid": "736476", "url": "https://it.wikipedia.org/wiki?curid=4747520", "title": "Sergey Ryazansky", "text": ""}
{"id": "4747521", "revid": "287204", "url": "https://it.wikipedia.org/wiki?curid=4747521", "title": "Red Dunn", "text": "Carriera professionistica.\nSoprannominato \u201cRed\u201d per il colore dei suoi capelli, Dunn possedeva un'egualmente colorita personalit\u00e0. Gioc\u00f2 aa football, basket e baseball alla Marquette Academy e in seguito frequent\u00f2 la Marquette University, venendo premiato come All-America dopo aver guidato i \u201cGolden Avalanche\u201d nel 1922 e 1923 a un record di 17-0-1. Coi Green Bay Packers fu il \"generale in campo\" di Curly Lambeau, guidando la squadra alla vittoria di tre campionati NFL consecutivi, nel 1929, 1930 e 1931. In seguito si dedic\u00f2 al ruolo di allenatore, fungendo da assistente a Frank Murray alla Marquette University (1932\u201340). Nel 1976 fu inserito nella Green Bay Packers Hall of Fame."}
{"id": "4747524", "revid": "28592", "url": "https://it.wikipedia.org/wiki?curid=4747524", "title": "Tempeste marine", "text": ""}
{"id": "4747528", "revid": "219110", "url": "https://it.wikipedia.org/wiki?curid=4747528", "title": "Olivetti Diaspron 82", "text": "La Diaspron 82 \u00e8 una celebre macchina per scrivere meccanica standard realizzata dalla Olivetti. \nLa macchina per scrivere.\nFu progettata nel 1959 dall'architetto e designer Marcello Nizzoli, collaboratore dell'azienda di Ivrea dal 1938, in collaborazione con l'ingegnere Giuseppe Beccio. Sostitu\u00ec il modello Olivetti Lexicon 80, uscito nel 1948 e progettato dagli stessi Nizzoli e Beccio, riprendendo dalla macchina precedente buona parte della meccanica.\nErano disponibili cinque diversi carrelli: 90, 125,168, 220 e 260 spazi.\nLa tastiera \u00e8 del tipo QZERTY, come \u00e8 solito delle macchine italiane (a parte le moderne tastiere per computer). Oltre ai \"tasti di scrittura\" la tastiera include una \"barra spaziatrice\", due \"tasti delle maiuscole\", un \"tasto fissamaiuscole\", il \"tasto di ritorno\" e un \"tasto di tabulazione\".\nL'insieme dei \"tasti di scrittura\" ha un'evidente mancanza: non \u00e8 presente il tasto col numero zero, che si ottiene digitando la O (\"o\") maiuscola. Sebbene questo oggi possa sembrare strano, era invece piuttosto comune nelle vecchie macchine per scrivere. Mancano anche i tasti per le vocali accentate maiuscole usate nella scrittura della\nlingua italiana."}
{"id": "4747538", "revid": "1543377", "url": "https://it.wikipedia.org/wiki?curid=4747538", "title": "Nothofagus antarctica", "text": "Nothofagus antarctica \u00e8 un albero deciduo appartenente alla famiglia Nothofagaceae originario della Terra del Fuoco. Ha guadagnato il primato dell'albero pi\u00f9 a sud della terra grazie alla sua presenza sull'Isola Hoste. Predilige le aree con precipitazioni frequenti.\nNomi.\n\"Nothofagus antarctica\", secondo l'accurata descrizione di Lucas Bridges, che visse nella Terra del Fuoco per quarant'anni, aveva molti nomi comuni: \"faggio deciduo\", \"hanis\" (nome yamana) e \"kualchink\" (nome selknam); proprio nelle credenze selknam, comunque, dal faggio deciduo poteva anche nascere uno degli esseri soprannaturali in cui credevano, Kmantah, uno spirito vestito di corteggia di faggio.\nDescrizione.\n\u00c8 una pianta che di solito cresce tra i 25 e i 10\u00a0m di altezza, con tronco slanciato e corteccia squamosa. Le foglie sono semplici e alternate, lunghe circa 2-4,5\u00a0cm. Spesso sono ricoperte da una cera profumata e viscosa, ed il loro colore \u00e8 verde, ma giallo o arancione in autunno. La loro forma \u00e8 ovata, con il bordo crespo e arrotondata sulla punta. I fiori sono degli amenti poco appariscenti, giallastri. Il frutto \u00e8 una capsula di circa 6\u00a0cm che contiene 4 semi.\nBridges, nel suo libro, afferma che la sua altezza massima \u00e8 di circa 30\u00a0m, con 6\u00a0m di circonferenza, e che cresce soprattutto nelle valli pi\u00f9 asciutte delle colline orientali, formando dei boschi. Inoltre, nel confrontarlo col faggio sempreverde, ricorda che quest'ultimo \u00e8 simile ma possiede delle foglie dalla tessitura pi\u00f9 solida, pi\u00f9 scure e anche pi\u00f9 aromatiche.\nBridges ricorda anche che quando il faggio deciduo germoglia, in primavera, agli animali sono molto gradite le sue prime tenere foglie, e quindi ci salgono sopra per mangiargliele; per questo motivo, racconta, alcuni faggi crescono storti per il resto della loro vita. Secondo Bridges la sua linfa, pur avendo un gusto notevolmente acre, \u00e8 commestibile.\nColtivazione.\nQuesta specie \u00e8 stata piantata sia sulla costa ovest degli Stati Uniti che nelle F\u00e6r \u00d8er, ed in entrambi i luoghi ha dimostrato di essere una specie abbastanza rustica. Altri esemplari si trovano in Gran Bretagna."}
{"id": "4747542", "revid": "247222", "url": "https://it.wikipedia.org/wiki?curid=4747542", "title": "Evil Ways (Willie Bobo)", "text": "Evil Ways \u00e8 un album raccolta di Willie Bobo, pubblicato dalla Verve Records nel 1968. I brani sono tratti dagli album \"Spanish Blues Band\" (A1), \"Feeling So Good\" (A2, B2 e B4), \"Spanish Grease\" (A3 e A6), \"Juicy\" (A4, A5, B3 e B5), \"Bobo Motion\" (B1)."}
{"id": "4747546", "revid": "287204", "url": "https://it.wikipedia.org/wiki?curid=4747546", "title": "Irv Comp", "text": "Carriera professionistica.\nComp vedeva da un occhio solamente. Fu scelto nel corso del terzo giro (23\u00ba assoluto) del Draft NFL 1943 dai Green Bay Packers, con cui vinse il campionato NFL nella sua seconda stagione da professionista. Pass\u00f2 coi Packers tutta la carriera professionistica fino al 1949 e nel 1988, un anno prima della morte, fu inserito nella Green Bay Packers Hall of Fame."}
{"id": "4747548", "revid": "155634", "url": "https://it.wikipedia.org/wiki?curid=4747548", "title": "Eredivisie 2013-2014 (pallanuoto maschile)", "text": "La Eredivisie 2013-2014 \u00e8 stata la 112\u00aa edizione della massima serie del campionato olandese maschile di pallanuoto. Le gare sono iniziate il 28 settembre 2013 e si sono concluse con Gara 3 della finale scudetto il 28 maggio 2014.\nLe squadre partecipanti sono dodici, e si affrontano nel classico girone all'italiana con partite di andata e ritorno. A questa fase seguono i playoff per la conquista del titolo a cui prendono parte le prime otto squadre in classifica dopo la conclusione della stagione regolare.\nSi tratta della prima edizione del campionato dei Paesi Bassi a usufruire della denominazione \"Eredivisie\", dopo il cambio di nome apportato dalla federazione nazionale che ha deciso di archiviare il vecchio \"Hoofdklasse\" utilizzato fino alla stagione precedente.\nPlay-off.\nLe eliminatorie si giocano al meglio dei tre incontri.\nSpareggio salvezza/promozione.\nIl De Ham, dopo aver sconfitto il PSV nello spareggio salvezza, deve garantirsi la permanenza in un ulteriore spareggio contro la seconda classificata della divisione inferiore (l'Aqua-Novio '94 di Nimega), che a sua volta lotta per la promozione. Lo spareggio si svolge al meglio dei tre incontri."}
{"id": "4747553", "revid": "278830", "url": "https://it.wikipedia.org/wiki?curid=4747553", "title": "Miss Italia 1976", "text": "Miss Italia 1976 si svolse per la prima volta a Diamante, dove \u00e8 stata eletta Miss Eleganza, a Praia a Mare, dove \u00e8 stata assegnata la fascia di Miss Cinema, ed infine a Scalea con l'elezione di Miss Italia 1976, dove la serata si tenne il 5 settembre 1976. Il concorso \u00e8 stato condotto da Pippo Baudo, che \u00e8 anche direttore artistico e organizzatore della manifestazione. Presidente della giuria fu Corrado Mantoni. Vincitrice di questa edizione fu la sedicenne Paola Bresciano di Trapani.\nConcorrenti.\n01) Paola Bresciano (Miss Sicilia)\n02) Aurora Sancina (Miss Calabria)\n03) Anna Titta Ascione (Miss Campania)\n04) Michela Vitucci (Miss Puglia)\n05) Laura Fiore (Miss Abruzzo)\n06) Serena Italiano (Miss Lazio)\n07) Licinia Lentini (Miss Roma)\n08) Lauretta Viola (Miss Umbria)\n09) Graziella Gagliani (Miss Marche)\n10) Cinzia Alessi (Miss Romagna)\n11) Donatella Luccarini (Miss Emilia)\n12) Patrizia Incerti (Miss Lombardia)\n13) Giuliana Storchi (Miss Liguria)\n14) Franca Spadaccini (Miss Sardegna)\n15) Carla Carli (Miss Piemonte)\n16) Tiziana Fava (Miss Veneto)\n17) Cinzia Dania (Miss Valle d'Aosta)\n18) Eleonora Piol (Miss Trentino Alto Adige)\n19) Daniela Venturini (Miss Cinema Lombardia)\n20) Corrada Sipione (Miss Cinema Sicilia)\n21) Silvana Perdichiazzi (Miss Cinema Puglia)\n22) Arianna Vetta (Miss Cinema Veneto)\n23) Maria Grazia Zanon (Miss Friuli Venezia Giulia)\n24) Simonetta Tesone (Miss Cinema Umbria)\n25) Maria Zugarelli (Miss Cinema Lazio)\n26) Daniela Audisio (Miss Cinema Piemonte)\n27) Carmela Pagliara (Miss Cinema Calabria)\n28) Daniela Spadaccini (Miss Cinema Sardegna)\n29) Lorella Tagliani (Miss Cinema Emilia)\n30) Paola Dionisi (Miss Cinema Romagna)\n31) Patrizia Pozzi (Miss Cinema Campania)\n32) Maria Pidone (Miss Eleganza Sicilia)\n33) Ada De Rose (Miss Eleganza Calabria)\n34) Pamela Santi (Selezione Eleganza Emilia)\n35) Minuccia Gatto (Miss Eleganza Sardegna)\n36) Anna Oranghi (Miss Eleganza Piemonte)\n37) Vera Simmerle (Miss Eleganza Lombardia)\n38) Annie Papa (Miss Eleganza Campania)\n39) Silvane Paonessa (Miss Eleganza Lazio)\n40) Enrichetta Bella (Selezione Fotografica)\n41) Monica Cestaro (Bella dei Laghi)\n42) Adriana Reggiani (Selezione Fotografica)\n43) Carmen Russo (Selezione Fotografica)"}
{"id": "4747564", "revid": "31886", "url": "https://it.wikipedia.org/wiki?curid=4747564", "title": "Christa Laetitia Deeleman-Reinhold", "text": ""}
{"id": "4747567", "revid": "1573940", "url": "https://it.wikipedia.org/wiki?curid=4747567", "title": "Nicoloco", "text": "Biografia.\nDurante la guerra di Corinto.\nNicoloco appare per la prima volta nel 388 a.C., quando Antalcida, mentre andava a negoziare coi Persiani la fine della guerra di Corinto, lo lasci\u00f2 ad Efeso come viceammiraglio. Poco tempo dopo Nicoloco, mentre andava a soccorrere Abido da un attacco ateniese, si ferm\u00f2 a Tenedo, saccheggiandola e richiedendo un tributo agli abitanti; allora i comandanti ateniesi, Ificrate e un certo Diotimo, che si stavano preparando a soccorrere l'isola, quando seppero che era giunto ad Abido colle sue 25 navi partirono immediatamente dal Chersoneso e lo bloccarono l\u00ec per vari mesi colle loro 42 unit\u00e0, fino a quando nel 387 a.C. Antalcida, di ritorno, non lo liber\u00f2.\nNella battaglia di Alizia.\nDurante la guerra beotica, nel 375 a.C., Nicoloco fu nominato ammiraglio e mandato contro la flotta ateniese di Timoteo nel mar Ionio. Pur in inferiorit\u00e0 numerica, Nicoloco si scontr\u00f2 con lui ad Alizia, davanti alla costa dell'Acarnania, venendo sconfitto; poco dopo tent\u00f2 di sfidare nuovamente Timoteo, avendo ricevuto come rinforzi 6 navi acarnane, ma questi inizialmente rifiut\u00f2 lo scontro.\nAlla fine, per\u00f2, dopo che la flotta ateniese ebbe rifornito le sue navi e incrementato i suoi effettivi a ben 70 navi, grazie ai rinforzi ricevuti da Corcira, ebbe il dominio assoluto dei mari.\nDopo la battaglia di Alizia non si hanno pi\u00f9 notizie di Nicoloco."}
{"id": "4747571", "revid": "547992", "url": "https://it.wikipedia.org/wiki?curid=4747571", "title": "Carlo Petrangeli", "text": "Biografia.\nL'esordio sullo schermo fu nel film \"Treno popolare\" (1933) di Raffaello Matarazzo, nella parte di Giovanni, al fianco di Lina Gennari e Marcello Spada: Petrangeli proveniva dalla Accademia di Santa Cecilia, dove allora esisteva una Scuola Nazionale di Cinematografia diretta da Alessandro Blasetti, nella quale Matarazzo ricopriva il ruolo di segretario\nNel 1934 interpret\u00f2 il ruolo di Tort nel film \"Frutto acerbo\" di Carlo Ludovico Bragaglia, accanto a Nino Besozzi. Nello stesso anno partecip\u00f2 a \"Paraninfo\", diretto da Amleto Palermi.\nNel 1936 recit\u00f2 nella versione italiana di \"Una donna tra due mondi\", di Goffredo Alessandrini, nella parte di Saverio Lancia. La versione tedesca del film (\"Die Leibe des Maharadscha\") diretta in contemporanea per la regia di Arthur M. Rabenalt, ebbe tra gli interpreti Isa Miranda.\nApparve nel 1937 nella pellicola \"Ho perduto mio marito\" di Enrico Guazzoni con Nino Besozzi, Paola Borboni ed Enrico Viarisio.\nDopo \"L'ultima nemica\" (1938) di Umberto Barbaro, nella parte di Giancarlo, abbandon\u00f2 il cinema."}
{"id": "4747577", "revid": "933230", "url": "https://it.wikipedia.org/wiki?curid=4747577", "title": "Decemviri sacris faciundis", "text": ""}
{"id": "4747578", "revid": "599013", "url": "https://it.wikipedia.org/wiki?curid=4747578", "title": "Fr\u00e9d\u00e9ric Daquin", "text": "Carriera.\nClub.\nEsterno destro, conta una presenza in Ligue 1 e 29 incontri nella massima divisione scozzese."}
{"id": "4747580", "revid": "767487", "url": "https://it.wikipedia.org/wiki?curid=4747580", "title": "Melkus RS 1000", "text": "La Melkus RS 1000 \u00e8 un'autovettura sportiva costruita dalla Melkus dal 1969 al 1979.\nContesto.\nLa vettura venne progettata dall'ex pilota automobilistico Heinz Melkus che, per produrre le proprie vetture nelle difficili condizioni della Repubblica Democratica Tedesca, dovette reimpiegare numerose componenti provenienti da diverse auto prodotte da altre case automobilistiche.\nTecnica.\nIl telaio a longheroni era derivato dalla Wartburg 353 e venne modificato per ospitare il propulsore nella parte posteriore della vettura, con il cambio a cinque rapporti rivolto verso l'esterno. Sempre Wartburg era il propulsore 1.0 da 70 cv, che si elevavano a 90 oppure anche a 120 nelle versioni da competizione. La carrozzeria era in vetroresina e presentava delle portiere ad ala di gabbiano. Cos\u00ec configurata, la RS 1000 aveva una velocit\u00e0 massima di 165\u00a0km/h. Nell'arco di 10 anni, vennero prodotti un totale di 101 esemplari.\nLe Melkus RS 1000 da competizione, oltre che di motori potenziati, disponevano anche di pneumatici maggiorati (da 165 SR 13 a 175 SR 13). Alla maggior potenza contribuivano tre carburatori da competizione, differenti da quelli utilizzati nelle versioni stradali."}
{"id": "4747584", "revid": "22475", "url": "https://it.wikipedia.org/wiki?curid=4747584", "title": "Un nuovo mondo", "text": "Un nuovo mondo (\"A New Earth\") \u00e8 un libro scritto dall'oratore tedesco Eckhart Tolle. L'opera tratta temi di spiritualit\u00e0 e risveglio della consapevolezza.\nIl libro, definito in una breve recensione dell'opinion leader statunitense Oprah Winfrey come uno dei libri pi\u00f9 importanti dei tempi moderni, descrive l'eccessiva dominazione della mente sull'uomo, a scapito della presenza e della consapevolezza, attribuendo la causa profonda della sofferenza globale ed individuale alla eccessiva identificazione nell'Ego ed illustrando quindi possibili soluzioni a questa condizione. Il testo cerca di fornire importanti lezioni finalizzate ad apprendere come condurre la propria esistenza con maggiore presenza e consapevolezza, dissolvendo l'illusione di separatezza generata dall'identificazione nell'Ego e con questa il concetto illusorio di tempo psicologico, intraprendendo il cammino verso l'illuminazione spirituale."}
{"id": "4747592", "revid": "28592", "url": "https://it.wikipedia.org/wiki?curid=4747592", "title": "Romano I", "text": ""}
{"id": "4747593", "revid": "767487", "url": "https://it.wikipedia.org/wiki?curid=4747593", "title": "Lee-Roy Echteld", "text": "Carriera.\nTrequartista, durante la sua carriera ha giocato per Haarlem, Heerenveen, Cannes, AZ, RKC Waalwijk, Austria Lustenau, Heracles Almelo e Blauw-Wit Amsterdam.\nDurante la sua carriera ha affrontato l'Ajax in undici occasioni senza mai vincere."}
{"id": "4747594", "revid": "28592", "url": "https://it.wikipedia.org/wiki?curid=4747594", "title": "Pograni\u010dnaja Slu\u017eba Rossii", "text": ""}
{"id": "4747600", "revid": "729019", "url": "https://it.wikipedia.org/wiki?curid=4747600", "title": "Tranvia Susegana-Pieve di Soligo", "text": "La tranvia Susegana-Pieve di Soligo era un impianto noto per il trasporto dei passeggeri e delle merci che a partire dal 1913 prese ad attraversare la valle del fiume Soligo. Gravemente danneggiata a causa della Grande Guerra, durante la quale la sede era stata utilizzata per l'impianto di una ferrovia di interesse bellico, la tranvia pass\u00f2 di mano nel 1921 per poi venire formalmente soppressa nel 1931.\nStoria.\nIl 15 ottobre 1908 la Societ\u00e0 Veneta per le imprese e costruzioni pubbliche (SV) present\u00f2 il progetto di una tranvia da Susegana a Pieve di Soligo, seguito il giorno 21 dello stesso mese da quello di un suo prolungamento verso Follina. In data 7 gennaio 1910, tuttavia, la medesima societ\u00e0 dichiar\u00f2 di non poter attuare tale secondo progetto.\nCon Regio decreto n. 489 del 28 aprile 1912 fu approvata la convenzione con la Societ\u00e0 Veneta per la concessione \"riguardante una tramvia a vapore dalla stazione ferroviaria di Susegana a Pieve di Soligo\".\nLa linea fu inaugurata ufficialmente il 16 novembre del 1913; per la sua costruzione erano state spese 450.000 Lire, cui si sommavano ulteriori 122.000 Lire per il materiale rotabile. Per l'esercizio della linea la SV richieste un contributo annuo di 35.750 Lire, pari a 2.750 Lire/km. Lo stesso Comune di Pieve di Soligo si impegn\u00f2 a versare all'azienda 4.750 Lire l'anno per 50 anni.\nLa prima guerra mondiale, che vide fra il Veneto e il Friuli uno dei pi\u00f9 cruenti teatri di battaglia, port\u00f2 al pesante danneggiamento degli impianti, decretando la chiusura della linea ad opera dell'amministrazione austroungarica all'indomani della sconfitta di Caporetto.\nLa stessa fu peraltro ricostruita provvisoriamente in forma di ferrovia militare, con uno scartamento rispetto al quale le fonti non concordano, riportando i valori di 700\u00a0mm o 750\u00a0mm. Tale \"ferrovia da campo\" (gli austriaci chiamavano \"'Feldbahn\" tale tipo di infrastrutture) seguiva il percorso originario Ponte della Priula-Pieve di Soligo proseguendo poi su Follina (ricalcando con ci\u00f2 l'originario progetto della \"Veneta\") e Revine Lago; una breve diramazione consentiva di raggiungere l'abitato di Falz\u00e8 di Piave.\nIn seguito all'armistizio la Societ\u00e0 Veneta rinunci\u00f2 alla ricostruzione della linea, che venne dunque ripristinata a spese dello Stato; per tale motivo con Regio decreto n. 1336 del 16 luglio 1925 fu revocata in tale anno alla suddetta societ\u00e0 la concessione della linea.\nLe fonti bibliografiche non riportano chi fosse l'effettivo gestore fra il 1925 e la data di soppressione ufficiale della tranvia, avvenuta nel 1931. La carenza di documentazione fotografica pervenuta sembra confermare la chiusura della linea gi\u00e0 nel 1922.\nCaratteristiche tecniche.\nLa tranvia, a scartamento metrico, aveva origine nella frazione di Susegana denominata Ponte della Priula, che ospitava la stazione ferroviaria cittadina, con un capolinea situato nelle immediate adiacenze della stessa denominato \"Susegana Ferrovia\"; nella piazza non era presente alcun cappio di ritorno: i treni retrocedevano fino alla stazione per invertire la marcia. Superato il tempio votivo, nelle cui adiacenze era edificata la rimessa tranviaria, i convogli incontravano poi la stazione tranviaria vera e propria, \"Susegana Stazione\", per poi dirigersi in direzione nord ovest.\nErano dunque servite, in successione, le fermate intermedie di Colfosco, Falz\u00e8 di Piave (indicata negli orari dell'epoca con la grafia \"Fals\u00e8\") e Barbisano.\nGiunta a Pieve di Soligo, la tranvia presentava una stazione in via Lamberto Chisini, il cui fabbricato \u00e8 tuttora esistente e presso la quale esisteva una seconda rimessa, per poi effettuare capolinea nella centrale piazza Vittorio Emanuele II, ov'era presente anche un deposito di rotaie raccordato, ospitato dell'edificio poi sede della Cassamarca.\nAnche sulla lunghezza esatta del percorso le fonti editoriali non sono concordi: vengono riportate lunghezze di 12,505, 12,862, oppure 12,729\u00a0km.\nMateriale rotabile.\nIl parco trazione della tranvia era costituito da tre locomotive a vapore di tipo tranviario numerate 71\u00f773, costruite dalle officine di Saronno su disegni e licenza della Maschinenfabrik Esslingen; dopo la cessazione della guerra, nel 1918 le stesse furono trasferite a Udine per il prestare servizio sulla tranvia Udine-San Daniele.\nIl materiale rimorchiato comprendeva tre carrozze passeggeri di seconda classe e due miste di prima e seconda classe, cui si aggiungevano cinque carri chiusi e cinque aperti per il trasporto merci."}
{"id": "4747602", "revid": "984922", "url": "https://it.wikipedia.org/wiki?curid=4747602", "title": "Paul Green (commediografo)", "text": "Professore associato di filosofia e professore di arte drammatica, scrisse per il teatro e per il cinema. Vincitore del Premio Pulitzer per il dramma nel 1927, nel 1934 fu candidato all'Oscar alla migliore sceneggiatura non originale per il film \"Montagne russe\"."}
{"id": "4747605", "revid": "599013", "url": "https://it.wikipedia.org/wiki?curid=4747605", "title": "Gilles Hampartzoumian", "text": "Carriera.\nClub.\nFiglio di \"Vano\" Hampartzoumian, nell'ottobre del 1995, all'epoca in forza al Cannes, viene trovato positivo alla cannabis ad un controllo antidoping.\nVanta 92 presenze e 1 rete in Ligue 1 e 2 incontri di Coppa UEFA."}
{"id": "4747607", "revid": "110157", "url": "https://it.wikipedia.org/wiki?curid=4747607", "title": "Chimopapaina", "text": "La chimopapaina \u00e8 un enzima proteolitico isolato dal latice della Carica papaya.\nCaratteristiche.\nDifferisce dalla papaina nella mobilit\u00e0 elettroforetica, nella solubilit\u00e0 e nella specificit\u00e0 del substrato. 1\u00a0mg di chimopapaina equivale a 400 unit\u00e0, calcolate sulla sostanza secca.\nIn acqua \u00e8 pi\u00f9 solubile della papaina. \u00c8 inoltre solubile in soluzioni sature di sodio cloruro a valori di pH superiori a 3. Estremamente stabile a pH bassi, \u00e8 maggiormente attiva a pH compresi tra 2,5 e 4.\nLa sostanza, in soluzione neutra, assorbe nell'UV alla lunghezza d'onda di 280\u00a0nm.\n\u00c8 usata per la chemionucleolisi, cio\u00e8 nel trattamento dei dolori sciatici causati da ernia dei dischi intervertebrali a livello lombare. L'enzima attacca la porzione proteoglicanica del nucleo polposo, senza coinvolgere i legamenti e il collagene.\n\u00c8 disponibile sotto forma di polvere da sciogliere ed iniettare direttamente nel nucleo polposo dei dischi intervertebrali.\nCirca 30 minuti dopo l'iniezione, la chimopapaina o i suoi metaboliti immunologicamente reattivi si ritrovano nel plasma. La loro concentrazione diminuisce dopo 24 ore.\nLa soluzione di chimopapaina si inietta direttamente nel disco intervertebrale, dopo anestesia, preferibilmente locale. La dose consigliata \u00e8 di 2000-4000 unit\u00e0 per ogni disco interessato dall'ernia. La dose massima in un paziente con ernia di pi\u00f9 dischi intervertebrali \u00e8 di 10.000 unit\u00e0.\nL'anafilassi pu\u00f2 comparire con una frequenza anche dell'1%: le manifestazioni vanno dall'angioedema all'edema della laringe e al broncospasmo, allo shock e all'arresto cardiaco.\nAltri effetti collaterali riscontrabili sono: reazioni allergiche cutanee, spasmi muscolari, paraplegia, mielite trasversa acuta, aracnoidite, emorragia subaracnoidea, embolia polmonare. Possono comparire inoltre reazioni quali cefalea, nausea e vomito, ileo paralitico, ritenzione urinaria, tromboflebiti, parestesie.\nL'uso della chimopapaina \u00e8 controindicato nei pazienti sensibili all'enzima o che siano gi\u00e0 stati trattati con essa, nei casi di grave spondilolistesi, di paralisi progressiva, di lesioni della coda equina, di tumori del midollo spinale.\nIl rischio di reazioni allergiche associate al trattamento con l'enzima \u00e8 cos\u00ec elevato che non lo si somministra mai allo stesso paziente per pi\u00f9 di una volta."}
{"id": "4747619", "revid": "599013", "url": "https://it.wikipedia.org/wiki?curid=4747619", "title": "C\u00e9dric Mouret", "text": "Carriera.\nClub.\nNel 1996 con l'Under-18 vince l'europeo giocato in Lussemburgo e in Francia. Nell'ottobre del 1998 subisce la rottura dei legamenti crociati. Nel 1999, in forza all'Olympique Marsiglia, raggiunge la finale della Coppa UEFA, perdendo contro il ."}
{"id": "4747620", "revid": "339392", "url": "https://it.wikipedia.org/wiki?curid=4747620", "title": "Stazione di Koln Chorweiler", "text": ""}
{"id": "4747621", "revid": "1149807", "url": "https://it.wikipedia.org/wiki?curid=4747621", "title": "Episodi di The New Scooby and Scrappy-Doo Show", "text": "Lista degli episodi della prima stagione di The New Scooby and Scrappy-Doo Show.\nScooby il Barbaro.\nTramite la loro agenzia investigativa, la gang composta da Daphne, Shaggy, Scooby e Scrappy, si reca in Norvegia per investigare sulla scomparsa dell\u2019archeologo professor Busby. Al loro arrivo scoprono dall\u2019assistente di Busby che un vichingo chiamato Olaf il Terribile sta seminando il panico. Infatti, dopo un incontro con Shaggy e Scooby, un vichingo fantasma rapisce Scrappy e Daphne e li rinchiude in una cella. Scooby e Shaggy vanno in loro aiuto ed incappano in un\u2019intera societ\u00e0 di vichinghi. Tramite dei travestimenti, riescono ad eludere la sorveglianza ed entrano nella loro fortezza. Nel frattempo, Daphne e Scrappy riescono ad evadere incontrando il professor Busby e si dividono per trovare l\u2019uscita. Nella loro ricerca si imbattono in attrezzi tecnologici ed una mappa dell\u2019oceano Atlantico e ipotizzano che i vichinghi non sono reali. Ad un certo punto la gang si riunisce e si ritrova di fronte ad un vascello vichingo su un fiume indirizzato verso l\u2019Atlantico. Dopo un inseguimento sul vascello, i vichinghi vengo catturati e dietro la maschera di Olaf si nasconde il professor Busby. Il suo piano era di conquistare l\u2019oceano Atlantico come antichi Vichinghi. Inoltre, l\u2019assistente si rivela come agente speciale che si trovava sul luogo per sventare il piano.\nNote: \nNo Sharking Zone.\nLa gang \u00e8 nell\u2019isola fittizia di Scaruba per aiutare Daphne a girare un servizio per il suo programma televisivo sul concorso di surf che si tiene sull\u2019isola. Dopo aver incontrato il principe dell\u2019isola e il leggendario surfista Cowabunga Carlyle, Daphne e Scrappy vedono che Scooby e Shaggy, i quali nel frattempo erano in barca a fare delle riprese, sono attaccati da un enorme squalo che li insegue fino in spiaggia. Il principe rivela ai ragazzi che si narra di un tesoro nascosto nei fondali marini protetto da un mostro di alghe e da uno squalo gigante e mai trovato. La gang decide quindi di investigare e si immerge nei fondali marini. Shaggy e Scooby si imbattono nello squalo e nel mostro di alghe mentre Daphne e Scrappy trovano il tesoro che include delle rare perle nere che Daphne riconosce di aver gi\u00e0 visto sulla tavola da surf di Cowabunga. Dopo essere inseguiti dal mostro di alghe, la gang scopre che lo squalo \u00e8 in realt\u00e0 un sottomarino. Tramite il sottomarino riescono a sfuggire e a smascherate il mostro che si rivela essere proprio Cowabunga, il quale aveva trovato il tesoro e per portarlo fuori dalla grotta ha cercato di spaventate tutti con il costume da mostro di alghe.\nNote:\nLa casa dei fantasmi.\nLa gang si reca in una casa abbandonata cos\u00ec che Daphne possa scrivere un articolo per sfatare le dicerie attorno ai presunti fantasmi che girovagano che per i corridoi. Per rendere l\u2019esperienza pi\u00f9 entusiasmante, Daphne chiude le porte della casa con un lucchetto a tempo che si aprir\u00e0 il mattino seguente. Mentre girano per la casa, Scooby si spaventa per dei teli che si muovono da soli e sbatte contro un com\u00f2 facendo cadere un diario. Daphne inizia a leggerlo e ogni storia parla dei fantasmi della casa. Ogni volta che Daphne legge una pagina, i poltergeist si manifestano di fronte a Shaggy e Scooby che tentano inutilmente di avvisare Daphne, che non gli crede mai. Dopo mille peripezie, un quadro si anima e riempie la stanza di acqua e spinge la gang fuori dalla casa giusto in tempo per l\u2019apertura del lucchetto a tempo. Mentre Shaggy e Scooby spingono Daphne e Scrappy verso la Mystery Machine, ancora scettici, la casa sprofonda sotto terra.\nNote:\nIl mostro del terremoto.\nLa gang si reca ad una riserva di sorgenti di fango dove si vocifera che un mostro stia causando dei terremoti. Una volta arrivati sul luogo, i ragazzi si imbattono nel mostro e scappano in una comunit\u00e0 di nativi Americani, il cui capo trib\u00f9 non vuole assolutamente abbandonare il paese a dispetto delle preoccupazioni di Quanto, la guida del museo e degli avvertimenti del sismologo Grumper. Quest'ultimo pare voler scacciare per\u00f2 anche la gang, che si rifiuta ed inizia ad investigare. Dopo aver trovato un antico talismano indiano, la gang chiede informazioni alla centrale di polizia e trova degli strani martelli pneumatici vicino ad un furgone. Subito dopo, lo sceriffo rivela che il talismano proviene dalle grotte della riserva di sorgenti di fango. I ragazzi si dirigono subito l\u00ec, e dopo un inseguimento con il mostro trovano una macchina per creare terremoti usando i martelli pneumatici trovati precedentemente e un'anfora piena di ricchezze. La gang riesce a scappare e si ritrova di fronte allo sceriffo. Nel frattempo, Grumper esce dalla grotta, avendo catturato il mostro che si rivela essere Quanto, il quale voleva terrorizzare la trib\u00f9 per rubare il loro oro.\nNote:\nIl mistero della maledizione.\nLa gang si dirige a Barkerville, in Scozia per indagare sullo smarrimento delle pecore di una famiglia che produce maglioni di lana. I ragazzi arrivano al castello, dove il maggiordomo Bentley avverte i ragazzi di una maledizione e li sprona ad andar via. Loro lo ignorano per poi incontrare Lord Barkerville, padrone del castello, che gli racconta la leggenda di un cane-lupo che divorava ogni notte le pecore della sua terra, prima di essere cacciato via dai suoi antenati. Inoltre, secondo la leggenda, se il cane-lupo dovesse ritornare, i Barkerville andrebbero in rovina. Di seguito, un ululato rimbomba nella stanza, confermando le preoccupazioni che il cane-lupo possa essere ritornato. Durante la notte, Scooby non riesce a dormire e qualcuno dalla porta lo ipnotizza e lo spinge a camminare fuori dal castello. Successivamente, Bentley annuncia ad alta voce che le pecore sono scomparse e di aver avvistato il cane-lupo che, a detta sua, somiglia molto a Scooby. Lord Barkerville accusa Scooby del furto, e nonostante la gang tenti di negare, scopre che Scooby \u00e8 in effetti scomparso dal suo letto. Dopo un po', Scooby ritorna con un bastone e ricoperto di lana, alimentando i sospetti, e viene inseguito dai pastori infuriati. La gang fugge nel castello e trova il testamento dell'antenato di Barkerville. Nel frattempo, Daphne ha un piano per catturare il vero cane-lupo, ma mentre preparano la trappola, Scooby viene ipnotizzato di nuovo e il cane-lupo si materializza vicino a Shaggy. Dopo un inseguimento tra i pastori, Scooby e il vero cane-lupo, quest'ultimo cade in trappola e si rivela essere Bentley. Nel testamento, in fatti, si evince che se i Barkerville fossero andati in rovina, l'eredit\u00e0 sarebbe andata al maggiordomo del castello. Per questo, Bentley ha tentato di rubare le pecore ipnotizzando Scooby per far cadere i sospetti su di lui.\nNote:\nIl dinosauro d'argento.\nLa gang si trova a Puerto Vallarta per godersi un po' di tempo al mare ma nel vicino paese di San Pablo, pare che il paleontologo Dr. Larue sia stato rapito da un dinosauro. Nonostante ci\u00f2, Daphne \u00e8 scettica e propone di divertirsi facendo fare paracadutismo sul mare a Scooby. Sfortunatamente Shaggy rimane impigliato all'imbragatura di Scooby e i due finiscono per volare via e sfracellarsi proprio nella cittadina di San Pablo. Qui, il dinosauro sta seminando il panico tra gli abitanti che scappano insieme a Shaggy e Scooby. Nel frattempo, Daphne e Scrappy cercano Scooby e si ritrovano di fronte ad un'impronta gigante ricoperta d'olio e delle sagome sospette che si rivelano essere Scooby e Shaggy. La gang viene inseguita dal dinosauro che per\u00f2 si ritira e lascia una scia d'olio. Dopo averla seguita, la gang entra senza accorgersene nell'armatura metallica del dinosauro che li porta ad una miniera di pepite d'argento. Il criminale, che intanto ha pedinato la gang, cerca di liberarsi di loro facendoli cadere in una trappola. Da qui scoprono che il dinosauro \u00e8 una macchina per trasformare le pepite in lingotti e il criminale cerca di scappare con l'argento ma Scrappy e Scooby lo catturano con l'armatura. Il criminale si rivela essere un ladro che si \u00e8 spacciato per Dr. Larue per rendere credibile la storia del dinosauro.\nNote:\nApparizioni.\nLa gang va al liceo Hillside frequentato dalla cugina di Daphne, Jennifer, perch\u00e9 una creatura scappata dal laboratorio di chimica sta seminando il panico e ha gi\u00e0 messo in tilt la scuola. Toby Wallace, compagno di scuola di Jennifer avverte i ragazzi che il ballo \u00e8 stato cancellato, cos\u00ec i ragazzi si danno da fare per risolvere il mistero. Nel laboratorio di chimica incontrano il professor Marsden che dice di non saper nulla della creatura e che approva della cancellazione del ballo perch\u00e9 vorrebbe che gli studenti si focalizzassero di pi\u00f9 sui loro compiti. Dopo che il professore se ne va, Daphne scopre un pezzo della pelle della creatura per terra e lo va ad analizzare con Scrappy mentre Scooby e Shaggy ispezionano la palestra. Qui, i due si imbattono nel mostro e lo fanno accidentalmente cadere dalla finestra facendogli perdere un disco per computer. Daphne accorre e rivela che il pezzo di pelle non \u00e8 altro che gommapiuma e dopo aver visto il disco si dirige alla sala computer per controllare il disco. Nel frattempo, Shaggy e Scooby si fermano nella classe di economia domestica per cercare del cibo e si ritrovano di nuovo faccia a faccia con la creatura la quale gira i tacchi non appena sente da Shaggy che Daphne si trova nella sala computer con il disco. Shaggy e Scooby vanno in loro soccorso. Intanto, Daphne scopre che nel disco vi \u00e8 un videogioco ma viene cacciata dal professor Marsden non appena la scopre. I ragazzi si riuniscono e catturano il mostro che si rivela essere Toby Wallace, il quale aveva piratato i videogiochi della sala computer per poi rivenderli illegalmente.\nFelini in pericolo.\nLa gang si dirige al maniero dei Blake, genitori di Daphne, quando Shaggy scopre dal giornale che il Manx Mascherato, uno scassinatore mascherato che lascia un asso di picche dopo ogni crimine, si sta facendo sempre pi\u00f9 pericoloso. All'arrivo al maniero, i ragazzi scoprono che i genitori di Daphne stanno organizzando una festa in maschera. Mentre la gang si maschera, Daphne scopre un secondo costume da gorilla, il primo indossato dal padre di Daphne. Inoltre, alla festa verr\u00e0 esposto un francobollo preziosissimo e tra gli ospiti si aggira il detective Milo Damp, il quale vuole assicurarsi che il francobollo non venga rubato. Nonostante ci\u00f2, il francobollo viene rubato da qualcuno con lo stesso costume del signor Blake. Il ladro lascia dietro di s\u00e9 un asso di picche e la gang capisce che il Manx Mascherato \u00e8 dietro la faccenda ma non sanno che il francobollo \u00e8 caduto nel cappello del costume di Scooby durante l'accaduto. Milo Damp si unisce all'investigazione e la gang si separa per cercare indizi. Mentre Scooby viene seguito dal gorilla, Daphne trova una lente d'ingrandimento con le iniziali di suo padre. In seguito, il Manx Mascherato viene catturato e si rivela essere Milo, il quale voleva rubare il francobollo.\nNote:\nL'uomo scimmia e il gorilla gigante.\nLa gang si trova ad una riserva in Africa per investigare sulla scomparsa di animali. Qui incontrano il signor Rasheed, guardiacaccia a capo della riserva e Randal, il suo assistente che li mettono in guardia sulla presenza di un uomo scimmia e del suo gorilla Mobatu. Due leoni attaccano la gang ma un sibilo pare stordire loro e Scooby e Scrappy. Dopo l'attacco, la gang inizia ad investigare e si ritrova di fronte a Mobatu che li attacca prima di scappare stordito dal sibilo. Rasheed li raggiunge e li avverte che prima del tramonto la riserva chiude i battenti. successivamente, la gang riesce a richiamare l'uomo scimmia che per\u00f2 rapisce Daphne e la porta nel suo rifugio. Shaggy, Scooby e Scrappy vanno in loro soccorso ma vengono rapiti a loro volta. Mentre sono in trappola, Shaggy trova il fischietto che riesce a controllare gli animali. Grazie al fischietto, riescono ad attirare Mobatu che li libera infastidito dalla loro gabbia. La gang ritorna al rifugio dell'uomo scimmia che scoprono essere semplicemente un criminale che controlla gli animali per poterli raggruppare e rivendere. La gang lo catturano e scoprono che Randal si nasconde dietro la maschera.\nNote:\nGli zombie della miniera.\nLa gang va in vacanza all'hotel Isola del Paradiso ma si perdono mentre scoppia una tempesta, quindi decidono di fermarsi ad un'area di servizio per chiede informazioni. Barney, il proprietario li avverte che gli ospiti del resort scompaiono e vengono trasformati in zombie, ma Daphne lo ignora. Non appena arrivano al resort, la gang viene accolta dal proprietario, il signor Ciclope e il suo assistente Ivan che si accorgono delle preoccupazioni di Shaggy sulla presenza di zombie e lo rassicurano dicendo che Barney racconta storie assurde per spaventare i clienti e rubare la loro terra. Inoltre, Daphne si accorge che non c'\u00e8 nessun altro ospite e secondo il signor Ciclope si troverebbero ad un picnic. Dopo un incontro con una cameriera zombie nella loro stanza d'hotel, i ragazzi decidono di investigare. Mentre camminano fuori dall'hotel, Shaggy e Scooby incontrano Barney che si finge essere uno zombie, ma Daphne lo scopre e chiede il perch\u00e9 di quella farsa. Barney rivela che, secondo lui, sua sorella Amy \u00e8 stata trasformata in zombie ed \u00e8 scomparsa da tre settimane. Nel frattempo, Scooby viene ipnotizzato per trasformarsi in zombie e viene istruito a catturare il resto della gang per portarli nella miniera vicino all'hotel. Fortunatamente, Shaggy lo scopre e tramite un fischio lo scioglie dalla trance. Di seguito la gang si riunisce, inseguita dagli zombie e si trova nella miniera dove scoprono che il signor Ciclope ed Ivan stanno ipnotizzando gli ospiti per scavare l'uranio dalla miniera. Grazie ai ragazzi, gli zombie vengono svegliati, Barney ritrova sua sorella e il signor Ciclope viene catturato.\nNote:\nViaggio in Australia.\nLa gang si trova in Australia per investigare sul caso dell'uomo di Neanderthal che sta seminando il panico al ranch di pecore di Devil's Rock nell'outback. Mentre esplorano la fauna locale, la gang si ritrova faccia a faccia con il mostro che cerca di catturare Scooby. Dopo essere sfuggiti al pericolo, la gang incontra l'allevatore Hugh Smallwood che li avverte del pericolo e li porta al ranch, dove li introduce a Griff e Darcy, due allevatori e il cane di Darcy, Dingo. Dopo il calar della sera, Daphne e Scrappy vanno in giro con un contatore Geiger, scoprendo una zona con dell'uranio e dei croccantini per cani. Nel frattempo Scooby e Shaggy vengono attaccati dal mostro, al quale Dingo non sembra essere spaventato. Dopo un inseguimento, il mostro si cattura da solo per sbaglio, che si rivela essere Darcy. Quest'ultimo, dopo aver scoperto l'uranio a Devil's Rock, voleva spaventare i lavoranti per depredare la terra. \nMedaglie d'oro per Scooby.\nIl famoso criminale, genio di travestimenti, il Camaleonte, scappa dal carcere in cui era richiuso e si dirige ai giochi di sport mondiali per rubare le medaglie d'oro. Fortunatamente, la gang si trova proprio ai giochi cos\u00ec che Daphne possa intervistare il presidente dei giochi, che appare nervoso dopo aver sentito le notizie sul Camaleonte. Daphne si propone di aiutarlo a controllare le medaglie, cos\u00ec il presidente li porta all'oro ma vengono pedinati dal Camaleonte sotto mentite spoglie, travestito da Scooby-Doo. Dopo aver catturato il vero Scooby, il Camaleonte si avvicina alla gang ma viene scoperto tramite il suo peculiare odio verso la salsa Worchester che il vero Scooby ama. I ragazzi lo inseguono ma Shaggy scambia il vero Scooby per il Camaleonte, quindi lo perdono di vista. Successivamente, la gang indaga in segreto travestiti da atleti e camerieri e scovano il ladro. Dopo averlo perso nuovamente, Daphne nota che il presidente legge senza gli occhiali, capendo che in realt\u00e0 si tratta del Camaleonte e viene catturano.\nGiochi di maghi.\nLa gang accompagna Scrappy ad un raduno annuale di maghi e indovini. Nel castello, Shaggy e Scooby si perdono e incontrano il Mago della Torre, che riunisce la gang e li avverte dicendo di dover riuscire a capire gli indovinelli per vincere il gioco che si tiene ogni anno, per poi scomparire. Ma secondo Daphne, il Mago ha usato la magia nera per disfarsi degli altri concorrenti e che c'\u00e8 qualcosa sotto. Di conseguenza, i ragazzi vanno avanti nel gioco tra incantesimi e mostri magici, per trovare la bacchetta magica all'ultimo livello. Grazie al libro magico di Scrappy, la gang vince il gioco e ritrova gli altri concorrenti, ricevendo i complimenti dal Mago della Torre.\nIl fantasma della TV.\nQuando il fantasma della TV rapisce la star dello show Genuine Hospital, la gang va ad investigare agli studi televisivi. Non appena arrivano, Scooby si trova faccia a faccia con il fantasma e i ragazzi si dividono per investigare. Daphne e Scrappy intervistano Danny Divine, l'altra star dello show, il quale pare infastidito dal fantasma. Nel frattempo, Scooby, travestito da donna per scappare ad una guardia di sicurezza, viene ingaggiato dal regista per rimpiazzare la star rapita ma \u00e8 abbastanza impacciato. Quando il fantasma scopre che lo show continua con una nuova star, cerca di rovinare nuovamente le riprese e quasi rapisce Daphne ma viene salvata da Scrappy. Durante l'aggressione, per\u00f2, Daphne nota lo stesso anello che aveva al dito Danny Divine, il quale viene infatti smascherato poco dopo. L'attore aveva intenzione di sabotare lo show dopo aver scoperto che sarebbe stato licenziato.\nNote:\nIl segno di Scooby.\nLa gang si trova ad un festival sull'antica California dove si fermano a guardare la performance di El Sabueso, il bandito mascherato che salva gli umili contadini dalle forze dell'ordine. Dopo lo show, la gang si accampa e Scooby inizia a sognare. Nel sogno, Daphne e Shaggy vengono presi dalle stesse forze dell'ordine dello show, cos\u00ec Scrappy e Scooby si avventurano per salvarli. Scooby si traveste quindi da El Scoobueso, il bandito mascherato e con goffaggine prova a salvare i ragazzi, senza riuscirci. Mentre una guardia \u00e8 appisolata, El Scoobueso riesce a far evadere Daphne e Shaggy dalla prigione ma vengono scoperti dal Maggiore, che nel frattempo stava contando i soldi delle tasse che aveva rubato ai contadini arrestati. La gang scopre il nascondiglio del Maggiore e mentre lui ed El Scoobueso si battono a duello, Daphne e Shaggy prendono l'oro per restituirlo ai contadini. Dopodich\u00e9, Scooby si sveglia dal sogno.\nNote:\nUn carnevale pazzesco.\nLa gang si trova al carnevale scolastico del vecchio liceo di Daphne e Shaggy dove si imbatte nel loro vecchio professore di scienze, il Dr. Von Dabble, il quale ha creato un laser usando un rubino che pu\u00f2 tagliare qualsiasi superficie. Una volta che la gang se ne va dal tendone, il professore sembra rubare il rubino e riporlo in una scatola, prima di svignarsela. Mentre cerca l'uscita, il professore viene chiamato per prendere parte al gioco della vasca. Prima di sedersi sulla piattaforma, il professore da a Daphne la scatola e Scrappy lancia una palla e segna il bersaglio, facendo cadere il professore nell'acqua. Quest'ultimo per\u00f2 non torna a galla e Shaggy controlla la vasca, dove non c'\u00e8 sua traccia. Dal nulla sbuca un clown che insegue la gang provando a rubare la scatola, prima di scomparire. La gang ritorna quindi al tendone dove hanno incontrato il professore, per cercarlo, e scoprano che il rubino \u00e8 stato rubato. Per questo i ragazzi iniziano a sospettare del professore e vanno a cercare indizi alla vasca dov'\u00e8 scomparso. Qui trovano un appunto dal suo taccuino. Il clown riappare dalla vasca e insegue la gang fino alla riffa annuale dove trovano il professore imbavagliato, ma Daphne continua a non fidarsi e incita Scrappy a scappare con la scatola. Il clown lo insegue e finisce per essere catturato e smascherato. Si tratta di Jerry, l'assistente del professore, che voleva rubare il rubino e pensava fosse nascosto nella scatola. Il professore, invece, aveva sempre avuto il rubino nella tasca e nella scatola vi aveva riposto il primo premio della riffa, che avrebbe dovuto donare al vincitore. Per quello, sul suo appunto di taccuino, il professore aveva scritto \"Non dimenticarti della riffa\".\nNote:\nScooby e il minotauro.\nLa gang si trova in Grecia e quando arrivano all'hotel scoprono che il Minotauro sta facendo scappare i turisti in cerca d'oro. L'anfitrione, il signor Kronos, li invita a restare e la gang si affretta ad indagare tra le rovine. Tra le rovine, i ragazzi scoprono una mappa per arrivare al Labirinto di Cnosso e si avventurano per arrivarci. Qui incontrano Mr. Kronos che li mette in guardia, ma loro si addentrano lo stesso. Nel labirinto, Scooby trova un biglietto d'invito al club di cacciatori di tesoro e inizia a seguire delle impronte per cercare l'uscita. Il Minotauro, per\u00f2, li trova e li insegue ma viene catturato e si rivela essere il signor Kronos, il quale voleva spaventare il presidente del club di cacciatori di tesoro, Mr. Smith, per poter trovare il Vello d'oro e tenerlo per s\u00e9.\nNote:\nScooby battitore.\nLa gang viene invitata all'inaugurazione della nuova squadra di baseball dei \"Pesci\" per intervistare il nuovo battitore Sally Star. Durante una dimostrazione, Freddie, la mascotte, propone al coach Goober di diventare suo assistente, ma lui rifiuta. Nel frattempo, dal nulla appare il fantasma del vecchio battitore della squadra Casey O'Reilly che minaccia il nuovo battitore di dimettersi, prima di scomparire. Intanto Reggie, il coach della squadra dei Galli, che dovr\u00e0 affrontare i Pesci, si beffa di quest'ultimi ma il coach Goober non ci casca. Successivamente, Scrappy scopre un proiettore con la sagoma di O'Reilly, prima che il vero fantasma appaia e inizi ad inseguire Shaggy e Scooby. Dopodich\u00e9, il fantasma rapisce Sally e scompare. Intanto la partita inizia e mentre Daphne e Scrappy vanno alla ricerca di Sally, Scooby prende il suo posto come battitore e fa vincere un set ai Pesci. Durante le loro investigazioni, Daphne e Scrappy scoprono il costume del fantasma nel camerino della mascotte, dal quale sentono le urla di Sally, cos\u00ec la salvano e riescono a tornare in campo in tempo per smascherare il fantasma, catturato da Scooby e Shaggy. Dietro la maschera si nasconde Reggie, il quale voleva rapire Sally per far vincere la sua squadra.\nCane cascatore.\nLa gang va ad Hollywood per intervistare Bobby Mogul, regista del film \"La macchina prodigio\", ma appena arrivano vengono invece assunti come stuntmen dopo che lo stuntman precedente Terry Lee \u00e8 scappato per colpa delle minacce del \"folletto\", una figura inquietante che sta rovinando la produzione. In pi\u00f9, scoprono dallo sceneggiatore Mickey Hack che la produzione vuole tenere alla larga i reporter, quindi la gang si cala nella parte, fingendo di non essere loro dei giornalisti. Durante la loro prima prova da stuntmen, il folletto sabota le riprese, facendo quasi finire la gang in un burrone. Per questo, con la scusa della pausa pranzo, Daphne va a chiedere informazioni agli attori mentre Scooby e Shaggy indagano sul set per poi venire attaccati dal folletto. Fortunatamente, vengono richiamati sul set giusto in tempo per girare la scena finale del film che comprende un effetto speciale segreto, ovvero un robot. Purtroppo il robot sembra controllato dal folletto e finisce per essere distrutto. Il folletto scappa ma finisce per scivolare sulla sua stessa trappola e viene quindi preso dalla gang. Una volta smascherato, Mickey Hack rivela che voleva sabotare il film perch\u00e9 il regista ha cambiato troppo la sceneggiatura.\nNote:\nIl fantasma del coup\u00e9.\nLa gang \u00e8 al salone dell'auto per partecipare alla presentazione di un nuovo coup\u00e9 tecnologico. Daphne prova ad intervistare il creatore dell'auto, l'ingegnere Ferrar, ma lui si rifiuta dicendosi nervoso delle minacce ricevute ultimamente. Insieme a lui si presenta il suo assistente Crocker Pitt che si rifiuta di commentare oltre. La presentazione inizia e una volta rivelata l'auto, appare del nulla il fantasma di Formula 1 che si impossessa dell'auto e la fa girare per la mostra, seminando il panico. Shaggy e Scooby riescono a scappare con un'altra auto sperimentale prima di ritornare ad investigare nella fiera. Qui trovano i progetti dell'auto e scoprono da Crocker che furono rubati il giorno successivo, prima di prenderli per tornare a riporli nella cassaforte. Mentre Shaggy e Scooby si svagano, incontrano Ingrid Ignition, anche lei ingegnere d'auto. Quando se ne va, Shaggy trova a terra un guanto come quello indossato dal fantasma con le iniziali I.I. Nel frattempo, Daphne e Scrappy trovano un giornale con una notizia riguardante una rivalit\u00e0 tra Ingrid e Ferrar ma vengono attaccati dal fantasma che distrugge l'auto e rapisce Daphne e Shaggy. Scooby li insegue e riesce a catturare il fantasma che si rivela essere Crocker Pitt, il quale voleva sabotare la gara cos\u00ec che Ferrar potesse ritirarsi per poi rubare i progetti della sua auto.\nNote:\nAttenti al mostro.\nMentre guidano tra i boschi della Transilvania, Daphne legge su un giornale del ritorno del mostro di Frankenstein e quindi vanno ad investigare. Dopo essersi fermati ad un bar per chiedere informazioni, vedono un annuncio di lavoro per babysitter al castello dei Frankenstein e decidono di cogliere l'occasione. Inoltre, comprendono dal proprietario del bar che il nuovo proprietario del castello si tratta di Dracula. Daphne \u00e8 scettica ma una volta arrivati, il conte Dracula li accoglie insieme alla moglie prima di andare fuori per cena, avvertendoli che il loro ultimo babysitter \u00e8 scomparso e lasciandogli il figlio Junior, a cui Shaggy e Scooby faranno da babysitter mentre gli altri cercano il mostro di Frankenstein. Scooby scopre che il bambino si trasforma in lupo mannaro con la luna piena ma Shaggy non gli creder. Nel frattempo, Daphne e Scrappy scoprono un telecomando a distanza che comanda Frankenstein verso il castello. Dracula e sua moglie tornano al castello e vedono il mostro che, a detta loro, si tratta del loro vecchio babysitter, i cui fili di controllo sembrano essere rovinati. Per questo motivo, decidono di trarre l'energia dei cervelli di Shaggy e Scooby per ricaricare quello di Frankenstein. Per fortuna, Daphne e Scrappy, guidati dal telecomando, arrivano alla sala di trasfusione e li salvano.\nIl fantasma dello chef.\nI ragazzi sono a Parigi per il 200\u00ba anniversario della scuola di cucina dell'Accademia Versailles. Una volta arrivati, incontrano lo chef Pierre, che li liquida evasivamente. Subito dopo, dal nulla appare il fantasma di uno chef che insegue i ragazzi e sbatte contro Pierre, rubandogli la giacca. I ragazzi vanno quindi a parlare con la proprietaria, Madame LaTorte, disperata del fatto che i suoi allievi stanno abbandonando la scuola per colpa del fantasma. A quanto pare le apparizioni sono iniziate quando ha aperto la sala privata per banchetti per la prima volta in 200 anni. La conversazione viene interrotta dal goffo Chef Gustav che li fa inciampare su delle cipolle. Daphne decide di investigare e Shaggy e Scooby finiscono di fronte al fantasma dopo aver chiuso Scrappy in una stanza. Dopo averlo liberato, Daphne trova la giacca di Pierre, e in una tasca la piantina della sala per banchetti. In pi\u00f9, trovano della vernice fluorescente. Intanto, Shaggy e Scooby fanno pratica con delle torte prima di venire attaccati nuovamente. Daphne trova l'indizio finale e lo porta alla sala banchetti per risolvere il mistero. Shaggy e Scooby arrivano inseguiti dal mostro, giusto in tempo per essere mascherato. Sotto la maschera, vi \u00e8 lo chef Gustav, il quale stava cercando quadri inestimabili, nascosti tra le pareti della sala banchetti. Purtroppo per lui, aveva per sbaglio lasciato della vernice fluorescente su una cipolla, proprio come quelle che aveva fatto cadere al loro primo incontro. Quest'ultimo indizio aveva fatto capire a Daphne la soluzione del mistero.\nMistero sull'Orient Express.\nAlla gang vengono inviati dei biglietti gratis per l'Orient Express da un ammiratore segreto, cos\u00ec la gang si imbarca, pedinata da due misteriose figure. Al gate di partenza, incontrano una vecchia signora che li aiuta e dal nulla sbuca un ometto che chiede aiuto perch\u00e9 una mummia lo insegue dal momento in cui apr\u00ec la sua tomba e per questo \u00e8 in fuga ogni giorno. Inoltre, un venditore di giornali annuncia che una spia ha rubato una formula di carburante recentemente. Scooby, travestito da spia, finge di investigare ma la Mummia inizia ad inseguirlo, andando a scontrarsi con tutte e quattro le losche figure viste fino ad ora. L'Orient Express \u00e8 in partenza e, nella fretta di entrare, Scooby e altre persone si scambiano le valigie, per sbaglio. La Mummia riesce ad infiltrarsi nel carro bagagli. Mentre disfano le valigie, Daphne scopre ferretti e maglie di lana nella valigia di Scooby. Per questo Scooby va in giro per il treno a cercare la vecchietta. Nel frattempo, Daphne si rende conto che un maglione \u00e8 caduto dalla valigia e che \u00e8 stato cucito con due colletti e quattro maniche, destando sospetti. Scooby, viene rapito dalla Mummia e l'ometto della stazione va ad avvertire Shaggy prima di essere rapito lui stesso. La gang va quindi ad investigare porta a porta e bussano a quella di Miss Marple, la famosa detective, che si rivela essere la vecchietta di prima. Dopo averle fatto delle domande, Miss Marple conferma che la valigia con la lana \u00e8 la sua e che Scooby fosse andato a dargliela per scambiarla di nuovo con la sua. Purtroppo per lui, la valigia presa per sbaglio da Miss Marple, non era la sua ma di un altro passeggero a sua volta, Sydney Gaspar, un critico di cucina. Per questo, la gang va ad indagare al vagone ristorante ma per colpa di un tunnel, i ragazzi finiscono al buio per qualche istante. Shaggy finisce per essere da solo con la Mummia mentre Daphne e Scrappy finiscono dietro al treno trovando dei giornali con lo stesso articolo tagliato fuori da ognuno. Entrando nel vagone ristorante, trovano Sydney Gaspar che gli racconta di aver incontrato Scooby e di aver capito che volesse la sua valigia. Purtroppo, ancora una volta nella sua valigia non si trovavano gli oggetti di Scooby ma lo stetoscopio della Dottoressa Natasha. La gang va quindi a trovare la Dottoressa che conferma di aver ricevuto visita da Scooby. Dopo aver ispezionato la sua valigia, Scooby trova delle foto dell'Egitto, quindi la gang inizia a sospettare dell'ometto di prima, il quale si materializza di fronte a Shaggy prima di essere rapito di nuovo. La gang cerca quindi Scooby nel vagone bagagli e lo trova imbavagliato in un sarcofago. Trovano, tra l'altro, il bagaglio di Scooby e un giornale senza l'articolo strappato. L'articolo parla di una spia che ha rubato la formula di carburante, la stessa di cui parlava il venditore di giornale. In pi\u00f9, Scooby narra le peripezie che l'hanno portato ad essere intrappolato. Secondo lui, infatti, tutte le persone che hanno incontrato la gang, l'hanno intrappolato e catturato per poi imbavagliarlo e nasconderlo. Dopodich\u00e9, la Mummia ritorna e si smaschera rivelandosi essere Sydney Gaspar. Da altri angoli della stanza sbucano Miss Marple, la Dr. Natasha e l'ometto dicendo di essere il Club dei Misteri e che avevano proposto alla gang un mistero come rito di iniziazione per farli entrare ad esser parte del loro Club. Daphne, per\u00f2, li spiazza dicendo che tra di loro c'\u00e8 un vero criminale, ovvero la stessa donna che ha rubato il codice di carburante. Daphne gli mostra il maglione a due teste e gli fa notare che \u00e8 cucito a linee e punti corti e lunghi, proprio come un codice morse, lo stesso codice che rivela la formula. Infatti, la donna si \u00e8 finta di essere l'investigatrice Miss Marple per non destare sospetti, ma in realt\u00e0 \u00e8 una spia. I ragazzi la inseguono e la catturano. ponendo fine al mistero.\nNote:\nMatrimonio con fantasma.\nLa gang viene invitata dai genitori di Shaggy al matrimonio di sua sorella Maggie a Plymouth insieme alla famiglia di Scooby. Al loro arrivo, Maggie viene vista scendere le scale urlando, dicendo di aver visto un fantasma. Il suo futuro sposo e i suoi genitori la rassicurano dicendo di essersi sbagliata ma lei \u00e8 convinta che il fantasma assomigliasse a McBaggy Rogers, antenato del quale un quadro \u00e8 appeso in salone. Mentre la famiglia va a salutare e Shaggy e i genitori di Scooby arrivano alla villa, il fantasma li spia da un angolo mormorando che il matrimonio non si far\u00e0. Nel frattempo, Maggie avverte Shaggy sull'apparizione prima che Gaggy, loro zio, li spaventi con un lenzuolo, annunciando il suo arrivo e quello di Whoopsy-Doo, cugino di Scooby. Il padre di Shaggy, gli d\u00e0 in custodia l'anello nuziale mentre il fantasma lo spia da un quadro perch\u00e9 vuole riprenderselo. Mentre Shaggy e Scooby si vestono da testimoni, Daphne legge la storia di McBaggy e Yankee Doddle-Doo, il suo cane e antenato di Scooby. McBaggy si materializza nuovamente di fronte alla gang chiedendo di dargli l'anello. Dopo un inseguimento, Scrappy intrappola per sbaglio il giudice di pace Jonas Potter, che se ne va infastidito. Daphne lo segue e gli fa domande su McBaggy. Lui le dice che nella casa vi \u00e8 una stanza segreta da lui costruita, quindi la gang va a cercarla nei sotterranei ma si trovano faccia a faccia con uno spettro, il quale si rivela essere uno scherzo di Gaggy e Whoopsy-Doo. Per scappare dal finto spettro, Shaggy e Scooby si ritrovano nella stanza segreta, dove Daphne trova il diario di McGaggy, in cui quest'ultimo rivela di aver sepolto un tesoro indiano e per scovarlo serve risolvere un indovinello. Il fantasma spunta dal nulla e insegue la gang fino al giardino dove si tiene il ricevimento. Scrappy intrappola per sbaglio il fotografo del matrimonio che si arrabbia. La gang rivela agli altri la loro scoperta sul tesoro indiano ma vengono nuovamente interrotti dal fantasma. Illuminato da una candela, Daphne capisce che l'anello contiene la mappa per trovare il tesoro. Nel frattempo, Maggie, Wilfred e gli altri invitati attendono, innervositi, che Scooby riporti l'anello. Dopo un ultimo inseguimento, il fantasma viene smascherato trattandosi del fotografo, pro-nipote dell'uomo da cui McBaggy nascose il suo tesoro indiano, il quale si rivela essere solamente del granturco.\nNote:"}
{"id": "4747623", "revid": "767487", "url": "https://it.wikipedia.org/wiki?curid=4747623", "title": "Dolly Does Her Bit", "text": "Dolly Does Her Bit \u00e8 un film muto del 1918 diretto da William Bertram.\nProduzione.\nIl film fu prodotto dalla Diando Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche degli Stati Uniti il 22 maggio 1918. La Path\u00e9 Fr\u00e8res lo distribu\u00ec in Francia l'11 aprile 1919 con il titolo \"La Reine des poup\u00e9es\" in una versione ridotta di 830 metri."}
{"id": "4747625", "revid": "123627300", "url": "https://it.wikipedia.org/wiki?curid=4747625", "title": "Episodi di The New Scooby-Doo Mysteries", "text": "Lista degli episodi della seconda stagione di The All-New Scooby and Scrappy-Doo Show, intitolata \"The New Scooby-Doo Mysteries\".\nAuguri da Scooby a bimbi e cani vicini e lontani.\nDaphne, Shaggy, Scooby e Shaggy sono nella Mystery Machine quando vengono chiamati ad investigare ad uno studio televisivo. Scooby, nel frattempo, \u00e8 emozionato per il suo compleanno anche se gli altri sembrano non essersi ricordati della data speciale, cos\u00ec inizia a dargli degli indizi ma viene ignorato. Una volta arrivati allo studio per scovare il demonio volante, Scooby viene spinto da Daphne in una stanza buia. Una volta accese le luci, gli altri lo sorprendono con una festa di compleanno a sorpresa. Infatti, Daphne si sarebbe, in realt\u00e0, inventata la storia del demonio per convincerlo ad andare allo studio. Il presentatore dello show, inoltre, regala a Scooby un programma speciale basato sulla sua vita. Tra i segmenti dello show, Scooby riceve degli invitati speciali, ovvero Velma e Fred, vecchi compagni di squadra. Purtroppo per\u00f2, pare che un vero fantasma voglia sabotare lo show provando a far cadere delle luci di scena su Scooby. Daphne e Scrappy corrono a cercare indizi, trovando due viti rosse e un cacciavite sulla scena del crimine. Intanto Fred, avendo intrapreso la strada di scrittore di misteri, propone a Scooby di spolverare un vecchio caso risolto. Secondo la storia, la gang and\u00f2 ad investigare il mistero del diamante Ultima Speranza, che, quando acquistato dalla signora Orietta Cassfort, sprigion\u00f2 la maledizione del demone Teschio Rosso il quale si rivel\u00f2 essere Fidelius, il maggiordomo della signora. Mentre le immagini del mistero appaiono nel programma TV, Fred sembra scomparire proprio quando la signora Cassfort viene chiamata in studio a ringraziare e fare gli auguri a Scooby. E proprio da una delle televisioni, sbuca il fantasma del Teschio Rosso, il quale ruba il diamante e scappa. Nel frattempo, Fred torna sulla scena del crimine ma senza il suo foulard e il regista si insospettisce puntandogli il dito contro. Daphne propone di non scaldarsi e di cercare indizi. Velma, Daphne e Scrappy si mettono a gattonare nel sistema degli sfiatatoi per poi cadere in una stanza. Qui, Scrappy trova il foulard di Fred, il quale li aiuta ad uscire dalla stanza ma scappa subito dopo per andare a recuperare la sua valigetta in bagno. Anche Scrappy, quindi, si trova a insospettirsi di lui. Intanto, lo spettacolo di Scooby va avanti pere essere interrotto nuovamente dal Teschio Rosso. Un investigatore privato arriva alla stazione televisiva per aiutare i ragazzi. Dopodich\u00e9, Scrappy rincorre quello lui crede sia il Teschio Rosso e finisce invece per acchiappare Fred, il quale ha ritrovato la sua valigetta. Purtroppo per lui, Scrappy trova le stesse viti rosse di prima nella valigetta e tutti iniziano a sospettare di Fred, il quale scappa per non farsi far arrestare dall'investigatore. Shaggy e Scooby sono, intanto, sul tetto dove incappano nuovamente nel fantasma che cerca di farli precipitare nel vuoto. Mentre Fred viene portato in centrale, i ragazzi notano Scooby e Shaggy sull'orlo e corrono a salvarli e a smascherare il fantasma, il quale non \u00e8 altri che il regista. Lui cerca di sviare ma Velma e Daphne lo incolpano di aver tentato di incastrare Fred piantando le prove che lo avrebbero incastrato solamente per vendicarsi di lui dopo aver risolto il caso del primo Teschio Rosso. Infatti, sotto la maschera del regista vi \u00e8 Fidelius, il maggiordomo della signora Cassfort, primo ladro del diamante.\nNote:\nScoob-Scoop.\nLa gang viene ingaggiata dal direttore di una rivista per condurre un'intervista all'attrice di film horror Norma Deathman, ritiratasi da anni. Secondo le indiscrezioni per\u00f2, Norma vive in una casa piena di mostri e per farli entrare, il direttore propone ai ragazzi di infiltrarsi come catering per la festa di compleanno dell'attrice. Al loro arrivo, Shaggy e Scooby vengono affidati a Frankie Stein, il maggiordomo, e Scrappy e Daphne a Mummi, la domestica. Il lupo mannaro domestico di Norma scopre che Scrappy nasconde la macchina fotografica per il servizio, e mentre la scova Daphne nota che la domestica non fa bene il suo lavoro e che indossa delle scarpe, nonostante sia una mummia. Norma scopre che i ragazzi sono dei giornalisti, cos\u00ec decide di prendersi la sua rivincita dopo anni di scatti rubati. Dopo inseguimenti bizzarri, la gang si ritrova nella camera da letto di Norma dove Daphne scopre che la cassaforte \u00e8 stata scassinata. Mentre si nascondono, Shaggy e Scooby capiscono di essere nello stesso nascondiglio di Mummi e cadono tutti e tre nel mezzo della stanza, venendo scoperti da Norma. All'inizio la donna ringrazia Mummi prima di essere per\u00f2 fermata da Daphne che le dice che la mummia in realt\u00e0 si tratta del direttore del giornale che li ha assunti, il quale voleva distrarre Norma per rubare i gioielli indisturbato. Norma li ringrazia e gli svela il suo volto, per loro richiesta e i ragazzi capiscono che si tratta di un vero vampiro, quindi scappano.\nNote:\nLe mani di Doo-mani.\nI ragazzi si dirigono al ristorante quando Daphne nota un cartello di deviazione e Shaggy capisce di essersi perso. Per scoprire dove si trovano, i ragazzi scendono dalla Mystery Machine e si imbattono in Topfield, un inventore abbastanza arrabbiato perch\u00e9 \u00e8 stato licenziato dai gemelli Von Kessler. I ragazzi entrano nella dimora dei Von Kessler per cercare indicazioni e si imbattono in una mano fantasma e nei gemelli Kessler, i quali li avvertono di andarsene e di stare alla larga dal loro segreto. Ma Daphne decide invece di investigare. Mentre i ragazzi investigano e le pizze a domicilio arrivano, le mani si prendono gioco dei ragazzi. Dopodich\u00e9, Shaggy e Scooby scoprono che le mani sono meccaniche e manovrate a distanza da dei telecomandi. Mentre mangiano le pizze, i due sentono dei gemiti e si usufruiscono della mano per scoprire da dove vengono. I ragazzi scoprono una stanza segreta dove \u00e8 rinchiuso un altro gemello Kessler. Mentre tornano dagli altri gemelli, i quali litigano sulla loro invenzione, i ragazzi scoprono che il gemello apparentemente aggressivo \u00e8 un falso, e si tratta in realt\u00e0 di Topfield, il quale aveva rinchiuso il vero gemello per riappropriarsi delle mani del domani. Topfield avrebbe voluto, infatti, usare le mani per conquistare il mondo.\nEssere o non essere Scooby.\nLa gang si ritrova in Danimarca e visita l'hotel Amleto, dove visse il principe di Danimarca, il quale riusciva a vedere gli spiriti. La direttrice e il vice-direttore li accolgono e li portano alle loro stanze. Purtroppo, per\u00f2, Shaggy e Scooby si imbattono in uno spettro, che scoprono essere il fantasma del padre di Amleto. Mentre si ambientano, i due incontrano di nuovo lo spettro che li avverte di un tubo sul mare. La direttrice prova a rassicurare i ragazzi, ma da una pianta una mano offre a Scooby un giornale. Daphne lo legge, e nelle notizie del giorno degli operai di una petroliera incolpano un mostro marino delle continue perdite di petrolio nel mare. Scrappy nomina il mostro, il quale si materializza e rincorre i ragazzi, i quali si nascondono in una stanza. Qui lo spettro riappare e chiede ai ragazzi di seguirlo fino alla scogliera. Prima di sparire nuovamente li mette nuovamente in guardia sul tubo sul mare. Scrappy tira fuori un cannocchiale e spia la petroliera, e dietro di essa si trova una piccola barca con sopra un uomo sospetto. Il mostro marino riappare e insegue Shaggy e Scooby, mentre Daphne e Scrappy inciampano sul tubo sul mare. Dopo averlo seguito, i ragazzi scoprono che qualcuno convoglia il petrolio rubato in botti. Dopo averlo catturato, la gang capisce che dietro al traffico di petrolio ci sono la direttrice e il vice-direttore dell'albergo, travestiti da mostri marini. In pi\u00f9, sotto la maschera del fantasma di Amleto si nasconde Yorik, il custode dell'albergo.\nNote:\nOrbo il greco.\nI ragazzi sono in vacanze sulle isole greche dove Daphne deve svolgere un reportage sulla maschera di Medusa. I ragazzi passano di fronte all'isola del furfante Thaddeus Blimp, il quale segue dalla sua magione il loro approdo sull'isola dei ciclopi. Nel frattempo svela il suo piano di voler rubare la maschera di Medusa per tramutare i pi\u00f9 grandi capi del mondo e Scooby-Doo in pietra. Sull'isola dei ciclopi, la gang incontra il Professor Mikos, il quale li scorter\u00e0 nella fortezza dei ciclopi. I ragazzi saranno per primi ad entrare nella fortezza dopo secoli e qui dovranno cercare la maschera di Medusa, che secondo la leggenda veniva custodita dai ciclopi. Purtroppo, la Scooby gang perde di vista il Professor Mikos e viene attaccata dalla statua di un ciclope, venendo rincorsi in una stanza dove centinaia di persone sono state tramutate in pietra, tra cui anche il professore. Inoltre, Scrappy trova un indizio per trovare la maschera ma viene interrotto dal ciclope che li insegue fino ad una taverna, costruita a ridosso del tempio. Qui, la direttrice gli rivela di conoscere il professore e che lo avrebbe ingaggiato per scolpire statue da esporre nel locale. Mentre sono seduti al tavolo, Thaddeus Blimp si traveste da cameriere per cercare informazioni sulla maschera, ma viene scoperto da Scooby. Da qui i ragazzi corrono per cercare la maschera prima di Thaddeus e la trovano grazie ad un errore del ciclope, il quale si rivela essere il Professore, travestitosi da ciclope sotto minaccia di Thaddeus. In pi\u00f9, Anna si tratta di un agente segreto sotto copertura che da anni cercava di scovare Thaddeus.\nScooby libera la Statua della Libert\u00e0.\nLa gang viaggia sotto le spoglie della Doo-Doo-Durissima, un'agenzia di spionaggio. Mentre sono a New York City, Scooby viene a conoscenza di una nuova missione per fermare il genio del male Super Mente, il quale vuole impadronirsi dei satelliti di tutto il mondo. Gli agenti si avviano verso la Statua della Libert\u00e0, dove pare che Super Mente abbia il suo nascondiglio. La gang si divide per cercarlo e Shaggy e Scooby si ritrovano per sbaglio proprio nel nascondiglio dove Super Mente li scambia per tecnici che dovranno aggiustare il suo raggio per controllare i satelliti, accompagnati da un robot. Daphne e Scrappy sono, intanto, sulla cima della Statua dove la loro guida gli nega l'accesso alla fiaccola, perci\u00f2 tornano indietro a condividere i loro sospetti a Shaggy e Scooby. Seguendo i passi del cane e del suo amico, Daphne e Scrappy finiscono nel nascondiglio trovando i piani di Super Mente, che si rivela essere proprio la guida turistica, la quale corre ad attivare il raggio posizionato sulla fiaccola, venendo catturato.\nI 4 cavalieri dell'api-calisse.\nI ragazzi sono in viaggio verso la Valle del Miele per indagare su un branco di api giganti ribelli. Qui si imbatte in Harley, il gestore di una stazione di servizio che li mette in guardia sulla fattoria delle api. Daphne si accorge, per\u00f2, che l'uomo ha fatto cadere un aggeggio sospetto e lo raccoglie prima di andare alla fattoria. I ragazzi incontrano il signor Stinger, il quale gli dice che le api stanno portando via gli alveari dalla sua fattoria uno ad uno, prima di essere attaccati dallo stormo, rubando degli alveari. La gang le insegue ma le api gli bucano le gomme. Lo sceriffo li raggiunge e gli offre un passaggio, prima da Harley, poi alla fattoria dopo scoprono del propellente sperimentale mascherato come miele. Le api ritornano e provano a rubarlo ma vengono fermati da Shaggy e Scooby. Dopo averle catturate, i ragazzi scoprono che il signor Stinger \u00e8 in realt\u00e0 uno scienziato della NASA che cercava di proteggere il propellente, mentre Harley era la spia mascherata da ape che provava a rubarlo per il suo governo straniero.\nCane fantasma al Guglielmo Hotel.\nI ragazzi si dirigono all'albergo di montagna Bellavista per risolvere il mistero di un fantasma sotto le spoglie di lavoranti. Una volta arrivati notano che il parcheggio \u00e8 deserto e Shaggy e Scooby incontrano quello che sembra il padrone dell'hotel, che li accoglie con una macabra risata. Quando Daphne entra, per\u00f2, viene accolta da un altro uomo, Guglielm Marsten, il quale dice di essere il vero padrone dell'hotel e che quello che Shaggy e Scooby hanno conosciuto sia il fantasma di un vecchi proprietario, deceduto 100 anni prima. Mentre provano a scappare, Shaggy e Scooby si imbattono in Sheldon Keats, uno scrittore famoso, ospite dell'hotel, e nella signora Van Loon, a passeggio con il suo cane invisibile, ospite dell'hotel da anni. Per attuare il loro piano, i ragazzi si dividono. Scooby, Shaggy e Scrappy si fingono cuochi e Daphne cameriera, ricevendo le chiavi di tutte le stanze. Scooby viene chiamato come servizio ristorante per la camera numero 7, dove incontra il fantasma, il quale gli dice di andarsene dall'albergo. Mentre ripuliscono la stanza, Scooby trova un passaggio segreto insieme ad un pezzo di carta con scritto \"segrete\" e si ricordano che il signor Keats sta scrivendo un libro proprio intitolato \"Stanze segrete\". Dopo essere ritornati al piano terra, i ragazzi, il proprietario e gli altri ospiti iniziano una seduta spiritica per richiamare l'attenzione del fantasma. La voce del fantasma riecheggia dicendo che non avrebbe mai lasciato l'hotel. Per questo motivo, gli ospiti decidono di andarsene, cos\u00ec come Shaggy e Scooby. Mentre Scooby carica il furgoncino, per\u00f2, il fantasma prende la motoslitta e va a sbattere contro un mucchio di neve. Il proprietario lo tira fuori e la maschera cade gi\u00f9, rivelando il volto della signora Van Loon, la quale stava per fuggire con documenti governativi segreti, rubati dalla base aerea adiacente all'hotel.\nIo amo i tuoi tami.\nL'episodio inizia con il ladro Codefinger, il quale ruba il nuovo decodificatore del governo e lo nasconde nel palazzo dei grandi magazzini Pingree's. La gang, nel frattempo, si dirige ai grandi magazzini per sostituire un tostapane rotto, ma viene scelta dal generale Hepler per dare la caccia al ladro e trovare il decodificatore. L'esercito vuole, infatti, ingaggiare gente normale per non destare sospetti. I ragazzi dovranno dire frasi in codice a diversi oggetti che potrebbero essere il decodificatore, fin quando l'oggetto in questione risponder\u00e0 alla frase. Dopo vari disguidi con il personale dei grandi magazzini, i ragazzi trovano il decodificatore, che ha le sembianze di un ventilatore. Codefinger lo ruba e i ragazzi lo inseguono, riuscendo a catturarlo e a capire che si tratta, in realt\u00e0, del maggiore Berch, che li aveva ingaggiati insieme al generale.\nArrivederci al 7986.\nI ragazzi sono stati invitati, insieme a Fred e Velma, dallo zio di quest'ultima per una spedizione in Sud America, a caccia del rubino \"l'Occhio Celestiale\", il quale contiene una mappa per il tesoro del tempio di Sirio, che si crede abitato dai fantasmi di antichi astronauti. Mentre sono in viaggio, vengono seguiti da un gangster e i suoi scagnozzi e da Edith, ex-assistente dello zio Cosmo, anche loro alla ricerca del tesoro. Una volta sbarcati in Sud America, Shaggy e Scooby inciampano, senza volerlo, nella grotta dove si nasconde il rubino e si dividono per cercarlo ma vengono separati da una slavina. Scooby, Shaggy e Scrappy finiscono per trovare il rubino ma attivano le trappole poste per proteggerlo. Una volta scampati al pericolo, i ragazzi si ritrovano e tornano in superficie, ma vengono attaccati da un gruppo di zombie, sotto il controllo di Edith. La donna ruba il rubino e cattura i ragazzi cos\u00ec che il professore possa tradurre i geroglifici sul rubino per lei. I ragazzi tentano di scappare dagli zombie ma finiscono in una fossa di serpenti. Scooby e Scrappy riescono a distrarli e si ingegnano per uscire dalla fossa senza essere scoperti dagli zombie. Una volta al fiume, con delle canoe riescono a raggiungere Cosmo, rinchiuso nel castello di Edith e del gangster, i quali minacciano il professore per ricevere informazioni. I ragazzi liberano Cosmo e si avviano verso il tempio di Sirio, dove scovano le tute degli antichi astronauti. Quindi usano le tute per spaventare Edith e i suoi soci, riuscendo a trovare il tesoro, un uovo incastonato di diamanti, ed un vecchio aggeggio spaziale. Scooby fa cadere per sbaglio l'aggeggio e aziona uno strano meccanismo. Dal nulla appaiono i fantasmi di due astronauti alieni che ringraziano Scooby per essere riuscito ad avviare la loro astronave, ovvero l'uovo di diamanti, e partono per lo spazio.\nNote:\nRoba da mattoni.\nI ragazzi vengono ingaggiati dal proprietario di un negozio di giocattoli isolato in una foresta, per scoprire chi ruba gli incassi. Una volta arrivati, i ragazzi incontrano il proprietario, il suo assistente, il signor Sigmund e il capo-reparto, la signora Katerina. Sigmund dice ai ragazzi che degli elfi stanno rubando gli incassi. In pi\u00f9, si vocifera che il bisnonno del proprietario abbia nascosto un tesoro sotto al negozio. Mentre indagano di notte, Shaggy e Scooby vengono attaccati dagli elfi e vanno a sbattere contro la cassa per sfuggirgli. Daphne arriva in loro soccorso e scopre un biglietto che rivela l'intento della signora Katerina di voler analizzare i composti minerali di un mattone. I ragazzi si dividono e Daphne e Scrappy scoprono gli elfi mentre rubano un bottino da una cassaforte segreta nascosta dietro il quadro del bisnonno del proprietario. Dopo essere andati via, Daphne legge un indizio sul quadro su dove possa essere il tesoro. Nel frattempo, Shaggy e Scooby sono nei sotterranei a mangiare una scatola di Scooby Snacks e fanno attivare per sbaglio un meccanismo che li trasforma in giocattoli. Daphne e Scrappy arrivano a salvarli e scoprano un indirizzo sospetto su dei pacchi, l'indirizzo della societ\u00e0 che vorrebbe comprare il negozio. In pi\u00f9, scoprono che dalle fondamenta manca un mattone. Gli elfi attaccano i ragazzi ma Scooby e Shaggy riescono a fermarli e a smascherarli. Dietro la maschera, si trova Katerina, la quale rubava gli incassi per poter portare il negozio al fallimento cos\u00ec che lo potesse comprare con la sua societ\u00e0 per poi poter prelevare il tesoro, ovvero dell'oro massiccio dipinto per sembrare i mattoni delle fondamenta del negozio.\nChi mai sar\u00e0 quel cane in frac?\nI ragazzi sono in Antartide per indagare su dei sabotaggi in una stazione scientifica. I ragazzi vengono accolti dal Dr. Carlin, il quale gli dice che il sabotatore ha rubato i palloni meteorologici e i risultati delle loro ricerche. Inoltre, si dice che uno dei leoni marini sia impazzito e sia il sabotatore in questione. I ragazzi si dividono per cercare indizi e dopo mille peripezie scoprono che i ricercatori non possono andarsene prima che la ricerca venga alla luce. I ragazzi vengono presi d'assalto dal leone marino pazzo che viene catturato e si scopre essere Dr. Carlin, il quale voleva solamente diventare famoso.\nIl pentimento dei mostri pentiti.\n\u00c8 Halloween e i ragazzi si divertono a fare Dolcetto o Scherzetto, ma vengono seguiti da due alieni mentre vanno a comprare dei costumi. Al negozio di costumi, Dracula li accoglie e comunica l gruppo che hanno vinto un invito ad una festa di Halloween privata, dove si esibir\u00e0 la maga Chandra. Gli alieni entrano nel negozio ma sono in realt\u00e0 Velma e Fred. Tutti insieme, i ragazzi vano alla festa e vengono accolti da Dracula e sua moglie. Alla festa, tutti sembrano mascherati da mostri ma Fred sospetta siano mostri veri. In pi\u00f9, Chandra nota che Daphne indossa un medaglione di pietra di luna, che si dice sia stregato, ma \u00e8 solamente una copia. Alla festa si materializza un fantasma che minaccia Dracula e gli altri mostri di andarsene dal castello. Secondo il vampiro, il fantasma \u00e8 del suo antenato il Dr. Van Helsing, il quale lo spaventa da tempo. \u00c8 a questo punto che i ragazzi scoprono che tutti i mostri sono veri e provano a scappare, ma vengono fermati da i mostri, i quali vogliono che i ragazzi li aiutino a catturare il fantasma. La squadra inizia ad cercare indizi nel castello e dopo essersi divisi, Velma viene rapita. Chandra prova a far sparire il fantasma con la magia ma, al contrario, fa sparire se stessa e l'uomo invisibile. Il fantasma riappare e porta Scooby, Shaggy e Scrappy in una trappola. Scooby trova il vero medaglione, il quale riesce a fermare la trappola e a trasportarli dove Velma e l'uomo invisibile sono imbavagliati. Una volta liberi, Chandra riappare per prendere il medaglione. La maga avrebbe evocato il fantasma per far scappare gli altri dal castello per poter rubare il medaglione. I mostri quindi devono rinunciare alla loro promessa di non usare pi\u00f9 i loro poteri per sconfiggere Chandra. Purtroppo lei diventa pi\u00f9 potente e li sconfigge. Fortunatamente la sua magia le si ritorce contro e viene trasformata in rospo. In pi\u00f9, il fantasma si rivela essere Igor, l'assistente di Dracula, il quale era stufo di dover prendere ordini da Dracula.\nNote: \nDi tutti i colori alla Casa Bianca.\nLa gang viene invitata da Velma ad un banchetto alla Casa Bianca, dove la ragazza si trova in veste di ricercatrice della NASA. Il Presidente degli Stati Uniti intrattiene gli ospiti con un discorso sulla nuova stazione spaziale ma viene interrotto dal fantasma di George Washington, il quale spaventa tutti via dalla Casa. Nella fretta, per\u00f2, il fantasma lascia cadere un'aquila d'ottone. I ragazzi provano a catturare il fantasma ma Scooby viene preso in trappola al suo posto. I giornalisti accorrono sul posto ed intervistano Scooby, il quale appare in televisione. Dalla loro casa, Mumsy e Dada Doo, i genitori di Scooby guardano l'intervista e preoccupati accorrono in suo aiuto. Nel frattempo, il Presidente riconosce l'innocenza di Scooby e chiede ai ragazzi di risolvere il mistero. L'assistente del presidente, da ai ragazzi le chiavi di tutte le stanze e la mappa della Casa. Mentre sono in giro, i ragazzi cercano la stanza dalla quale l'aquila d'ottone manca. Infatti l'aquila \u00e8 un ornamento dei letti delle stanze della Casa. Entrambi il Senatore Bullhorn e l'ambasciatore di Klopstokia, vengono disturbati dai ragazzi mentre dormono, ma sia loro che le loro mogli hanno le scarpe ai piedi. Daphne, Scooby e Shaggy arrivano in camera di Marilyn, l'assistente del presidente, ma vengono attaccati dai fantasmi di altri due presedenti. Una volta rinchiusi in camera, scoprono che l'aquila manca proprio dal letto di Marilyn. Dopo averla riposizionata, una botola si apre sotto i loro piedi e cadono in un sotterraneo. Qui incontrano Scrappy e Velma e scoprono che in una stanza i quadri della Casa Bianca sono stati rubati e rimpiazzati da quadri con buchi al posto degli occhi. Dopodich\u00e9, il fantasma di Abraham Lincoln appare e costringe i ragazzi a ritornare nella Casa e a comunicare la soluzione del mistero. Secondo loro Marilyn sarebbe il colpevole della faccenda e viene portata via ma Velma non \u00e8 sicura. Infatti il fantasma riappare e ruba nuovamente l'aquila d'ottone. Secondo il presidente, infatti, l'aquila aprirebbe una stanza segreta con i computer della NASA, con i piani della nuova stazione spaziale. Il fantasma ruba i pieni e prova a scappare con un elicottero insieme al fantasma di Lincoln, ma vengono fermati con l'aiuto di Mumsy e Dada Doo. I colpevoli si trattano dell'ambasciatore e sua moglie.\nNote:\nAh, l'amore.\nI ragazzi arrivano ad un battello a vapore per lo show della cugina di Scooby, Dixie Doo, ma appena arrivano tutti gli spettatori scappano dicendo che il battello \u00e8 stregato. I ragazzi si dividono per cercare Dixie e Scooby e Shaggy vengono inseguiti dal fantasma del Colonnello Beauregard, il quale cerca una certa Magnolia. Dopo averla trovata, la proprietaria del battello viene minacciata dal sindaco di toglierle la barca se non paga l'ipoteca entro 24 ore. Inoltre, secondo la storia del battello, il Colonnello Beauregard voleva sposare una donna chiamata Magnolia ma venne accusato di aver rubato la sua collana preziosa. In realt\u00e0, la collana venne rubata dal capitano del battello per incastrare Beauregard e avere per se Magnolia. Secondo il diario del capitano, inoltre, la collana si trova ancora sul battello, nel timone. Daphne la prende ma il fantasma la ruba e viene presa dal fantasma di Magnolia che in realt\u00e0 si tratta di Dixie Doo, travestita per fare da esca. Una volta catturato, il fantasma viene smascherato trattandosi di Pops, l'inserviente. \nA Las Vegas con tanti can cantanti.\nI ragazzi si trovano a Las Vegas per assistere allo show di Dooby Dooby Doo, il cugino cantante di Scooby. Quando arrivano, i ragazzi notano che il collare di Dooby pare valere una fortuna e dei ladri provano a rubarlo durante la performance. Daphne sospetta che la giornalista Marcy Green sia la ladra e per catturarla Scooby viene mascherato da Dooby come esca. Mentre canta in playback, il disco si blocca e Scooby viene rapito dai ladri. I ragazzi li inseguono fino ad una grotta, dove Marcy li pedina e si rivela essere un agente speciale dicendo che il collare \u00e8 un'arma laser trasportata dalla gang di ladri da New York a Las Vegas tramite Dooby ma grazie a Scooby, i ladri vengono catturati.\nScooby Sherlock Holmes Doo.\nI ragazzi sono insieme a Fred a Londra per partecipare ad una gara di solvimisteri al 221B Baker Street, la dimora di Sherlock Holmes. Prima di entrare nella casa, Shaggy e Scooby incontrano il suo fantasma. Nel frattempo, Segugio, il supervisore della gara, comunica ai ragazzi che il mistero da risolvere per i gruppi di solvimisteri, \u00e8 quello del rubino blu, mai risolto da Sherlock stesso. Le squadre si separano per cercare indizi e si ritrovano al cimitero, pedinati da una delle squadre. Qui la squadra prova a depistarli con un travestimento ma viene spaventata dal fantasma che li minaccia di non risolvere il suo caso. Dopodich\u00e9, il fantasma appare alla Scooby gang e gli dice di seguirlo per risolvere il mistero. Il fantasma li porta ad un club di detective ma lui li incastra rubando i progetti segreti dei servizi di sicurezza dei gioielli della regina, facendo cadere i sospetti su di loro. La gang viene messa in prigione ma Scotland Yard non crede alla loro versione. I ragazzi riescono ad evadere e provano a fermare il fantasma prima che lui possa arrivare a Buckingham Palace ma vengono incastrati anche qui di aver rubato i gioielli della corona. Per fortuna viene catturato da Scooby e smascherato, trattandosi di Segugio.\nCartoni troppo animati.\nI ragazzi sono diretti a Hollywood, dove il cartone preferito di Scrappy viene girato. Qui assistono ad una proiezione privata dove il mostro canino, nemico di Super Segugio, esce fuori dallo schermo e ruba la pellicola. Il direttore chiede ai ragazzi di investigare sotto le spoglie di disegnatori. La gang vaga tra i vari set cinematografici e trovano una bobina lasciata cadere da un attore sospetto. Mentre lo pedinano, per\u00f2, riappare il mostro canino che attacca Scooby e Shaggy. Daphne e Scrappy, nel frattempo, scoprono che l'attore comunica con una persona segreta tramite un walkie talkie, ed ha un piano in mente. Dopo un ulteriore inseguimento, la gang smaschera il mostro, il quale non \u00e8 altri che una spia travestita da guardia di sicurezza, la quale voleva rubare un film con dei piani segreti che l'attore cercava di proteggere.\nIl mistero \u00e8 il mio mestiere.\nLa gang sono ad una fattoria di produzione ecologica sperimentale per riuscire a capire chi stia usando la tecnologia della fattoria per creare mutazioni animali, tra cui un topo gigante che potrebbe distruggere tutto. I ragazzi si dividono per investigare e si imbattono in persone sospette, tra cui Uggia, un bracciante molto annoiato. Il direttore della fattoria va a parlare con Uggia e dopo un po' ritorna dicendo di non aver bisogno d'aiuto. Ma il topo continua a seminare il panico e dopo un inseguimento lui si rivolta contra chi gli da ordini, il quale si tratta di Uggia, travestito dal direttore della fattoria.\nMamma Natale.\nI ragazzi si accingono ad addobbare l'albero di Natale e a decorare il palcoscenico di un orfanotrofio per la recita di beneficenza di Natale, insieme a Fred. La recita si basa sulla storia de \"Lo schiaccianoci\" ma Winslow Nickleby, un vecchio burbero, annuncia che il palazzo appartiene alla sua famiglia e se lo vuole riprendere. Mentre i ragazzi fanno le prove, il vero Fantasma dei Vecchi Natali della storia appare e insegue i ragazzi. Una volta scomparso, i ragazzi tornano nella casa e scoprono che le decorazioni sono distrutte. La gang va a casa di Winslow per indagare un possibile movente, dopo aver trovato uno stemma con le sue iniziali. Qui vengono accolti dalla cuoca e la cameriera Nanette Musette, la quale mette in guardia i ragazzi sui piani di Winslow per riappropriarsi dell'asilo. Fred origlia la conversazione dell'uomo con il suo avvocato sul testamento dei proprietari dell'asilo, il quale parla di uno smeraldo nascosto nella stella dell'albero di Natale. La gang va a cercarla ma il fantasma la trova per primo e ruba la stella, ma senza smeraldo. Winslow ritorna alla casa dicendo di essere riuscito a convincere il sovrintendente degli immobili di rimuovere i bambini dall'orfanotrofio, il giorno di Natale. I ragazzi decidono, in ogni caso, di andare avanti con la recita ma Winslow la rovina per cercare lo smeraldo. Il fantasma si materializza e ruba lo schiaccianoci contenente lo smeraldo e scappa, ma viene fermato e smascherato. Nanette, la cameriera, ha inscenato la storia per rubare lo smeraldo e incastrare il signor Winslow, il quale comunica di voler lasciare la casa ai bambini.\nNote:"}
{"id": "4747638", "revid": "339392", "url": "https://it.wikipedia.org/wiki?curid=4747638", "title": "Berserk \u014cgon Jidai-Hen (serie di film)", "text": ""}
{"id": "4747642", "revid": "1149807", "url": "https://it.wikipedia.org/wiki?curid=4747642", "title": "Digital Monster D-Project", "text": " \u00e8 un videogioco del franchise \"Digimon\" pubblicato da Bandai nel 2002 per WonderSwan Color.\nModalit\u00e0 di gioco.\n\"Digital Monster D-Project\" \u00e8 un videogioco di ruolo molto simile ai precedenti videogiochi Digimon per WonderSwan con la differenza che in questo gioco le battaglie possono contenere un massimo di due Digimon per parte.\nAccoglienza.\nAl momento dell'uscita, i quattro recensori della rivista \"Famits\u016b\" hanno dato un punteggio di 25/40."}
{"id": "4747650", "revid": "122455420", "url": "https://it.wikipedia.org/wiki?curid=4747650", "title": "Daewoo Evanda", "text": "La Daewoo Evanda \u00e8 una berlina di segmento D prodotta dalla casa coreana Daewoo e venduta con svariate denominazioni: Daewoo Evanda in Europa Occidentale (fino al 2005, quando fu rimarchiata Chevrolet), Chevrolet Evanda nell'Europa Orientale, Daewoo Magnus in Corea del Sud, Suzuki Verona negli USA, Chevrolet Epica in Canada, Messico, America del Sud, Arabia Saudita e Cina e Formosa Magnus in alcuni mercati asiatici, principalmente a Taiwan, dove era tra l'altro prodotta.\nContesto generale.\nAlla fine del II millennio la Daewoo, che stava entrando a far parte del gruppo General Motors, mise in cantiere un nuovo progetto di berlina 3 volumi, prodotta nel sud-est asiatico e destinata ad essere venduta in tutto il mondo. Il nome in codice dell'auto era V200.\nIl progetto era comandato dal dottor W.J.Lee e lo stile dall' Italdesign di Giorgetto Giugiaro.\nL'auto si basa sulla piattaforma V100 su cui \u00e8 basata la Leganza, ma modificata: \u00e8 stata allungata di 3 cm e il motore, pur essendo il solito 2.0, \u00e8 aggiornato secondo i parametri della normativa antinquinamento Euro 3. Nonostante ci\u00f2, la Evanda ha montato anche un motore 2.5 V6.\nLa Evanda, quando \u00e8 stata introdotta sui mercati globali (nel 2002, dopo che due anni prima fu introdotta in Corea del Sud) ha rimpiazzato in un colpo solo sia l'antenata Leganza sia la Chevrolet Alero, versione rimarchiata e modificata leggermente della Oldsmobile Alero venduta in Nordamerica.\nRestyling 2005.\nDal gennaio 2005 la Daewoo Evanda europea \u00e8 diventata Chevrolet Evanda. \u00c8 stata ridisegnata la calandra, pi\u00f9 sportiva, sono stati cambiati i loghi del volante e i loghi posteriori.\nSecondo la scheda tecnica, la Evanda \u00e8 pi\u00f9 ricca come dotazioni (aggiunge airbag laterali, TCS, lettore CD RDS con caricatore a 5 CD, comando luci a spegnimento automatico, ecc.), aggiunge nuovi colori alla gamma e nuovi cerchi da 16'.\nFine produzione.\nLa Evanda \u00e8 stata prodotta fino al 2006, quando c'era da poco pi\u00f9 di un anno la sua erede a listino, ossia la Chevrolet Epica.\nMotori.\nNOTA: i dati fra parentesi intendono i veicoli con cambio automatico."}
{"id": "4747652", "revid": "767487", "url": "https://it.wikipedia.org/wiki?curid=4747652", "title": "...Was Right All Along", "text": "...Was Right All Along \u00e8 il primo album della cantautrice Allison Weiss, autopubblicato il 24 novembre 2009. Per finanziare la registrazione e la pubblicazione dell'album, la Weiss ha deciso di fare ricorso a Kickstarter; con un obiettivo fissato a 2.000 $, in due mesi \u00e8 riuscita a raccoglierne pi\u00f9 di 7.000. Le canzoni sono tutte inedite in un lavoro in studio, ma alcune di essere comparivano gi\u00e0 nel \"Live at Sidewalk NYC\" uscito l'anno prima. \"I Was an Island\" \u00e8 anche inclusa anche nel terzo album \"Say What You Mean\" (2013).\nCanzoni.\n\"I Was an Island\".\nScritta nel 2008, \"\u00c8 una canzone che ho in giro da un po' di tempo. Inizialmente \u00e8 stata una piccola introduzione acustica a \"...Was Right All Along\", di recente si \u00e8 trasformata in una canzone rock di pi\u00f9 ampio respiro per \"Say What You Mean\", ma si tratta comunque dello stesso brano. Alcuni so che la interpretano come una canzone d'amore, ma io non ne sono troppo sicura. Credo dipenda dalle tue prospettive quando la ascolti\".\n\"Fingers Crossed\".\nScritta nel 2008, \"Questa canzone \u00e8 venuta fuori dal nulla. L'ho scritta dopo un lungo periodo senza idee in cui pensavo di non riuscire pi\u00f9 a scrivere nulla. Come molte altre canzoni, all'inizio era una tranquilla canzone folk diteggiata, addirittura ispirata da una cosa che un amico mi aveva detto su Tumblr\".\n\"From You to Me\".\nScritta nel 2008, \"Ero a New York per la prima volta e non avevo ancora preso il biglietto d'aereo per tornare a casa. Stavo guardando i voli e non potevo prendere quello che volevo io. Continuavo a ritentare perch\u00e9 ero sicura che se ne avessi scelto un altro sarebbe caduto l'aereo. Non \u00e8 stato bello, avevo un po' paura, per\u00f2 alla fine \u00e8 servito per scrivere questa canzone\".\n\"July 25, 2007\".\nScritta nel 2008, \"Questa canzone racconta una storia. La storia di una giornata in cui \u00e8 successo esattamente quello che canto nel testo. La versione originale era registrata appena dopo averla scritta, sul mio MacBook, cio\u00e8 come ho registrato praticamente tutte le canzoni soft in quegli anni\".\n\"You + Me + Alcohol\".\nScritta nel 2008, \"Nell'estate del 2007 ho letteralmente rovesciato mezza bottiglia di vino rosso sulle mie Vans nuove dopo una notte intera di divertimento con una persona con cui all'epoca avevo una strana relazione. Nel testo si possono leggere vari dettagli di questa relazione\".\n\"Try to Understand\".\nScritta nel 2007, \"L'unica cosa che ho da dire su questa canzone \u00e8 che non ci posso credere che ho fatto rimare \"discouraged\" con \"couraged\". Cio\u00e8...\".\n\"Why Bother\".\nScritta nel 2009, \"Liberi di non crederci, ma non avevo davvero mai sentito la canzone \"Why Bother\" degli Weezer prima di scrivere la mia \"Why Bother\". Il mio batterista dell'epoca aveva cercato di avvertirmi del fatto che c'erano delle parti simili, ma io avevo deciso di non ascoltare la loro versione e sono adnata avanti per la mia strada. Anni dopo finalmente ho sentito la \"Why Bother\" degli Weezer e adesso mi vergogno\".\n\"Yer Going Down\".\nScritta nel 2008, \"Questa l'ho sempre considerata come la mia canzone scritta con un po' di cattiveria per divertirmi. Da suonare con la band \u00e8 stradivertente, e in sostanza dice \"fanculo, sono meglio io\". \u00c8 stata la mia prima canzone di questo tipo. E probabilmente l'unica parte di un mio concerto in cui non mi lamento di qualcosa\".\n\"Ghost Stories\".\nScritta nel 2008, \"Nel mio primo tour sulla East Coast ho comprato un navigatore nuovo. Ero davvero felice del mio acquisto. Dovevamo guidare in mezzo alla neve e al ghiaccio, ma \u00e8 stato tutto pi\u00f9 facile grazie a lui. Non so bene perch\u00e9, ma l'ho portato con me a New York, anche se l\u00ec non usavamo la macchina. Poi quando siamo arrivati in Connecticut mi sono resa conto che l'avevo dimenticato a casa. Una mia amica doveva mandarmelo per posta, ma alla fine non l'ha pi\u00f9 fatto. Risultato: ci siamo persi mille volte per tornare in Georgia. La canzone si ispira a una di queste volte\".\n\"Let's Leave\".\nScritta nel 2007, \"Una delle mie canzoni preferite da suonare per un sacco di tempo. Il ritornello mi piace davvero tanto, non so perch\u00e9. In realt\u00e0 non ha nulla di speciale, mi piace come suonano le parole\".\nArtwork.\nLa copertina del disco \u00e8 una fotografia di un aeroplano di polistirolo tenuto in mano da Allison stessa su sfondo azzurro come il cielo. Il nome dell'autrice e il titolo dell'album sono scritti in bianco sopra l'immagine dell'aereo in un carattere che ricorda una scritta a mano."}
{"id": "4747654", "revid": "686936", "url": "https://it.wikipedia.org/wiki?curid=4747654", "title": "Scott Hunter", "text": "Carriera professionistica.\nHunter fu scelto nel corso del sesto giro (140\u00ba assoluto) del Draft NFL 1971 dai Green Bay Packers. I Packers lo scelsero per la somiglianza delle sue esperienze con l'ormai anziana stella di Green Bay Bart Starr.\nNella sua stagione da rookie disput\u00f2 10 partite come titolare, passando 7 touchdown e subendo 17 intercetti. L'anno successivo mostr\u00f2 segnali di miglioramento guidando la squadra a un record di a 10\u20134 e alla qualificazioni ai playoff. Quello fu l'ultimo titolo di division vinto da Green Bay fino all'epoca di Brett Favre. L'anno successivo regred\u00ec, disputando solamente cinque gare. Nel 1974 pass\u00f2 ai Buffalo Bills dove fu la riserva di Joe Ferguson, scendendo in campo una sola volta in tutta la stagione. Fu svincolato nel training camp successivo e non gioc\u00f2 mai nella stagione 1975.\nLa carriera di Hunter trov\u00f2 nuova vita con gli Atlanta Falcons. Partito come titolare in sei gare al posto della prima scelta assoluta del draft Steve Bartkowski e per la prima volta in carriera lanci\u00f2 pi\u00f9 touchdown (8) che intercetti (6). Disput\u00f2 sette gare come titolare anche nell'anno successivo ma Bartkowski si dimostr\u00f2 pronto a reclamare il posto da titolare a tempo. Hunter fu svincolato a fine anno e non scese mai in campo nel 1978. L'ultima la stagione della carriera la disput\u00f2 nel 1979 quando fu la riserva di Gary Danielson e Jeff Komolo ai Detroit Lions."}
{"id": "4747656", "revid": "767487", "url": "https://it.wikipedia.org/wiki?curid=4747656", "title": "We're Only Human", "text": "We're Only Human \u00e8 un film del 1935 diretto da James Flood.\nProduzione.\nIl film fu prodotto dalla RKO Radio Pictures.\nDistribuzione.\nDistribuito dalla RKO Radio Pictures, il film usc\u00ec nelle sale cinematografiche USA il 27 dicembre 1935."}
{"id": "4747657", "revid": "287204", "url": "https://it.wikipedia.org/wiki?curid=4747657", "title": "La nave d'oro", "text": "La nave d'oro \u00e8 un romanzo di Marco Buticchi, pubblicato da Longanesi nel 2003.\nIl libro ha avuto numerose ristampe ed \u00e8 stato tradotto in tedesco.\nTrama.\nIl ritrovamento del relitto di un antico naufragio alle isole Egadi \u00e8 l'inizio di due millenni di avventure che dai tempi di Nerone, passando per il medioevo, arriveranno ai giorni nostri. Oswald Breil, uomo di stato israeliano e la bella archeologa italiana Sara Terracini verranno coinvolti in un'intricata vicenda che coinvolge mafia giapponese, collezionismo criminale ed operazioni politiche senza scrupoli. "}
{"id": "4747661", "revid": "830939", "url": "https://it.wikipedia.org/wiki?curid=4747661", "title": "Corteccia di Winter", "text": ""}
{"id": "4747663", "revid": "1543377", "url": "https://it.wikipedia.org/wiki?curid=4747663", "title": "John William Yolton", "text": " Si \u00e8 occupato di storia della filosofia moderna e ha esplorato in profondit\u00e0 le teorie della conoscenza nel pensiero moderno; in particolare, ha dedicato la gran parte delle proprie ricerche al pensiero di John Locke.\nBiografia.\nJohn W. Yolton nacque il 10 novembre del 1921 a Birmingham in Alabama da un ingegnere civile e un'insegnante di pianoforte. Nel giugno del 1945 ottenne il Bachelor in Filosofia presso l'Universit\u00e0 di Cincinnati e l'anno seguente, sempre nel medesimo ateneo, consegu\u00ec il Master sotto la guida del Prof. Julius Weinberg con una tesi dal titolo \"British Empiricism and our Knowledge of External World\".\nTra il 1946 e il 1949 svolse attivit\u00e0 di \"teaching assistant\" all'Universit\u00e0 della California, Berkeley. Nel biennio 1950-'52 Yolton, avendo vinto la Fulbright Grantee, lasci\u00f2 gli Stati Uniti e continu\u00f2 gli studi in Europa, presso il Balliol College di Oxford. Nell'ottobre del 1952 Yolton si addottor\u00f2 presso l'Universit\u00e0 di Oxford con una tesi dal titolo: \"John Locke and the Way of Ideas; a Study of the Impact of Locke's Epistemology and Metaphysics upon His Contemporaries\" (relatore: Prof. G. Ryle). Questo lavoro sar\u00e0 pubblicato nel 1956.\nYolton ebbe una lunga carriera accademica che lo port\u00f2 a lavorare in diverse universit\u00e0: Johns Hopkins University, Princeton University, York University (Canada), Rutgers University (New Jersey).\nMor\u00ec il 3 novembre del 2005 a Piscataway nel New Jersey.\nPubblicazioni.\nYolton ha pubblicato decine di articoli e monografie per quasi mezzo secolo. Ricordiamo alcune tra le monografie pi\u00f9 significative:"}
{"id": "4747665", "revid": "6923", "url": "https://it.wikipedia.org/wiki?curid=4747665", "title": "Datasoft", "text": "La Datasoft \u00e8 stata un'azienda sviluppatrice ed editrice di videogiochi\nfondata nel 1980 da Pat Ketchum. La Datasoft aveva sede a Chatsworth, un distretto di Los Angeles, ed effettuava il porting di videogiochi da arcade ai personal computer. Svilupp\u00f2 e pubblic\u00f2 videogiochi per Apple II, Atari 8-bit, Atari ST, Amiga, Commodore 64, Personal computer e TRS-80 Color Computer.\nL'azienda dichiar\u00f2 bancarotta venendo acquistata da due dirigenti della stessa Datasoft, Samuel L. Poole e Ted Hoffman, i quali rinominarono l'azienda in Intellicreations. Intellicreations continu\u00f2 a distribuire i videogiochi sviluppati dalla Datasoft fino alla chiusura.\nTitoli.\nElenco non esaustivo dei videogiochi Datasoft:"}
{"id": "4747668", "revid": "599013", "url": "https://it.wikipedia.org/wiki?curid=4747668", "title": "Eparchia di Kyoto e del Giappone Occidentale", "text": "L'eparchia di Kyoto e del Giappone Occidentale \u00e8 una delle tre eparchie della chiesa ortodossa giapponese, ha sede nella citt\u00e0 di Kyoto, in Giappone, dove si trova la cattedrale dell'Annunciazione. Attualmente \u00e8 vacante ed \u00e8 amministrata dall'Arcivescovo di Tokyo e metropolita di tutto il Giappone, Daniel (Nushiro).\nStoria.\nNel 1906 San Nicola del Giappone fond\u00f2 il vicariato di Tokyo come centro della missione ortodossa russa in Giappone. Nel 1970, al momento della concessione dello status di autonomia alla Chiesa ortodossa giapponese, \u00e8 stata eretta l'eparchia di Kyoto, comprendente le parrocchie ortodosse presenti nelle citt\u00e0 di Kyoto e Osaka e nelle prefetture di Kagoshima, Okayama, Tokushima, Hiroshima, Hy\u014dgo, Aichi."}
{"id": "4747669", "revid": "838137", "url": "https://it.wikipedia.org/wiki?curid=4747669", "title": "Yvon Moreau", "text": "Biografia.\nNato a Saint-Pascal di Kamouraska il 29 ottobre 1941, compie gli studi classici al \"Seminairio Saint-Alphonse\" di Sainte-Anne-de-Beaupr\u00e9 e al Collegio di Sainte-Anne-de-la-Pocati\u00e8re e gli studi teologici al seminario maggiore del Qu\u00e9bec. Ordinato sacerdote l'8 giugno 1968. Dal 1971 al 1973 insegna al seminario di Managua, in Nicaragua.\nNel 1984 emette la professione solenne nell'Ordine trappista, e nel 1990 \u00e8 eletto abate dell'abbazia di Notre-Dame du Lac, a Oka.\nIl 18 ottobre 2008 papa Benedetto XVI lo nomina vescovo di Sainte-Anne-de-la-Pocati\u00e8re; riceve la consacrazione episcopale il 27 dicembre successivo dall'arcivescovo Luigi Ventura, nunzio apostolico in Canada.\nL'8 dicembre 2017 papa Francesco accoglie la sua rinuncia al governo pastorale della diocesi per raggiunti limiti di et\u00e0.\nGenealogia episcopale.\nLa genealogia episcopale \u00e8:"}
{"id": "4747672", "revid": "599013", "url": "https://it.wikipedia.org/wiki?curid=4747672", "title": "Eparchia di Tokyo", "text": "L'eparchia di Tokyo \u00e8 una delle tre eparchie della chiesa ortodossa giapponese, ha sede nella citt\u00e0 di Tokyo, in Giappone, dove si trova la cattedrale della Resurrezione. L'arcivescovo di Tokyo e di tutto il Giappone \u00e8 il metropolita Daniel (Nushiro).\nStoria.\nNel 1906 San Nicola del Giappone fond\u00f2 il vicariato di Tokyo come centro della missione ortodossa russa in Giappone. Dal 1941-1946 la comunit\u00e0 ortodossa locale \u00e8 stata sottoposta alla giurisdizione della Chiesa ortodossa russa fuori dalla Russia, per poi essere trasferita al controllo diretto del Patriarcato di Mosca. Nel 1970, quando la Chiesa ortodossa giapponese ha ottenuto lo status di chiesa autonoma nell'ambito del Patriarcato di Mosca, la presenza ortodossa in Giappone ha assunto l'attuale struttura con l'erezione dell'Eparchia di Kyoto e del Giappone Occidentale e dell'eparchia di Sendai e del Giappone Orientale. \nTerritorio.\nIl territorio dell'eparchia comprende Tokyo e le prefetture di Nagano, Tochigi, Ibaraki, Saitama, Chiba, Gunma, Kanagawa, Shizuoka e Yamanashi."}
{"id": "4747673", "revid": "767487", "url": "https://it.wikipedia.org/wiki?curid=4747673", "title": "Bunco Squad", "text": "Bunco Squad \u00e8 un film del 1950 diretto da Herbert I. Leeds.\nTrama.\nSteve Johnson e il suo partner McManus, due sergenti della polizia di Los Angeles, devono investigare sui ciarlatani (astrologi, chiromanti, indovini) che infestano la citt\u00e0 e che sembrano far parte di una banda che lavora sotto un unico capo.\nProduzione.\nIl film fu prodotto dalla RKO Radio Pictures. Secondo il \"Los Angeles Daily News\", il film si basa su \"Fortuneer\", un libro di Reginald Taviner che aveva gi\u00e0 scritto il soggetto di \"Crime Ring\", un film prodotto dalla RKO nel 1938. Altre fonti, riportano invece la notizia che la storia di Taviner per \"Bunco Squad\" non sia mai stata pubblicata.\nDistribuzione.\nIl copyright del film, richiesto dalla RKO Radio Pictures, Inc., fu registrato il 2 agosto 1950 con il numero LP275.\nIl film usc\u00ec nelle sale cinematografiche USA il 1\u00ba settembre 1950."}
{"id": "4747674", "revid": "599013", "url": "https://it.wikipedia.org/wiki?curid=4747674", "title": "Nathan MacKinnon", "text": ""}
{"id": "4747675", "revid": "15756", "url": "https://it.wikipedia.org/wiki?curid=4747675", "title": "Chiesa della Madonna di Pompei (New York)", "text": "La chiesa della Madonna di Pompei \u00e8 una chiesa cattolica di New York negli Stati Uniti d'America. Fu costruita nel 1826-28 come sede della Parrocchia omonima, costituita gi\u00e0 nel 1892 dai padri Scalabriniani per servire alla comunit\u00e0 cattolica italiana locale e che fino ad allora aveva svolto le proprie attivit\u00e0 in altre sedi.\nStoria e descrizione.\nLa Chiesa della Madonna di Pompei di New York ha le proprie origini in una cappella aperta nel 1891 dal padre scalabriniano Pietro Bandini presso la sede della neonata Italian St. Raphael Society, un'organizzazione cattolica nata per la tutela dei numerosi immigranti italiani al momento del loro arrivo negli Stati Uniti. La cappella era divenuta presto il ritrovo anche di numerosi italiani residenti nel quartiere, tanto che Bandini sin dal 1892 ne ottenne la trasformazione in parrocchia. Necessitando ben presto di locali pi\u00f9 ampi per la Society e la Parrocchia, nel 1895 Bandini affitt\u00f2 allo scopo i locali di una ex-Chiesa protestante ai nn.214-218 di Sullivan Street.\nNel 1897 la chiesa di Sullivan Street fu gravemente danneggiata da un'esplosione per una fuga di gas, che fer\u00ec gravemente anche padre Francesco Zaboglio che dal 1896 aveva preso il posto di padre Bandini, partito per una nuova missione in Arkansas. La parrocchia si trasfer\u00ec cos\u00ec l'8 maggio 1898 in un'altra ex-chiesa protestante al \"210 Bleecker Street\". Il trasferimento coincise con l'arrivo di colui che per oltre 30 anni sarebbe stato l'animatore della comunit\u00e0, padre Antonio Demo.\nDa allora la parrocchia diventa un punto di centrale di riferimento per gli italiani del Greenwich Village di New York.\nNel 1923 tuttavia padre Demo apprende che l'estensione della Sixth Avenue (ora Avenue of the Americas) a sud di Canal Street per instradare il traffico nell'Holland Tunnel, allora in costruzione, avrebbe comportato la demolizione della sua chiesa. Lancia immediatamente una campagna per acquistare un altro immobile e costruire una nuova chiesa, la canonica e la scuola parrocchiale. Con l'aiuto dell'architetto Matthew Del Gaudio, la pietra angolare del nuovo edificio fu posta il 3 ottobre 1926, e la chiesa fu dedicata due anni dopo, il 7 ottobre 1928. Nell'estate del 1931 anche la scuola parrocchiale pot\u00e9 aprire, coronando il suo sogno di un luogo di formazione per i figli degli immigranti.\nL'architettura del nuovo edificio, quello ancor oggi esistente, si ispira direttamente nello stile neoclassico, e nella forma del campanile posto all'angolo della strada sulla parte destra della facciata, al Santuario della Beata Vergine del Rosario di Pompei da cui prende il nome.\nAncora oggi la parrocchia \u00e8 officiata dai Padri Scalabriniani ed \u00e8 una delle chiese nazionali degli italiani di New York, anche se la mutata demografia l'ha resa oggi la casa di altre due numerose comunit\u00e0 etniche newyorchesi, quella filippina e quella brasiliana, offrendo messe in inglese, portoghese, italiano e filippino (tagalog)."}
{"id": "4747676", "revid": "4175", "url": "https://it.wikipedia.org/wiki?curid=4747676", "title": "Coppa del Mondo di rugby a 13 2008", "text": "La Coppa del Mondo di rugby a 13 2008 (in inglese \"2008 Rugby League World Cup\") fu la tredicesima edizione della massima competizione mondiale di rugby a 13. Il torneo \u00e8 stato disputato in Australia ed ha rappresentato l'evento conclusivo di un anno di celebrazioni per commemorare il centenario dell'introduzione del rugby a 13 in Australia. \nInizialmente questa edizione della Coppa del Mondo era stata programmata per l'anno 2004, ma le scarse prestazioni di e dopo la Coppa del Mondo 2000 e l'ascesa del Tri Nations hanno fatto posticipare il torneo di altri quattro anni.\nHanno partecipato alla competizione dieci squadre suddivise in un gruppo da quattro e due da tre. Le prime tre squadre del gruppo da quattro hanno avuto l'accesso diretto alle semifinali, mentre le vincitrici degli altri due gruppi hanno dovuto disputare una partita di play off preliminare. In finale la Nuova Zelanda ha conquistato il suo primo trofeo sconfiggendo i padroni di casa dell' 34-20.\nIl torneo ha riscosso un successo economico realizzando un guadagno di 21 milioni di dollari, con un profitto di 5 milioni di dollari, e rilanciando la credibilit\u00e0 della competizione. L'evento \u00e8 stato trasmesso da 26 televisioni diverse in 127 nazioni raggiungendo 19,2 milioni di telespettatori in tutto il mondo, un record nella storia di questo sport.\nSquadre partecipanti.\nLe seguenti squadre si sono qualificate automaticamente:\nLe seguenti squadre si sono qualificate dopo avere disputato un torneo di qualificazione:\nCerimonia d'apertura.\nLa sera del 26 ottobre al Sydney Football Stadium si \u00e8 svolta la cerimonia d'apertura della Coppa del Mondo. Dopo un discorso sul fair play ha avuto inizio una cerimonia aborigena per dare il benvenuto a tutti gli atleti e ai partecipanti. Durante la cerimonia \u00e8 stato anche esibito un grosso Serpente Arcobaleno che rappresentava il Dreamtime. Nella parte finale della cerimonia d'apertura Natalie Bassingthwaighte ha cantato l'inno della Coppa del Mondo \"Hero\". \nPrima della partita tra Australia e Nuova Zelanda, in programma alla fine della cerimonia d'apertura, si \u00e8 svolta un'avvincente partita tra una selezione di aborigeni australiani (\"Indigenous Dreamtime\") e i New Zealand M\u0101ori terminata 34-26 per gli australiani.\nControversie.\nLa composizione dei gruppi durante la fase a gironi \u00e8 stata fortemente criticata dalla , la quale si \u00e8 ritenuta troppo svantaggiata dopo essere stata inserita nel gruppo a quattro squadre insieme con , e . I papuensi sono arrivati a minacciare il boicottaggio della competizione e l'organizzazione di un torneo alternativo che avrebbe visto impegnate altre nazionali delle isole del Pacifico.\nL'allenatore della nazionale australiana Ricky Stuart \u00e8 diventato furibondo dopo la finale persa contro i neozelandesi e ha attaccato verbalmente il capo dell'Australian Rugby League Geoff Carr sostenendo la tesi della cospirazione, da parte degli organizzatori del torneo e degli arbitri, per causare la sconfitta dell'Australia. La mattina seguente Stuart ha avuto l'opportunit\u00e0 di incontrare l'arbitro della finale e il direttore degli arbitri, insultandoli ripetutamente e comportandosi in modo intimidatorio davanti a una dozzina di testimoni. Successivamente l'allenatore si \u00e8 scusato per il suo comportamento ed ha rassegnato le dimissioni."}
{"id": "4747684", "revid": "599013", "url": "https://it.wikipedia.org/wiki?curid=4747684", "title": "Eparchia di Sendai e del Giappone Orientale", "text": "L'eparchia Sendai e del Giappone Orientale \u00e8 una delle tre eparchie della chiesa ortodossa giapponese, ha sede nella citt\u00e0 di Sendai, in Giappone, dove si trova la cattedrale dell'Annunciazione. \nStoria.\nNel 1906 San Nicola del Giappone fond\u00f2 il vicariato di Tokyo come centro della missione ortodossa russa in Giappone. Il 10 aprile 1970, al momento della concessione dello status di autonomia alla Chiesa ortodossa giapponese, \u00e8 stata eretta l'eparchia di Sendai, che attualmente copre 24 parrocchie nell'isola di Hokkaid\u014d e nella parte orientale dell'isola di Honsh\u016b."}
{"id": "4747685", "revid": "633073", "url": "https://it.wikipedia.org/wiki?curid=4747685", "title": "Pteropus insularis", "text": ""}
{"id": "4747690", "revid": "729019", "url": "https://it.wikipedia.org/wiki?curid=4747690", "title": "Giovanni Mazzoni (presbitero)", "text": "Fu decorato due volte con la Medaglia d'oro al valor militare, nella prima e, alla memoria, nella seconda guerra mondiale.\nBiografia.\nNacque alla Chiassa Superiore, una frazione del comune di Arezzo, il 17 ottobre 1886, e studi\u00f2 presso il locale convento dei Carmelitani Scalzi sentendo sin da adolescente la vocazione ad abbracciare la vita religiosa. Ordinato sacerdote il 15 agosto 1909 da Monsignor Falcini, vescovo di San Miniato, nel 1911 part\u00ec volontario come cappellano militare per partecipare alla guerra di Libia e nel 1912 prese parte all'occupazione dell'isola di Rodi continuando la sua missione evangelica in Egeo. Ricevuto un encomio solenne, al termine del conflitto part\u00ec missionario in Siria, diventando direttore delle scuole italiane di Alessandretta.\nAll'entrata in guerra fece ritorno in Italia e venne assegnato come tenente cappellano alla sanit\u00e0 militare, prestando dapprincipio la propria opera in un ospedale da campo. Trasferito al 226\u00ba Reggimento fanteria dalla Brigata \"Arezzo\", nel maggio del 1916 prese servizio sull'Altopiano di Asiago nel pieno dell'offensiva austroungarica. In seguito combatte sul Carso, dove il 30 agosto 1917, durante l'Undicesima battaglia dell'Isonzo, fu ferito in combattimento sul costone del Selo dopo aver assunto il comando di alcuni soldati rimasti senza guida, ricevendo per questo la Medaglia d'oro al valor militare. Rientrato in servizio nel gennaio del 1918 come cappellano del Reggimento \u201cCavalleggeri di Treviso\u201d, venne congedato nel 1919. Divenuto arciprete di Lussinpiccolo, sull'isola di Cherso, il 4 novembre del 1921 prese parte alle cerimonie per la tumulazione della salma del milite ignoto al Vittoriano.\nAttratto dal nascente movimento fascista nel 1923 fu nominato parroco di Loro Ciuffenna (Arezzo) Nel 1926 prese la tessera del Partito Nazionale Fascista, e nel 1927 divenne presidente dell'Ufficio di assistenza in seno alla federazione provinciale dei fasci di combattimento. Tra il febbraio e il marzo del 1928 entro fortemente in contrasto con il prefetto Salvetti e il segretario provinciale dei fasci di combattimento Guido Bonaccini. Verso la fine dell'anno \u00e8 dapprima soggetto ad ammonizione, successivamente espulso dal Partito e nel mese di dicembre va sotto processo a causa del fallimento della Banca di credito e risparmio di Arezzo della quale era consigliere. Condannato a tre anni di confino, nel gennaio 1929 viene inviato a Lagonegro (Potenza), ma nel 1934 viene definitivamente scagionato da ogni accusa dalla Corte d'appello di Firenze.\nUna volta rientrato a Loro Ciuffenna i contrasti con i locali dirigenti del partito fascista ripresero vigore nel giugno 1940, dopo l'entrata in guerra del Regno d'Italia, con una nuova accusa di aver ricevuto tangenti. Recatosi a Roma per appellarsi direttamente a Mussolini o al suo segretario, non venne ricevuto e lasciato un memoriale in sua difesa si arruol\u00f2 volontario nel Corpo dei Bersaglieri in partenza per l'Unione Sovietica. Assegnato ad un ospedale da campo della 52\u00aa Divisione fanteria \"Torino\", chiese, ed ottenne, il trasferimento al 3\u00ba Reggimento bersaglieri. Mor\u00ec in combattimento durante l'offensiva di Natale del 1941 nei pressi di Petropawlowka colpito a morte da una raffica di mitragliatrice mentre soccorreva un soldato ferito. Insignito per questo fatto di una seconda Medaglia d'oro al valor militare alla memoria, la sua salma, dapprima sepolta in un cimitero militare italiano in Russia, venne rimpatriata nel 1961 per essere tumulata in una tomba monumentale nel cimitero di Loro Ciuffenna.\nNel 1990 gli fu intitolata la Sezione di Arezzo dell'Istituto del Nastro Azzurro."}
{"id": "4747694", "revid": "123894328", "url": "https://it.wikipedia.org/wiki?curid=4747694", "title": "Kefir", "text": "Il kefir o chefir (IPA: o /ke'fir/, dal turco \"keyif\" che significa delizia) \u00e8 una bevanda ricca di fermenti lattici ottenuta dalla fermentazione del latte: originario del Caucaso, \u00e8 tuttora molto popolare nell'ex Unione Sovietica; contiene circa lo 0,8% di acido lattico ed ha un gusto fresco; a seconda delle diverse modalit\u00e0 di fermentazione il kefir pu\u00f2 avere un piccolo contenuto di CO2 e di alcol dovuti entrambi ai processi fermentativi dei lieviti; viene preparato utilizzando latte fresco (di pecora, capra o vacca) e i fermenti o granuli di kefir, formati da un polisaccaride chiamato \"kefiran\" che ospita colonie di batteri in prevalenza mesofili e lieviti in associazione simbiotica; i fermenti del kefir di latte non sono adattabili per fermentare gli zuccheri contenuti in altre sospensioni liquide, come le bevande di soia e riso o soluzioni di acqua e zucchero, mentre sono adatti a fermentare questo tipo di soluzioni i grani di kefir d'acqua.\nStoria.\nSecondo la leggenda, Maometto avrebbe donato i primi grani di \"kefir\" agli avi dei montanari del Caucaso, che per questa ragione lo chiamarono \u201cmiglio del profeta\u201d. In realt\u00e0 \u00e8 difficile stabilire in che modo si sia ottenuta la miscela di microorganismi che compone i granuli di \"kefir\". L'uso di consumare latte fermentato \u00e8 estremamente antico, ve ne sono testimonianze nel Libro della Genesi, ma non risultano fonti che parlino esplicitamente del \"kefir\". Una testimonianza di una bevanda simile si ha ne Il Milione di Marco Polo che afferma di aver incontrato durante il suo viaggio verso la Cina popolazioni caucasiche che consumavano \"Chemmisi\", una bevanda originata dalla fermentazione di latte di giumenta, dal leggero tasso alcolico.\nRecenti studi hanno dimostrato che \u00e8 possibile ottenere i \"kefiran\" (grani di \"kefir\") inoculando flora batterica dello stomaco di capra nel latte contenuto in un otre di cuoio e sostituendo giornalmente met\u00e0 del latte con latte fresco; dopo una decina di settimane si formano granuli di \n\"kefir\".\nIl \"kefir\" veniva preparato con il latte di vacca, pecora o capra. Tradizionalmente si metteva in otri di pelle e lo si rimpiazzava con latte fresco per cui la fermentazione avveniva continuamente.\nSecondo la tradizione il \"kefir\" si usa per curare le enteriti e, a volte, la tubercolosi. In epoca moderna fu il Premio Nobel per la medicina Il'ja Il'i\u010d Me\u010dnikov ad interessarsi al \"kefir\" e a studiarne i ceppi batterici, convinto che fosse uno dei motivi della longevit\u00e0 delle popolazioni caucasiche grazie alla presenza di acido lattico che terrebbe a bada la proliferazione batterica nell'intestino.\nDescrizione.\nPreparazione.\nLa preparazione del \"kefir\" necessita dell'inoculazione del latte con i fermenti omonimi, un'associazione di batteri e di lieviti residenti in strutture costituite da un polisaccaride, il \"kefiran\", prodotto dai batteri stessi.\nI microorganismi si moltiplicheranno nel latte portando a compimento il processo fermentativo. Nella fermentazione intervengono diverse specie di lieviti e di fermenti lattici. Si tratta di una fermentazione prevalentemente lattica, ma in parte anche alcolica (presenza di lieviti che trasformano lo zucchero in alcool e in anidride carbonica).\nNella preparazione domestica tradizionale i granuli vengono recuperati e riutilizzati per le successive fermentazioni. Si aggiungono i fermenti al latte (deve essere freddo o a temperatura ambiente, comunque non eccessivamente caldo) e si lascia fermentare da 24 a 48 ore a circa 20\u00a0\u00b0C mescolandolo di tanto in tanto (si pu\u00f2 usare il latte fresco pastorizzato o il latte a lunga conservazione). Il \"kefir\" ottenuto nella produzione domestica pu\u00f2 avere una leggera gradazione alcolica (fino a 1 grado) mentre alcuni prodotti industriali non presentano questa caratteristica grazie a specifici metodi produttivi. Se non viene consumato subito, il \"kefir\" deve essere messo in frigorifero, dove si conserva senza problemi per oltre una settimana: nel caso si lasci fermentare oltre diventa troppo acido e prende un gusto piccante.\nBenefici per la salute.\nIl kefir manifesta numerose qualit\u00e0, grazie all'attivit\u00e0 dei batteri probiotici:"}
{"id": "4747696", "revid": "400518", "url": "https://it.wikipedia.org/wiki?curid=4747696", "title": "K\u00e9fir", "text": ""}
{"id": "4747697", "revid": "150308", "url": "https://it.wikipedia.org/wiki?curid=4747697", "title": "Gasparinisaura cincosaltensis", "text": "La gasparinisaura (Gasparinisaura cincosaltensis) \u00e8 un dinosauro erbivoro appartenente agli ornitopodi. Visse nel Cretaceo superiore (Campaniano, circa 83 milioni di anni fa). I suoi resti fossili vennero ritrovati in Argentina dalla squadra guidata dalla paleontologa Zulma Brandoni de Gasparini, dal quale prende il nome.\nDescrizione.\nQuesto animale era di piccole dimensioni, e si suppone che non superasse la lunghezza di 1,8 metri e il peso di 13 chilogrammi. Il cranio di \"Gasparinisaura \"era di forma arrotondata, moderatamente allungato. Le orbite erano molto grandi e poste in alto nel cranio. La parte posteriore del cranio era leggermente pendente. L'osso jugale possedeva una parte anteriore sottile e posta tra la mascella e il lacrimale; la parte posteriore dello jugale, invece, era alta e larga. Il quadrato jugale era dotato di un lungo processo ascendente in contatto con l'osso squamoso (una caratteristica considerata primitiva). Vi erano circa 12 denti piuttosto grandi posti in ogni ramo mascellare e mandibolare. Le zampe anteriori erano di costituzione leggera; l'ilio era corto e basso, mentre il pube era sottile. Le zampe posteriori erano piuttosto lunghe e potenti, ed erano dotate di un femore corto e di una parte distale molto allungata. Il piede era lungo e il primo metatarso era ridotto a uno sperone (una caratteristica derivata). La coda era dotata di ossa sotto le vertebre (chevron) di forma piatta e triangolare, che si espandevano verso la parte posteriore; questo carattere \u00e8 unico fra gli ornitopodi.\nClassificazione.\nI primi fossili di \"Gasparinisaura \"vennero rinvenuti nel 1992 in Argentina, nei pressi di Cinco Saltos nella provincia di R\u00edo Negro. La specie tipo, \"Gasparinisaura cincosaltensis\", venne descritta da Rodolfo Coria e Leonardo Salgado nel 1996.\nL'olotipo (noto come MUCPv-208) venne scoperto in un livello della formazione Anacleto, risalente al Campaniano inferiore. Esso consisteva in uno scheletro parziale con tanto di cranio, ma sprovvisto di gran parte della colonna vertebrale. Venne trovato un ulteriore fossile, che fin\u00ec per costituire il paratipo, ovvero una coda con parte delle zampe posteriori. Nel 1997 vennero descritti altri tre esemplari, tutti e tre giovanili: uno scheletro parziale con cranio, uno scheletro postcranico e un cranio con zampe posteriori e pelvi. Nel 2008 furono inoltre descritti gastroliti provenienti da tutti e tre gli esemplari giovanili. \n\"Gasparinisaura \"venne inizialmente descritto come un iguanodonte basale (il pi\u00f9 primitivo membro degli Euiguanodontia), ma successivamente altre analisi cladistiche lo hanno classificato come un ornitopode pi\u00f9 primitivo, al di fuori del gruppo degli iguanodonti.\nPaleobiologia.\nI gastroliti scoperti all'interno della regione addominale dei tre esemplari giovani formavano gruppi di pietre arrotondate e lisce (fino a 40 per gruppo), con un diametro medio di circa 8 millimetri. Queste pietre, che rappresentavano circa lo 0,3% del peso totale del corpo dell'animale, potrebbero essere state abbastanza voluminose da agire come una sorta di macina gastrica (per sminuzzare il cibo vegetale pi\u00f9 duro e fibroso); questa funzione \u00e8 a volte messa in discussione nel caso di gastroliti di sauropodi, a causa della loro massa relativa ritenuta insufficiente, essendo di un ordine di grandezza pi\u00f9 basso."}
{"id": "4747698", "revid": "22356", "url": "https://it.wikipedia.org/wiki?curid=4747698", "title": "Gasparinisaura", "text": ""}
{"id": "4747700", "revid": "104458", "url": "https://it.wikipedia.org/wiki?curid=4747700", "title": "Nazionale di rugby a 13 del Regno Unito", "text": ""}
{"id": "4747702", "revid": "1543377", "url": "https://it.wikipedia.org/wiki?curid=4747702", "title": "I Was an Island", "text": "I Was an Island \u00e8 il terzo EP della cantautrice Allison Weiss, autopubblicato il 29 novembre 2011.\nArtwork.\nLa copertina del disco \u00e8 un disegno che raffigura una persona (di cui si vedono per\u00f2 solo le gambe) in bicicletta. Lo sfondo \u00e8 rosa, per cui le gambe non sono colorate, a differenza dei pantaloncini (neri), delle calze (bianche), del fanale e delle scarpe (rossi). Nome dell'artista e titolo dell'EP compaiono in basso a sinistra."}
{"id": "4747705", "revid": "716632", "url": "https://it.wikipedia.org/wiki?curid=4747705", "title": "Rosa di Tokio", "text": ""}
{"id": "4747707", "revid": "22416", "url": "https://it.wikipedia.org/wiki?curid=4747707", "title": "Campionato mondiale di Formula 1 2014", "text": "Il campionato mondiale di Formula 1 2014 organizzato dalla FIA \u00e8 stata, nella storia della categoria, la 65\u00aa stagione ad assegnare il \"campionato piloti\" e la 57\u00aa ad assegnare il \"campionato costruttori\". \u00c8 iniziata il 16 marzo ed \u00e8 terminata il 23 novembre, dopo 19 gare.\nIl titolo di campione mondiale piloti \u00e8 stato vinto per la seconda volta, dopo il 2008, da Lewis Hamilton, mentre quello di campione mondiale costruttori \u00e8 stato vinto per la prima volta dalla Mercedes, squadra con la quale ha corso lo stesso Hamilton. Inoltre \u00e8 stato assegnato un nuovo trofeo al pilota che ha ottenuto il numero maggiore di pole position durante l'anno, vinto da Nico Rosberg, sempre su Mercedes.\nNel 2014 il campionato ha visto la reintroduzione dei motori turbo con cilindrata \u00a0cm\u00b3 e bancata a V6 (in luogo dei precedenti propulsori da \u00a0cm\u00b3 con architettura V8), incorporanti un sistema di recupero di energia; il termine \"power unit\" identifica queste nuove unit\u00e0 propulsive, che adottano una doppia alimentazione combinata termica ed elettrica.\nNel corso del Gran Premio del Giappone Jules Bianchi, pilota della Marussia, \u00e8 vittima di un gravissimo incidente. Il pilota \u00e8 morto il 17 luglio 2015, dopo diversi mesi di degenza, presso un ospedale di Nizza.\nLa prestagione.\nIl calendario.\nUna prima bozza del calendario 2014 resa nota a settembre prevedeva 21 gare: l'inizio sarebbe stato per il 16 marzo col Gran Premio d'Australia, la fine sarebbe stata fissata al 30 novembre col Gran Premio del Brasile. Il Gran Premio del Messico sarebbe rientrato in calendario a ottobre, al posto della gara prevista nel New Jersey; nello stesso mese ci sarebbe stato l'esordio per il Gran Premio di Russia. Venne anche confermato il rientro per il Gran Premio d'Austria, mentre il Gran Premio di Spagna sarebbe restato a Montmel\u00f3 e con quello di Corea spostato ad aprile.\nUna seconda bozza del calendario mondiale reintrodusse il Gran Premio da svolgersi su un tracciato cittadino nel New Jersey, posizionato tra le gare di Monaco e del Canada. Era probabile per\u00f2, che il numero della gare, fissato in 22, potesse ridursi a 20 o 21. Prima del Gran Premio di Corea 2013 venne annunciato che il Gran Premio da svolgersi sul tracciato del New Jersey, fissato al 1\u00ba giugno, come quello di Corea (spostato ad aprile dalla consueta data di ottobre), e il Gran Premio del Messico, di novembre, erano ancora soggetti all'approvazione definitiva. La data di ottobre sarebbe stata presa dal Gran Premio di Russia.\nIl calendario definitivo per la stagione 2014 escluse il Gran Premio da disputarsi in New Jersey, il Gran Premio di Corea e il Gran Premio del Messico. Inoltre, la gara di Abu Dhabi ritornava a essere la gara conclusiva del mondiale, anticipando di una settimana quella che, nella seconda bozza, doveva essere la fine del mondiale, e la gara del Giappone venne anticipata rispetto a quella della Russia. Le gare furono quindi 19. La gara del Bahrein (quest'anno eccezionalmente in notturna per festeggiare i 10 anni del circuito) anticip\u00f2 quella in Cina.\nI gran premi indicati con * sono stati trasmessi in differita sulle emittenti Rai.\nLa presentazione delle vetture.\nLe nuove monoposto sono state presentate dalla scuderie secondo l'ordine seguente:\nI test.\nSono tre le sedute di test precampionato previste. La prima si \u00e8 tenuta tra il 28 e il 31 gennaio sul Circuito di Jerez, mentre la seconda e la terza si sono svolte sul Bahrain International Circuit di Manama tra il 19 e 22 febbraio e tra il 27 febbraio e il 2 marzo. Il circuito del Bahrain aveva gi\u00e0 ospitato una sessione dedicata solo allo sviluppo delle gomme tra il 17 e il 19 dicembre 2013. La richiesta di spostare i test dall'Europa al Medio Oriente \u00e8 giunta dalle stesse scuderie che preferiscono un clima pi\u00f9 mite. Inizialmente era stato prospettato l'utilizzo del Dubai Autodrome.\nDa questa stagione \u00e8 prevista la reintroduzione, in pianta stabile, di sessioni di test durante il campionato, che prendono il posto delle giornate riservate ai giovani piloti.\nAccordi e fornitori.\nLa Cosworth ha deciso di abbandonare la Formula 1 e di non procedere alla costruzione dei motori secondo il nuovo regolamento, che entrer\u00e0 in vigore nella stagione, che prevede l'approntamento di propulsori turbo. Questa decisione ha costretto la Marussia, unica squadra utilizzatrice dei motori Cosworth nel 2013, a trovare un nuovo fornitore di motori; l'accordo \u00e8 stato chiuso con la Ferrari.\nLa Scuderia Toro Rosso, invece, ha raggiunto un accordo con la Renault per la fornitura dei motori dal 2014, ponendo fine ad un settennato di collaborazione proprio con la Ferrari. La scuderia faentina ha cos\u00ec scelto di affidarsi agli stessi propulsori che spingono la vettura della propria scuderia di riferimento, la Red Bull Racing.\nNel giugno 2013 Frank Williams ha annunciato che, dal 2014, la sua scuderia utilizzer\u00e0 motori forniti dalla Mercedes. L'accordo prevede anche la fornitura della tecnologia ERS, nuovo sistema per il recupero dell'energia che sostituisce il KERS. Il cambio invece continuer\u00e0 a essere prodotto in proprio dalla scuderia inglese. La Williams cambia anche il fornitore di carburanti e lubrificanti: da Petronas a Petrobras.\nNel 2011, l'ex team principal della BAR, Craig Pollock, aveva annunciato la costituzione del \"Propulsion Universelle et Recuperation d'Energie\" (comunemente noto con l'acronimo, PURE), e la sua intenzione di entrare in Formula 1 nel 2014 come fornitore di motori. Il programma venne per\u00f2 sospeso nel luglio del 2012 a causa delle difficolt\u00e0 incontrate nel reperimento dei fondi.\nLa Pirelli, fornitrice unica degli pneumatici dal ha fatto testare, nelle prove libere del Gran Premio del Brasile 2013, gli pneumatici ideati per la stagione 2014. La Pirelli, comunque, non aveva ancora raggiunto un accordo con la FIA in merito alla fornitura per il 2014 fino a met\u00e0 gennaio. Successivamente \u00e8 stato annunciato che la parternship con la casa italiana \u00e8 stato esteso fino a tutta la stagione : il nuovo accordo prevede che uno dei 12 giorni di test precampionato e uno degli otto giorni di test intrastagionali sia dedicato esclusivamente allo sviluppo delle gomme.\nLa compagnia coreana LG Group, dopo cinque anni, abbandona la sponsorizzazione del campionato mondiale. Con la stagione 2014 termina anche il rapporto di sponsorizzazione della McLaren da parte della compagnia telefonica Vodafone. Tale rapporto era iniziato nel .\nLa Williams viene ribattezzata Williams Martini Racing, a seguito della sponsorizzazione da parte della Martini &amp; Rossi. Il nome di Martini Racing \u00e8 stato utilizzato frequentemente in passato per denominare le scuderie appoggiate da questo sponsor: in Formula 1 fu utilizzato dalla Brabham tra il e il e dal Team Lotus nel .\nLa Pirelli diviene sponsor principale del Gran Premio d'Ungheria e di quello di Spagna.\nScuderie e piloti.\nScuderie.\nNon sono previsti cambiamenti nel numero e nell'identit\u00e0 delle scuderie presenti nel campionato. La Marussia avrebbe offerto alla Sauber una proposta di fusione delle due scuderie, entrambe in difficile situazione finanziaria: la richiesta non ha avuto seguito.\nNel dicembre 2013 la FIA lancia un bando per ricercare una dodicesima scuderia, che dovrebbe esordire nella stagione 2015 o 2016. Tale scuderia dovrebbe garantire la sua permanenza nel campionato almeno fino alla stagione 2020. Il termine entro il quale gli interessati possono fare pervenire le loro richieste era fissato al 3 gennaio 2014. Ad aprile viene ufficializzata dalla FIA l'ammissione del team statunitense Haas a partire dal campionato . Successivamente il team ha annunciato la sua intenzione a posticipare al 2016 l'entrata nel campionato mondiale.\nIl 28 febbraio 2014 \u00e8 stata annunciata la dissoluzione della Formula One Teams Association, organizzazione che univa la maggior parte dei costruttori presenti nel mondiale (ad eccezione di Scuderia Ferrari, Scuderia Toro Rosso, Sauber e Red Bull Racing). I suoi componenti hanno valutato che il cambiamento del panorama tecnico e commerciale del campionato non rendesse pi\u00f9 necessaria la struttura.\nPoco prima del Gran Premio di Gran Bretagna viene comunicata la cessione della Caterham da parte di Tony Fernandes a una cordata di investitori svizzeri e mediorientali, guidati da Colin Kolles, ex \"team principal\" dell'HRT. Assieme a Kolles la guida della scuderia \u00e8 affidata a Christijan Albers, ex pilota di F1, e all'italiano Manfredi Ravetto.\nPer il Gran Premio degli Stati Uniti d'America \u00e8 stata annunciata la mancata partecipazione alla gara sia per la Marussia, che per la Caterham. La scuderia russa si trova in difficolt\u00e0 finanziarie, mentre il team malese sconta le problematiche legate al recente passaggio di propriet\u00e0. Alla gara risultano perci\u00f2 presenti solo 18 vetture, numero che non si registrava dal Gran Premio di Monaco 2005.\nLa \"Caterham Sport Limited\", societ\u00e0 che ha la disponibilit\u00e0 della sede di Leafield, ma che non gestisce il team di Formula 1, viene posto in amministrazione controllata. Ci\u00f2 comporta l'impossibilit\u00e0 per i membri del team di entrare nella sede per preparare la trasferta in Nord America. Contro tale decisione reagisce Colin Kolles, manager del \"1Malaysia Racing Team\", ente che gestisce l'attivit\u00e0 sportiva del team, secondo cui le monoposto presenti nella sede, e il materiale tecnico, non sono nella disponibilit\u00e0 della \"Caterham Sport Limited\". Il fondo \"Engavest\", che aveva acquistato il team dal precedente proprietario, il malese Tony Fernandes, sostiene inoltre che non sono mai state adempiute le pratiche necessarie al passaggio delle azioni del \"1Malaysia Racing Team\", dal momento dell'acquisto.\nIl 24 ottobre, vi \u00e8 un incontro, tra le parti in causa: gli amministratori della \"Caterham Sport Limited\" e i consulenti legali di Tony Fernandes, in accordo con una banca creditrice e i rappresentanti del \"1Malaysia Racing Team\" affidano la gestione della scuderia a Finbarr O'Connell, l'amministratore legale incaricato del recupero dei crediti per conto della \"Smith &amp; Williamson\" di Londra. Bernie Ecclestone ha concesso al team la possibilit\u00e0 di saltare la gara di Austin e quella del Brasile.\nIl 27 ottobre \u00e8 stato invece annunciato che la Marussia \u00e8 posta in amministrazione controllata. Geoff Rowler \u00e8 stato nominato dall\"'advisor\" FRP LLP di amministrare la \"Manor Grand Prix Racing Limited\", societ\u00e0 della Marussia che ha svolto l'attivit\u00e0 sportiva nel mondiale di Formula 1. Il team \u00e8 stato anche messo in vendita. Successivamente la Marussia comunica la definitiva cessazione dell'attivit\u00e0 e, quindi, la sua rinuncia a disputare le ultime due gare stagionali.\nLa Caterham, dopo aver saltato due Gran Premi, per i problemi finanziari sorti dopo il passaggio di propriet\u00e0, annuncia la sua presenza nell'ultimo gran premio stagionale, quello di Abu Dhabi. La casa anglomalese ha anche lanciato una raccolta di fondi presso i suoi tifosi, per ottenere la liquidit\u00e0 finanziaria (stimata in 2,35 milioni di sterline) necessaria per disputare la gara.\nPiloti.\nAll'indomani del Gran Premio d'Italia 2013 Felipe Massa ha annunciato che, dal 2014, non sar\u00e0 pi\u00f9 un pilota della Scuderia Ferrari; il brasiliano ha corso 139 gran premi per la scuderia di Maranello, conquistando 11 vittorie, 15 \"pole\", 14 giri veloci e sfiorando il titolo nel . Massa passa a correre per la Williams.\nIl giorno seguente, l'11 settembre 2013, la scuderia italiana ufficializza il ritorno di Kimi R\u00e4ikk\u00f6nen, quale pilota titolare per il 2014, a fianco di Fernando Alonso. Il finlandese, che nelle ultime due stagioni ha corso per la Lotus, ha gi\u00e0 guidato una vettura Ferrari dal al in 52 GP, conquistando il titolo piloti nel 2007, 9 vittorie, 5 \"pole\", 16 giri veloci e 26 podi. Un altro candidato al volante del team era il tedesco Nico H\u00fclkenberg. A chiudere il triangolo tra Ferrari, Lotus e Williams, per prendere il posto di R\u00e4ikk\u00f6nen, la Lotus ingaggia il pilota venezuelano Pastor Maldonado, in uscita dalla Williams.\nNico H\u00fclkenberg, dopo una stagione alla Sauber, ritorna alla Force India, in cui aveva gi\u00e0 militato nel e .\nIl giovane pilota russo Sergej Sirotkin era stato ingaggiato, quale pilota titolare, dalla Sauber. La sua presenza era comunque subordinata all'ottenimento della superlicenza FIA, requisito indispensabile per guidare in un Gran Premio di Formula 1. La sua nomina \u00e8 conseguenziale alla necessit\u00e0 della Sauber di garantirsi finanziamenti russi. Successivamente la scuderia elvetica ha confermato il messicano Esteban Guti\u00e9rrez e ha ingaggiato Adrian Sutil. Alla scuderia elvetica infine viene indicato quale pilota di riserva, e collaudatore, Giedo van der Garde, in uscita dalla Caterham. La scuderia malese invece nomina piloti titolari il giapponese Kamui Kobayashi (per lui 60 Gran Premi tra il 2009 e il 2012 con 125 punti e un podio) e lo svedese Marcus Ericsson, all'esordio nella categoria. Ericsson, che ha vinto la Formula 3 giapponese 2009, \u00e8 giunto sesto nella GP2 Series 2013. L'ultimo pilota svedese a competere in un Gran Premio di F1 fu Stefan Johansson nel Gran Premio del Canada 1991. Robin Frijns, ex Sauber, affiancher\u00e0 come terzo pilota Alexander Rossi. L'ex pilota della Caterham, Charles Pic, diviene terzo pilota alla Lotus.\nMark Webber lascia la Formula 1 dopo dodici stagioni, le ultime sette alla guida di una Red Bull. Parteciper\u00e0 al Campionato del Mondo Endurance FIA con la squadra Porsche di nuova costituzione, LMP1. Viene sostituito da un altro australiano, Daniel Ricciardo, che lascia la Scuderia Toro Rosso, team satellite di quello anglo-austriaco.\nLa STR, dal proprio canto, ha scelto il campione della GP3 Series del 2013, Daniil Kvjat, come sostituto di Ricciardo. Il russo ha vinto diversi campionati europei per auto a ruote scoperte, compresi l'Eurocup Formula Renault 2.0, Formula Renault 2.0 Alps e la F3 europea.\nIl pilota messicano Sergio P\u00e9rez lascia la McLaren dopo una sola stagione. Al suo posto la scuderia britannica ingaggia il pilota danese Kevin Magnussen, figlio dell'ex pilota Jan, e che nel 2013 ha vinto la F. Renault 3.5. L'ultimo pilota danese a gareggiare in F1 \u00e8 stato Nicolas Kiesa al Gran Premio del Giappone 2003. P\u00e9rez trova un ingaggio alla Force India. Come collaudatore e terzo pilota la casa di Woking ingaggia il belga Stoffel Vandoorne.\nLa britannica Susie Wolff e Il brasiliano Felipe Nasr sono i piloti di riserva in Williams, mentre lo spagnolo Daniel Juncadella svolge la medesima funzione alla Force India.\nNel Gran Premio del Belgio la Caterham fa esordire, quale pilota titolare, Andr\u00e9 Lotterer. Il pilota tedesco, impiegato nella Super Formula, campionato che ha vinto nel 2011, quando era nota come Formula Nippon, si \u00e8 imposto anche nella 24 Ore di Le Mans 2011, 2012 e 2014. Sostituisce Kamui Kobayashi. Lotterer sceglie il numero 45, non pi\u00f9 utilizzato in una gara F1 dal Gran Premio di Gran Bretagna 1977, quando Brian McGuire non si prequalific\u00f2 con la McGuire-Ford Cosworth. Anche la Marussia aveva annunciato la sostituzione uno dei piloti: Max Chilton avrebbe dovuto lasciare il volante ad Alexander Rossi. Lo statunitense sarebbe stato all'esordio nel mondiale di F1, dopo aver svolto la funzione di terzo pilota alla Caterham tra il 2012 e l'agosto del 2014. Chilton aveva affermato di aver lasciato il ruolo di pilota titolare per consentire alla sua scuderia di acquisire nuove risorse finanziarie. Successivamente, la scuderia anglorussa ha confermato l'impiego di Chilton.\nDopo il grave incidente occorso a Jules Bianchi, pilota della Marussia, nel Gran Premio del Giappone, la scuderia, per la gara della Russia indica Alexander Rossi, come pilota titolare. Rossi per\u00f2 poi non ha preso parte all'evento, in quanto la Marussia ha deciso di schierare una sola monoposto.\nDopo due gare d'assenza, per l'ultima gara stagionale, la Caterham rientra alle competizioni, ed affianca a Kamui Kobayashi l'esordiente britannico Will Stevens, impiegato in stagione nella F. Renault 3.5; l'altro pilota utilizzato in stagione, Marcus Ericsson, ha nel frattempo rescisso il contratto che lo legava alla scuderia. Precedentemente anche Andr\u00e9 Lotterer, impiegato nel solo Gran Premio del Belgio, aveva declinato l'invito a ritornare al volante della monoposto. Stevens utilizza il numero 46, gi\u00e0 utilizzato in stagione da Robin Frijns in alcune prove libere, sempre con la Caterham. L'ultimo ad essere stato iscritto a una gara del mondiale con questo numero fu Bernard de Dryver, nel Gran Premio di Gran Bretagna 1977; il pilota non prese parte per\u00f2 nemmeno alle qualifiche.\nTabella riassuntiva.\nLe seguenti squadre e piloti sono iscritti al campionato del 2014. Tuttavia, la loro partecipazione dipende dalle squadre che accetteranno di continuare a competere in questo sport sotto i termini del nuovo Patto della Concordia.\nCircuiti e gare.\nUna prima novit\u00e0, assoluta, prevista dal calendario iridato, era il Gran Premio d'America, da tenersi sul tracciato cittadino di Port Imperial Street nel New Jersey. La gara era gi\u00e0 prevista nel calendario del 2013, ma \u00e8 stata rimandata a causa dei ritardi occorsi nell'ottenimento dei permessi da parte delle autorit\u00e0 locali. Il Gran Premio \u00e8 stato cancellato dal calendario iridato in quanto il circuito non \u00e8 stato ancora approvato.\nIl calendario prevede anche l'esordio del Gran Premio di Russia, gara che verr\u00e0 disputata a So\u010di, localit\u00e0 sulle sponde del Mar Nero. La gara si corre su un circuito stradale cittadino costruito intorno al Parco olimpico, dove si sono tenuti i Giochi olimpici invernali 2014. Il Comitato Olimpico Internazionale aveva avvertito che avrebbe cercato di convincere gli organizzatori a posticipare la corsa al 2015, se si fossero riscontrate interferenze tra la costruzione del circuito e i preparativi per Giochi olimpici invernali. \u00c8 il primo Gran Premio di Russia dal 1914, e la prima volta che il paese ospita un Gran Premio di Formula 1. Gli organizzatori del gran premio sono stati premiati dalla FOM col \"Race Promoters' Trophy\" per il 2014, quale gara meglio organizzata nella stagione.\nIl 23 luglio 2013, tramite una dichiarazione congiunta, Bernie Ecclestone e Dietrich Mateschitz, titolare della Red Bull Racing, hanno formalizzato il ritorno del Gran Premio d'Austria nel calendario iridato. Il tracciato che ospiter\u00e0 l'evento sar\u00e0 il Red Bull Ring, nome attuale del circuito sito a Spielberg bei Knittelfeld, gi\u00e0 sede della gara coi nomi di \"\u00d6sterreichring\" e \"A1-Ring\", anche se diversamente rimaneggiato. La gara, valida 26 volte per il campionato mondiale, manca in calendario dal 2003.\nUn altro rientro, previsto per il 2014, riguardava il Gran Premio del Messico, che manca dal calendario iridato da ventidue anni. La gara sarebbe stata disputata nella tradizionale sede dell'Autodromo Hermanos Rodr\u00edguez di Citt\u00e0 del Messico. Il Gran Premio, incluso inizialmente nel calendario, non verr\u00e0 disputato nel 2014 per via della non approvazione del tracciato da parte della FIA.\nViceversa, nell'agosto del 2013, il Gran Premio d'India \u00e8 stato escluso dal calendario mondiale per il 2014. La gara verr\u00e0 probabilmente ricollocata nella prima parte del 2015, anche se Vicky Chandhok, presidente della Federazione Motoristica Indiana, ha affermato di temere che la gara non rientrer\u00e0 nel calendario iridato dal 2015.\nIl Gran Premio del Bahrein verr\u00e0 corso al tramonto, con partenza alle 18 ora locale, similmente a quello di Abu Dhabi. La decisione di disputare la gara in notturna \u00e8 stata presa per festeggiare il decimo anniversario del Gran Premio.\nIl circuito di Hockenheim torner\u00e0 ad ospitare il Gran Premio di Germania, in linea con l'accordo, stabilito nel 2008, di far ospitare il Gran Premio in alternanza col circuito del N\u00fcrburgring. L'ultima gara ospitata dall'Hockenheimring venne disputata nel 2012.\nNel marzo del 2012, Bernie Ecclestone aveva annunciato un accordo con gli organizzatori del Gran Premio di Spagna, affinch\u00e9 dal 2013 la gara venisse disputata, in anni alterni, sul Circuito di Catalogna e su quello di Valencia, in precedenza sede del Gran Premio d'Europa, dal 2008 al 2012, alternanza smentita per\u00f2 successivamente dai dirigenti del Circuito di Catalogna. Dopo che il tracciato di Montmel\u00f3 aveva ospitato la gara nel 2013, quella del 2014 avrebbe dovuto disputarsi a Valencia. Tuttavia, a causa delle difficolt\u00e0 finanziarie degli organizzatori valenciani, la gara iberica rimase sul tracciato catalano.\nRiprese televisive.\nA partire dalla stagione precedente, e fino al 2017, Sky detiene l'esclusiva per la trasmissione in diretta in Italia di tutti i Gran Premi; secondo gli accordi, la Rai pu\u00f2 trasmettere in diretta nove Gran Premi in stagione e i restanti dieci esclusivamente in differita.\nModifiche al regolamento.\nRegolamento tecnico.\nLa maggiore innovazione tecnica \u00e8 l'ingresso di una nuova formula per i motori, con il ritorno del turbocompressore, per la prima volta dal 1988. I nuovi motori saranno dei 6 cilindri a V di 90\u00b0 da 1,6 litri con un cambio semi automatico a otto rapporti. Le norme impongono l'uso di un motore con bancata a novanta gradi, con asse dell'albero a gomiti fisso e punti di montaggio per il telaio, mentre i motori saranno limitati a giri al minuto. I motori dovevano durare almeno 4000\u00a0km contro i 2000 previsti per i motori usati fino al mondiale 2013, infatti ora saranno disponibili solo 5 motori contro gli 8 precedenti\nIl Kinetic Energy Recovery System (noto dal 2009 al 2013 come KERS, e dal 2014 rinominato ERS-K) \u00e8 stato incorporato nel motore ed il suo utilizzo \u00e8 stato incrementato; la sua funzione di fonte di energia supplementare \u00e8 stata presa dall'introduzione dell'unit\u00e0 di recupero del calore Energy Recovery System (ERS). L'unit\u00e0 ERS cattura il calore di scarto dissipato dal turbocompressore nei gas di scarico, utilizzando un apparecchio elettrico noto come \"Heat Motor Generator Unit\". Successivamente tale energia viene trasformata in carica elettrica e immagazzinata nelle batterie fino a quando non \u00e8 utilizzato da un sistema complementare chiamato \"Kinetic Motor Generator Unit\". Questo dispositivo \u00e8 collegato direttamente alla trasmissione per fornire la potenza supplementare nel modo pi\u00f9 diretto ed efficace. La combinazione con l'ERS-K forniva ai piloti una potenza supplementare di per 33 secondi a giro, sensibilmente superiori rispetto ai 60\u00a0kW per sei secondi a giro erogati dai KERS in uso prima del 2014.\nLe squadre hanno dovuto utilizzare dispositivi elettronici per la gestione della frenata delle ruote posteriori, visto che la maggiore potenza delle unit\u00e0 ERS-K, render\u00e0 la regolazione della forza frenante molto pi\u00f9 difficile di quanto accadeva precedentemente.\nI regolamenti 2014 hanno richiesto l'uso di musetti pi\u00f9 bassi rispetto agli anni precedenti, ai fini della sicurezza. La punta del muso non doveva essere alta oltre 185 millimetri dal suolo, in confronto ai 550\u00a0mm consentiti nella stagione 2012. Queste regole sono state modificate nel giugno 2013 in modo da bandire completamente l'uso dei \"musi a gradini\" utilizzati nel 2012 e nel 2013, che avevano costretto le squadre a progettare una macchina con un muso veramente basso anzich\u00e9 utilizzare una soluzione temporanea.\nLe norme pubblicate nell'agosto 2011 prevedevano anche una variet\u00e0 di cambiamenti alla carrozzeria volti a tagliare il carico aerodinamico, in particolare attraverso l'uso di strette ali anteriori, e un angolo meno profondo al piano principale delle ali posteriori. Queste ulteriori modifiche sono state formalmente abbandonate nel dicembre del 2012, tranne la norma sull'altezza del musetto rispetto al piano stradale.\nAl fine di promuovere un risparmio di carburante, la sua portata \u00e8 stata limitata a /h sopra giri/minuto; sotto i giri/minuto verr\u00e0 usata una formula per un flusso massimo basato sul numero di giri in uso. La posizione dei tubi di scarico cambier\u00e0 in modo da essere indirizzata verso l'ala posteriore, impedendo cos\u00ec l'utilizzo degli scarichi soffiati. Tale accorgimento serve a far diminuire la spinta verticale verso il basso sulle gomme posteriori, dovuta alla deportanza extra creata dall'espansione del flusso dei gas caldi provenienti dal motore nel diffusore posteriore, altrimenti estremamente difficile da raggiungere.\nIl peso minimo delle vetture \u00e8 passato da 642 a 690\u00a0kg.\nL'uso dei falsi supporti per la telecamera \u00e8 stato vietato. Le squadre avevano precedentemente sfruttato una scappatoia nel regolamento che permetteva loro di aggiungere ulteriori pezzi di carrozzeria al posto dei supporti per le telecamere, sfruttando i vantaggi aerodinamici. Dal 2014 questa scappatoia sar\u00e0 vietata e i nuovi regolamenti consentono solo supporti effettivamente utilizzabili per il montaggio della telecamera.\nRegolamento sportivo.\nAl fine di agevolare l'introduzione dei nuovi regolamenti sui motori, la FIA ha proposto la riscrittura delle regole sportive in materia di test invernali. Secondo la proposta, le prove invernali saranno anticipate a gennaio per consentire un ulteriore test, se lo si ritiene necessario, con sedi trasferite lontano dalla Spagna meridionale, in Medio Oriente, in Qatar e in Bahrein, per ridurre al minimo le probabilit\u00e0 di pioggia che potrebbero interrompere le prove.\nI test dei giovani piloti, programmati per consentire ai team di valutare i potenziali nuovi piloti, saranno abbandonati a favore di un ritorno dei test a met\u00e0 stagione. Quattro sedi europee ospiteranno una due giorni di test nella settimana successiva al Gran Premio tenutosi presso il circuito.\nIl 28 giugno 2013, le squadre hanno convenuto su una serie di \"penalty points\" (penalizzazioni) per guida irregolare. Nell'ambito del sistema, la guida irregolare porter\u00e0 all'assegnazione di un predeterminato numero di punti, in base alla gravit\u00e0, che verranno sommati nel corso di una stagione, in modo che un conducente verr\u00e0 escluso da una gara dopo aver accumulato dodici punti di penalit\u00e0. Qualsiasi pilota che abbia ricevuto un divieto di disputare una gara, ricever\u00e0 ulteriori cinque punti di penalit\u00e0 come forma deterrente per scoraggiare ulteriormente la guida irregolare.\nI piloti hanno potuto utilizzare cinque motori nel corso di una stagione rispetto agli otto consentiti nel 2013. Chi ha utilizzato un sesto motore ha iniziato la gara dalla \"pit lane\", nuova penalizzazione che prende il posto della retrocessione di dieci posizioni sulla griglia di partenza utilizzata nella stagione precedente. Nel caso di sostituzione di singoli elementi del gruppo, tra cui il turbocompressore, l'unit\u00e0 di ERS o KERS a batteria, i conducenti dovranno subire dieci posti di penalizzazione in griglia.\nA seguito di una serie di incidenti molto gravi che coinvolsero gli pneumatici nella stagione 2013, particolarmente nel Gran Premio di Gran Bretagna, la FIA ha approvato una risoluzione concedendo alla Pirelli il potere di cambiare la tipologia degli pneumatici usati dai concorrenti, con effetto immediato in caso di necessit\u00e0.\nLa velocit\u00e0 massima da tenere nella pit lane viene ridotta da 100 a 80\u00a0km/h su tutti i circuiti, tranne a Melbourne, Monte Carlo e Singapore dove il limite di velocit\u00e0 viene ulteriormente abbassato a 60\u00a0km/h.\nLa prima sessione di prove libere del weekend di gara sar\u00e0 prorogata di trenta minuti in modo da durare due ore, dando cos\u00ec alle squadre la possibilit\u00e0 di utilizzare giovani piloti durante questo lasso di tempo, come alternativa alle prove relative soppresse. Le squadre riceveranno anche un set supplementare di pneumatici per la prima sessione di prove di ogni Gran Premio. Il set supplementare di pneumatici sar\u00e0 disponibile solo per i primi trenta minuti della sessione, per incoraggiare maggiori percorrenze durante le prove libere.\nAll'ultima gara della stagione, i punti sono stati raddoppiati (sia per i piloti che per i costruttori) al fine di massimizzare la concentrazione fino alla fine della stagione. Inoltre \u00e8 stato introdotto un nuovo trofeo, assegnato al pilota che ha conseguito il numero maggiore di pole position durante l'anno.\nOgni pilota potr\u00e0 scegliere il proprio numero dal 2 al 99, che dovr\u00e0 essere utilizzato per tutta la sua carriera in F1. Ovviamente, l'1 sar\u00e0 riservato al campione in carica che potr\u00e0 per\u00f2 decidere se usarlo o meno. Sebastian Vettel, il campione del mondo in carica, ha scelto di utilizzare comunque il numero 1.\nInoltre, per infrazioni minori, verranno aggiunti 5 secondi di penalit\u00e0 al tempo totale.\nDal GP degli USA, a seguito del forfait di Caterham e Marussia, viene modificato il \"format\" delle qualifiche: nella Q1 e nella Q2 vengono eliminate solo quattro monoposto, per ciascuna fase. Il ritorno alle corse, nel Gran Premio di Abu Dhabi della Caterham, produce una nuova modifica del \"format\" delle qualifiche: in questo gran premio, nella Q1, verranno eliminate le cinque vetture pi\u00f9 lente; stesso numero anche nella Q2.\nRiassunto della stagione.\nGran Premio d'Australia.\nLa Marussia di Max Chilton resta ferma sulla griglia al via del giro di formazione; viene portata in \"pit lane\". L'altra Marussia, quella di Jules Bianchi, resta invece ferma al semaforo: la procedura di partenza viene interrotta. Le vetture compiono un ulteriore giro di formazione, mentre la durata della gara viene accorciata di un giro.\nAl via scatta in testa Nico Rosberg, che precede Daniel Ricciardo, Lewis Hamilton, Kevin Magnussen, Fernando Alonso e Nico H\u00fclkenberg; il tedesco passa lo spagnolo nel primo giro. Alla partenza Kamui Kobayashi va lungo la prima curva e tampona Felipe Massa: si ritirano entrambi.\nNei primi giri si ritirano per problemi al propulsore sia Lewis Hamilton sia Sebastian Vettel. Al settimo giro Valtteri Bottas passa Kimi R\u00e4ikk\u00f6nen per il sesto posto, poi va all'attacco di Alonso ma al decimo giro tocca il muretto, ed \u00e8 costretto ai box per sostituire uno pneumatico. La direzione di gara invia in pista la \"safety car\". Molti piloti ne approfittano per effettuare il cambio gomme.\nAl momento della ripartenza Nico Rosberg \u00e8 ancora al comando, seguito da Ricciardo, Magnussen, H\u00fclkenberg, Alonso e Jenson Button, che avendo cambiato le gomme per primo, scala dal nono al sesto posto. La classifica, almeno nelle prime posizioni, resta immutata fino a met\u00e0 gara, quando iniziano i secondi cambi gomme. Nelle retrovie si fa largo ancora Bottas, che dal sedicesimo posto, si porta al nono, gi\u00e0 al venticinquesimo passaggio.\nTra il giro 32 e il giro 36 vengono effettuati i cambi gomme. Rosberg resta sempre al comando, davanti a Ricciardo e Magnussen. Button scala ora quarto, precedendo Alonso e H\u00fclkenberg. Valtteri Bottas prosegue nella sua rimonta passando prima Jean-\u00c9ric Vergne al giro 46 e poi Nico H\u00fclkenberg per il sesto posto al giro 52. Un giro dopo anche R\u00e4ikk\u00f6nen passa Vergne.\nNico Rosberg vince per la quarta volta. A podio finiscono per la prima volta Daniel Ricciardo e Kevin Magnussen, primo pilota danese a ottenere questa impresa. A punti termina anche Daniil Kvjat, che a 19 anni, 10 mesi e 18 giorni diventa il pilota pi\u00f9 giovane a punti nella storia del mondiale, battendo il record che apparteneva a Sebastian Vettel. Ricciardo viene poi squalificato per un'irregolarit\u00e0 tecnica sulla sua vettura. Sale cos\u00ec sul podio Jenson Button, giunto quarto.\nGran Premio della Malesia.\nAl via, con pista asciutta, Lewis Hamilton precede Nico Rosberg: il duo della Mercedes, \u00e8 seguito da Daniel Ricciardo, Sebastian Vettel, Fernando Alonso e Nico H\u00fclkenberg. Subito dietro Kimi R\u00e4ikk\u00f6nen fora una gomma ed \u00e8 costretto ai box. Al quarto giro Vettel passa il suo compagno di team Ricciardo e si pone alle spalle delle due Mercedes.\nAl giro nove Kevin Magnussen \u00e8 costretto a fermarsi ai box per sostituire il musetto della sua McLaren, danneggiato dal contatto con R\u00e4ikk\u00f6nen a inizio gara. Per questo contatto il danese \u00e8 penalizzato di 5 secondi, da scontarsi nel successivo \"pit stop\". Due giri dopo va al cambio gomme Alonso, seguito al giro 12 da Ricciardo. L'australiano, all'uscita dai box, precede di poco lo spagnolo. Tra il giro 13 e il giro 15 vanno al cambio gomme anche i primi tre della graduatoria. Lewis Hamilton rientra in pista dietro a H\u00fclkenberg, che non ha ancora effettuato il cambio gomme, e riesce a passarlo dopo poche curve.\nTra il 27\u00ba e il 32\u00ba giro si effettuano le seconde soste per tutti i piloti nella parte alta della classifica. La classifica resta di fatto immutata. Sulla pista cadono poche gocce di pioggia che non costringono i piloti a montare gomme da bagnato. Sebastian Vettel si avvicina nel frattempo a due secondi da Nico Rosberg.\nAl giro 40 Daniel Ricciardo effettua il terzo cambio gomme: il team lo rimanda in pista con la gomma anteriore sinistra non bene fissata, tanto che il pilota si ferma immediatamente nella corsia dei box e viene riportato dai meccanici verso la sua piazzola di sosta. L'australiano riparte cos\u00ec nelle retrovie. Inoltre sulla sua vettura si piega, poco dopo, l'alettone anteriore, che rovina nuovamente gli pneumatici. Al giro 42 terzo cambio gomme per Alonso, che rientra in pista dietro a Nico H\u00fclkenberg.\nAl giro 49 terzo cambio anche per Vettel, che rientra in pista poco davanti allo stesso H\u00fclkenberg; nei giri seguenti terzo cambio gomme anche per le due Mercedes. Al giro 52, Alonso passa Nico H\u00fclkenberg e si pone quarto.\nLewis Hamilton vince, ottenendo il suo primo \"Grand Chelem\" della carriera (\"pole position\", giro pi\u00f9 veloce, vittoria rimanendo in testa tutta la gara). Precede Nico Rosberg, Sebastian Vettel e Fernando Alonso.\nGran Premio del Bahrain.\nIn partenza Lewis Hamilton scatta meglio di Nico Rosberg e assume il comando della corsa. Nel primo giro il tedesco attacca il britannico ma senza riuscire a prevalere. Felipe Massa \u00e8 autore di un'ottima partenza e s'installa al terzo posto, seguito da Sergio P\u00e9rez, Valtteri Bottas, Jenson Button, Fernando Alonso, Nico H\u00fclkenberg e Kimi R\u00e4ikk\u00f6nen.\nAl quinto giro H\u00fclkenberg sorpassa Alonso; cinque giri dopo Bottas perde prima una posizione nei confronti di Button, poi dello stesso H\u00fclkenberg. Al dodicesimo giro anche l'altro pilota della Williams Felipe Massa deve cedere la posizione a P\u00e9rez, che ora \u00e8 terzo.\nTra il giro 11 e il giro 17 vanno al primo cambio gomme tutti i migliori della graduatoria, ad eccezione delle due Mercedes. La classifica, dietro al duo Hamilton-Rosberg, vede ora terzo Bottas, seguito da Massa e dalle due Force India. Al giro 18 Rosberg attacca Hamilton per la prima posizione, passandolo alla prima curva, ma l'inglese risponde e torna ancora al comando. La lotta si ripropone il giro seguente, ma ancora Lewis Hamilton resta leader della corsa. Al giro 20 il britannico effettua il suo \"pit stop\", mentre Rosberg attende il giro 22. Rientrando in pista il tedesco rimane dietro al britannico.\nAl giro 25 Valtteri Bottas effettua il secondo cambio gomme: scala terzo Massa, insidiato dalle due Force India. H\u00fclkenberg tenta di passare il brasiliano, ma senza successo, tanto che viene passato anche da Sergio P\u00e9rez. Massa \u00e8 poi passato da entrambi nel corso del ventottesimo passaggio. Un giro dopo il brasiliano va ai box, cos\u00ec come Fernando Alonso, che \u00e8 settimo.\nDietro alle Force India c'\u00e8 ora Jenson Button, seguito da Sebastian Vettel, Kimi R\u00e4ikk\u00f6nen e Daniel Ricciardo. Bottas piomba su questi ultimi due, passa Ricciardo, ma sbaglia la frenata alla prima curva ed esce di pista, potendo per\u00f2 poi rientrare. Al giro 32 R\u00e4ikk\u00f6nen \u00e8 sorpassato da Ricciardo, e un giro dopo anche da Massa. Ancora un giro e il finlandese effettua il secondo cambio-gomme.\nAl 35\u00ba giro vanno al cambio gomme P\u00e9rez e Vettel, un giro dopo Button e H\u00fclkenberg. Al giro 38 Massa effettua ancora un cambio gomme. La gara \u00e8 sempre dominata da Lewis Hamilton che guida davanti al compagno di team Nico Rosberg; seguono poi distanziate le due Force India, Valtteri Bottas, Fernando Alonso, Jenson Button, le due Red Bull Racing e Felipe Massa.\nAl quarantesimo giro Pastor Maldonado colpisce la Sauber di Esteban Guti\u00e9rrez: la vettura si ribalta ricadendo per\u00f2 sulle ruote. La direzione di corsa decide di inviare in pista la \"safety car\". Durante il periodo in cui \u00e8 in pista la vettura di sicurezza vanno al cambio gomme sia le due Mercedes, che le due Ferrari. La gara riparte al giro 46: Lewis Hamilton \u00e8 sempre al comando mentre Jenson Button perde subito due posizioni.\nRosberg si avvicina a Hamilton e i due innescano uno spettacolare duello. Il tedesco, che gode di pneumatici a mescola morbida contro quelli a mescola dura del compagno, tenta a pi\u00f9 riprese di passare il britannico il quale per\u00f2 mantiene sempre il comando della gara. Al giro 50 Daniel Ricciardo ottiene strada da Vettel e si pone al quinto posto: il campione del mondo \u00e8 passato anche da H\u00fclkenberg. A un giro dal termine si ritira Button. Lewis Hamilton vince per la ventiquattresima volta, precedendo Nico Rosberg e Sergio P\u00e9rez.\nGran Premio di Cina.\nLa gara, a differenza delle qualifiche, si svolge su pista asciutta. Allo spegnimento dei semafori Lewis Hamilton mantiene il comando, seguito da Sebastian Vettel, Fernando Alonso (che ha anche un contatto con Felipe Massa), Daniel Ricciardo e lo stesso Massa. Pi\u00f9 dietro la vetture di Nico Rosberg e Valtteri Bottas si toccano, ma entrambi possono proseguire la gara.\nAl quarto giro inizia la rimonta di Rosberg che passa prima Massa, poi, al giro 8 anche Ricciardo. Tre giri dopo va al primo cambio gomme Felipe Massa: un problema sulle ruote posteriori lo ferma ai box per un lungo tempo. Al giro 12 va al \"pit stop\" anche Alonso, mentre Sebastian Vettel compie ancora un giro. Il tedesco, dopo il suo cambio gomme, si trova dietro allo spagnolo. Rosberg va al cambio gomme al giro 14; due giri dopo tocca anche a Ricciardo.\nAl giro 22 Rosberg recupera ancora una posizione passando Vettel, per il terzo posto. Il campione del mondo sconta dei problemi con la sua Red Bull, tanto da lasciare strada anche a Daniel Ricciardo, suo compagno di scuderia, al giro 25. La gara vede sempre al comando Lewis Hamilton, seguito da Fernando Alonso, Nico Rosberg, Daniel Ricciardo, Sebastian Vettel, Nico H\u00fclkenberg e Valtteri Bottas.\nOrmai seguito a breve distanza da Rosberg, al trentaquattresimo giro, Fernando Alonso va al secondo cambio gomme: ci\u00f2 gli consente, con gomme fresche, di ampliare il margine sul tedesco della Mercedes. Rosberg e Ricciardo vanno nuovamente a cambiare gli pneumatici al 38\u00ba passaggio. Un giro dopo anche il battistrada Hamilton cambia le gomme.\nAl quarantatreesimo giro Nico Rosberg supera Alonso e si posiziona al secondo posto. Negli ultimi giri Ricciardo si avvicina ad Alonso, senza riuscire per\u00f2 ad impensierirlo. A un giro dalla fine viene esposta erroneamente la bandiera a scacchi: tutti i piloti proseguono regolarmente fino al termine del giro 56, anche se, al termine della gara, la classifica \u00e8 quella stilata al giro 54.\nLewis Hamilton, per la prima volta nella sua carriera in F1, vince tre gare di seguito, precedendo Nico Rosberg e Fernando Alonso.\nGran Premio di Spagna.\nLewis Hamilton, partito dalla \"pole position\", mantiene la testa della gara, davanti a Nico Rosberg, Valtteri Bottas, Daniel Ricciardo, Romain Grosjean e le due Ferrari. Nel corso del primo giro vi \u00e8 un contatto tra Kevin Magnussen e Sebastian Vettel, ma senza conseguenze per le due vetture. Per un altro contatto, tra Kamui Kobayashi e Pastor Maldonado, il venezuelano \u00e8 penalizzato con 5 secondi da scontarsi durante il cambio gomme.\nAl dodicesimo passaggio Vettel, ora in quattordicesima posizione, effettua il primo cambio gomme. Due giri dopo tocca a Ricciardo, poi a Grosjean, al giro 16 ad Alonso, mentre un giro dopo \u00e8 il turno di R\u00e4ikk\u00f6nen. Hamilton va al cambio gomme al giro 18, al ventesimo tocca a Bottas, mentre un giro dopo \u00e8 il turno di Rosberg. Al giro 25, dopo un tentativo nel giro precedente, Kimi R\u00e4ikk\u00f6nen infila Grosjean per il quinto posto. Dopo i \"pit stop\" Ricciardo ha preso una posizione a Bottas, entrando sul podio virtuale. Vettel risale fino alla nona posizione.\nAnche con le seconde soste, effettuate tra il giro 34 e il giro 45 la classifica rimane invariata. Vettel scala altre due posizioni, ed \u00e8 settimo. Rosberg cambia gli pneumatici due giri dopo Hamilton, restandogli per\u00f2 sempre distante al secondo posto. Negli ultimi giri per\u00f2 il tedesco si avvicina a Hamilton, che sconta un maggior degrado delle gomme. Fernando Alonso effettua la terza sosta al cinquantaquattresimo passaggio, ma viene subito passato, al rientro in pista, da Sebastian Vettel. Il tedesco passa, poco dopo, anche R\u00e4ikk\u00f6nen. Al giro 63 Vettel sorpassa Bottas ponendosi quarto: dietro Alonso passa il compagno di scuderia per il sesto posto.\nNico Rosberg si avvicina a Hamilton senza riuscire per\u00f2 a passarlo. Per il britannico \u00e8 il ventiseiesimo successo, quarto consecutivo. Daniel Ricciardo conquista il suo primo podio nel mondiale, dopo la squalifica nel GP d'Australia, dove era giunto secondo.\nGran Premio di Monaco.\nNico Rosberg scatta al comando, seguito da Lewis Hamilton, poi Sebastian Vettel, Kimi R\u00e4ikk\u00f6nen, Daniel Ricciardo e Fernando Alonso. Al \"Mirabeau\" Sergio P\u00e9rez viene colpito da Jenson Button: la vettura si intraversa e si pone in mezzo al tracciato, costringendo i commissari di gara a inviare in pista la \"safety car\".\nAl settimo giro, dopo un \"pit stop\", Vettel si ritira per una perdita di potenza del suo motore. All'undicesimo giro si ritira anche Daniil Kvjat, per un problema tecnico, mentre era decimo.\nLa gara prosegue col dominio del duo della Mercedes fino al giro 25 quando Adrian Sutil perde il controllo della sua Sauber, poco fuori del \"Tunnel\"; la vettura di sicurezza viene nuovamente inviata in pista. Vanno al cambio gomme tutti i migliori. La classifica resta di fatto invariata tranne che per R\u00e4ikk\u00f6nen, che colpito da una vettura durante il regime di \"safety car\", subisce la foratura di uno pneumatico ed \u00e8 costretto a un secondo \"pit stop\", che lo fa retrocedere in quattordicesima posizione.\nDurante le fasi del cambio gomme viene sfiorata la collisione tra Vergne e Magnussen. Alla ripartenza della gara il danese riesce comunque a passare il francese. Anche Nico H\u00fclkenberg passa il pilota della McLaren. Poco dopo Vergne viene penalizzato con un \"drive through\" per la manovra ai box. La classifica vede sempre in testa le due Mercedes, seguite da Ricciardo, Alonso, Massa (che non ha ancora effettuato il \"pit stop\"), H\u00fclkenberg, Magnussen e Button.\nFelipe Massa cambia le gomme al giro 45, e scende in graduatoria all'undicesimo posto. Al giro 52 Vergne si ritira per un problema al motore della sua STR. Cinque giri pi\u00f9 tardi anche Valtteri Bottas (ottavo) abbandona per un guasto tecnico. Viene inoltre comunicato che, al tempo di Jules Bianchi, verranno, al termine della gara, aggiunti cinque secondi per aver scontato una precedente penalizzazione in regime di \"safety car\".\nUn altro ritiro si verifica al giro 61: Esteban Guti\u00e9rrez finisce contro le protezioni alla \"Rascasse\", danneggiando irreparabilmente la sua Sauber. Intanto Lewis Hamilton deve rallentare la sua corsa perch\u00e9 qualcosa gli \u00e8 entrato nell'occhio, disturbandogli la visuale. Al settantaduesimo giro Button passa Magnussen per la sesta piazza. Un giro dopo anche Kimi R\u00e4ikk\u00f6nen tenta di passare il danese, al tornantino, ma le due vetture si toccano, ed entrambi perdono diverse posizioni.\nNico Rosberg vince per la seconda volta consecutiva a Monaco e torna in testa al mondiale. Secondo giunge Lewis Hamilton, che negli ultimi giri riesce a non farsi sopravanzare da Ricciardo. Jules Bianchi chiude nono, conquistando i primi punti iridati per lui e per la Marussia.\nGran Premio del Canada.\nAl via parte bene Hamilton, che scavalca il compagno di squadra, tuttavia alla prima curva Rosberg resiste e costringe il compagno ad allargare e a cedere la posizione non solo a lui, ma anche a Sebastian Vettel. Intanto nelle retrovie le due Marussia entrano a contatto, e Jules Bianchi va a sbattere contro le barriere di protezione, distruggendo la propria vettura.\nEntra quindi in pista la Safety Car, mentre gli addetti rimuovono le vetture incidentate e il liquido perso dalla vettura del francese. Quando la gara riparte, Hamilton conquista subito la posizione su Vettel, e assieme a Rosberg semina il vuoto. Tutti si fermano ai box, tranne le due Mercedes e le due Force India. Nonostante un problema ai box, Felipe Massa recupera la posizione su Alonso, che era riuscito a superarlo. Sembra che il GP riservi il solito dominio Mercedes, tuttavia entrambe le vetture accusano dei problemi e rallentano notevolmente. Quando anche le frecce d'argento e le Force India si fermano, Felipe Massa va in testa, tuttavia poco dopo si ferma per la seconda sosta ai box, cos\u00ec come gli altri.\nHamilton si ritira per un problema d'affidabilit\u00e0, e Rosberg si trova dietro un trenino di vetture che lottano per la vittoria. R\u00e4ikk\u00f6nen \u00e8 autore di un testacoda che lo fa sprofondare fuori dalla zona punti, mentre Alonso \u00e8 settimo, preceduto da Jenson Button, che lo ha da poco superato. Si mette in luce Massa, che supera l'ex compagno di squadra e Button, e si mette a caccia delle due Red Bull. Sia Daniel Ricciardo che Sebastian Vettel superano Nico H\u00fclkenberg e Sergio P\u00e9rez, che vengono pressati anche da Massa.\nMentre con H\u00fclkenberg non ha problemi, Massa, che \u00e8 il pi\u00f9 veloce in pista, tenta l'attacco a P\u00e9rez nei giri finali e i due entrano in collisione. Dopo aver toccato il messicano, Massa va a sbattere contro le barriere di protezione ad alta velocit\u00e0, e va a finire in ospedale per accertamenti. P\u00e9rez, tentando un'azzardata manovra difensiva ha compromesso la propria gara, rischiando anche di finire addosso a Sebastian Vettel e verr\u00e0 pertanto penalizzato di 5 posizioni nel prossimo gran premio. H\u00fclkenberg viene passato anche da Jenson Button, ma riesce a tenere la posizione su Alonso. Le Red Bull si avvicinano ad un Rosberg sempre pi\u00f9 in difficolt\u00e0, con Daniel Ricciardo che riesce a superarlo. Vettel rimane dietro al connazionale, ma si accontenta del terzo posto.\nVince cos\u00ec, per la prima volta in carriera, Daniel Ricciardo, che spezza il dominio delle Mercedes. Vanno sul podio anche Rosberg e Vettel, che precedono Jenson Button e Nico H\u00fclkenberg.\nGran Premio d'Austria.\nFelipe Massa mantiene il comando, seguito da Nico Rosberg: il tedesco \u00e8 per\u00f2 passato, gi\u00e0 nel corso del primo giro da Valtteri Bottas. Seguono Fernando Alonso, Lewis Hamilton (in recupero dalla nona posizione di partenza), poi Kevin Magnussen, Kimi R\u00e4ikk\u00f6nen, Daniel Ricciardo e Nico H\u00fclkenberg. Sebastian Vettel, nel corso del secondo giro, accusa una perdita di potenza, e perde, di fatto un giro. Il problema elettronico viene resettato e il tedesco pu\u00f2 ricominciare a girare con il suo passo di gara normale.\nAll'ottavo giro va al cambio gomme H\u00fclkenberg, seguito due giri dopo da Ricciardo, Magnussen e Daniil Kvjat. Nei giri seguenti vanno al cambio tutti i piloti di testa. Al giro 14 tocca a Massa, due giri dopo Rosberg, e uno dopo Hamilton: il brasiliano rientra in gara dietro al duo della Mercedes e anche dietro a Bottas. La gara \u00e8 ora condotta da Sergio P\u00e9rez, che non ha ancora cambiato gli pneumatici. Dietro al messicano c'\u00e8 ora Rosberg, poi Bottas, Hamilton, Massa, Button e Alonso.\nAl giro 25 c'\u00e8 il ritiro per Daniil Kvjat, per un guasto alla sospensione posteriore sinistra. Un giro dopo Rosberg passa a condurre: P\u00e9rez, oltre che dal tedesco, \u00e8 infilato subito anche da Bottas, e nei giri seguenti, anche da Hamilton e Massa. Tra il giro 38 e il giro 42 c'\u00e8 un nuovo turno di cambi gomme. In classifica Hamilton ora precede Bottas. Negli ultimi giri vi \u00e8 da registrare solo il recupero di P\u00e9rez, che coglie il sesto posto dopo un sorpasso su Magnussen.\nNico Rosberg vince la sua sesta gara in carriera, davanti a Lewis Hamilton e a Valtteri Bottas, che conquista cos\u00ec il suo primo podio.\nGran Premio di Gran Bretagna.\nNico Rosberg mantiene il comando al via, seguito dalle due McLaren, Sebastian Vettel e Lewis Hamilton. Il britannico, gi\u00e0 nel corso del primo giro, al \"Loop\" passa il tedesco. All'uscita della curva \"Aintree\" Kimi R\u00e4ikk\u00f6nen esce dal tracciato, rientra in pista, ma perde il controllo della sua Ferrari, andando a sbattere contro le protezioni e rientrando nuovamente in pista. La sua vettura non pu\u00f2 essere evitata da Kamui Kobayashi, da Felipe Massa e da Max Chilton. Tutti e quattro restano incolumi. Non possono proseguire Kimi R\u00e4ikk\u00f6nen e Felipe Massa, mentre Max Chilton rientra ai box in regime di bandiera rossa (e semaforo rosso della pit-lane) e quindi viene penalizzato con un drive through. La direzione decide di sospendere la gara per consentire di rimettere a posto il \"guardrail\" danneggiato dalla vettura del finlandese.\nLa gara ricomincia dopo circa un'ora, con le vetture schierate in griglia sulla base della classifica al momento dell'interruzione. Gi\u00e0 al terzo giro Hamilton passa Magnussen, mentre Valtteri Bottas supera Daniil Kvjat e Daniel Ricciardo e si pone sesto. Un giro dopo Hamilton ha la meglio su Button, ponendosi in seconda posizione. Risale nel frattempo anche Fernando Alonso, che \u00e8 settimo, dopo aver superato sia Nico H\u00fclkenberg che Ricciardo.\nAl giro 11 iniziano i primi \"pit stop\" per i piloti di testa, con Sebastian Vettel. Le McLaren continuano a perdere posizioni: Bottas passa sia Magnussen che Button, ed \u00e8 terzo, mentre Alonso ha la meglio sul danese, e s'installa al quinto posto. Al giro 18 c'\u00e8 il cambio gomme per Rosberg che rientra secondo, alle spalle di Hamilton, che cambia solo al giro 25, restituendo la posizione di testa al compagno di scuderia. Un giro dopo \u00e8 il turno per Alonso che si trova a scontare anche 5 secondi di \"stop&amp;go\", per errato posizionamento sulla griglia al momento della prima partenza.\nIl duo della Mercedes comanda la gara, davanti a Valtteri Bottas, Jenson Button, Sebastian Vettel, Daniel Ricciardo e Fernando Alonso. Al ventinovesimo giro Rosberg \u00e8 costretto al ritiro per un guasto al cambio. Un giro dopo cambio gomme per Button, che scala quinto. Al giro 32 tocca invece a Bottas, che riparte terzo, dietro a Vettel.\nIl tedesco campione del mondo effettua la sua seconda sosta al giro 34: appena rientrato in pista viene passato da Alonso alla \"Copse\". I due danno vita a un lungo duello per la quinta posizione, che si conclude al giro 47, quando il pilota della Red Bull Racing passa il ferrarista alla \"Brooklands\". Negli ultimi giri Button recupera terreno su Ricciardo, ma senza riuscire a impensierirlo. Lewis Hamilton vince per la ventisettesima volta, come Jackie Stewart. Valtteri Bottas e Daniel Ricciardo completano il podio.\nGran Premio di Germania.\nNico Rosberg conserva la testa della gara al via, ma gi\u00e0 alla prima curva c'\u00e8 un contatto tra Felipe Massa e Kevin Magnussen: ha la peggio il brasiliano che si capotta, ed \u00e8 costretto al ritiro. La direzione di gara invia in pista la \"safety car\" che guida il gruppo per i primi due giri. Alla ripartenza Rosberg \u00e8 primo, seguito da Valtteri Bottas, Sebastian Vettel, Fernando Alonso, Nico H\u00fclkenberg, Jenson Button, Daniil Kvjat e Sergio P\u00e9rez. Il messicano, nel corso del terzo giro, passa il russo della Toro Rosso.\nKvjat tenta al giro nove di riprendersi la posizione, ma tocca la vettura del messicano, va in testacoda, e scende in classifica. Chi invece recupera diverse posizioni \u00e8 Lewis Hamilton, partito dal ventesimo posto. Il britannico si trova, al decimo passaggio, gi\u00e0 in zona punti. Al tredicesimo giro Hamilton sfrutta un attacco di Kimi R\u00e4ikk\u00f6nen su Daniel Ricciardo al tornante, e riesce a passare entrambi, scalando cos\u00ec in settima posizione. Fernando Alonso aveva gi\u00e0 effettuato, un giro prima il suo primo \"pit stop\". Al giro 14 tocca anche a H\u00fclkenberg e Vettel: i due mantengono il vantaggio sullo spagnolo.\nAl giro 15 c'\u00e8 il primo cambio gomme anche per i primi due della graduatoria Rosberg e Bottas. Dietro Vettel attacca R\u00e4ikk\u00f6nen con successo, imitato nello stesso istante anche da Alonso. Il finnico scende cos\u00ec in sesta piazza. La classifica vede al comando Rosberg, seguito da Lewis Hamilton (che non ha ancora effettuato soste), poi Valtteri Bottas, Vettel e Alonso. Al giro 19 Hamilton cede la posizione a Bottas, mentre Nico H\u00fclkenberg prende il sesto posto di Kimi R\u00e4ikk\u00f6nen. Quest'ultimo effettua il cambio gomme al giro 21, mentre al giro 29 \u00e8 il turno di Hamilton, che rientra ottavo in pista ma passa subito Daniel Ricciardo. L'inglese prosegue nella rimonta tentando di passare l'ex compagno Jenson Button: i due si toccano. Un giro la manovra riesce un giro dopo, con Hamilton che si scusa con Button per l'accaduto del giro precedente.\nAl trentatreesimo giro secondo \"pit stop\" per Alonso, imitato un giro dopo da Vettel. Il tedesco rientra davanti allo spagnolo che per\u00f2 passa subito. Al giro 37 tutti e due passano H\u00fclkenberg. Tra il giro 40 e il giro 42 effettuano la seconda sosta Bottas, Rosberg, e Hamilton. La gara \u00e8 ancora guidata cos\u00ec da Nico Rosberg, che sopravanza Valtteri Bottas, Fernando Alonso, Sebastian Vettel, Lewis Hamilton, Jenson Button, Daniel Ricciardo e Nico H\u00fclkenberg.\nVettel effettua il terzo \"pit stop\" al giro 45, monta gomme soft (il tedesco \u00e8 cos\u00ec passato da Hamilton). Poco dopo va a fuoco la vettura di Kvjat, mentre al giro 50 Adrian Sutil ferma la sua Sauber sul rettilineo dei box, dopo un testacoda: la direzione di gara decide di non inviare in pista la vettura di sicurezza. Al cinquantaquattresimo giro Ricciardo passa H\u00fclkenberg, e un giro dopo anche Alonso fa il suo terzo cambio gomme; ci\u00f2 consente ad Hamilton di scalare in terza posizione. Un giro dopo l'australiano della Red Bull Racing supera pure Button, ed \u00e8 quinto. Button cede una posizione ad Alonso che \u00e8 poi capace di passare anche Ricciardo e installarsi al quinto posto, dopo un lungo duello con l'australiano.\nNico Rosberg vince per la settima volta nel mondiale, davanti a Valtteri Bottas e Lewis Hamilton. La Williams, grazie a Bottas, conquista cos\u00ec il trecentesimo podio in una gara valida per il mondiale di Formula 1. Il primo fu ottenuto da Jacques Laffite, proprio in Germania, nel 1975.\nGran Premio d'Ungheria.\nNico Rosberg, partito dalla pole, tiene la prima posizione seguito subito dopo da Valtteri Bottas, Fernando Alonso e Sebastian Vettel. Il tedesco della Red Bull riesce per\u00f2 a superare nuovamente la Ferrari dello spagnolo, intanto, Hamilton, partito dal fondo per la rottura del motore in qualifica, al primo giro va in testacoda e danneggia lievemente l'ala anteriore della sua W05 Hybrid, ma riesce a ripartire e prosegue la gara fino a quando, nelle retrovie, Marcus Ericsson con la Caterham perde il controllo della vettura in uscita della curva 3, innescando un effetto pendolo e finendo a sbattere violentemente contro le barriere.\nCi\u00f2 causa la neutralizzazione della gara da parte della \"safety car\", che induce una serie di \"pit stop\": rientrano subito diversi piloti, fra cui Daniel Ricciardo, Felipe Massa, Jean-\u00c9ric Vergne, Nico H\u00fclkenberg, Hamilton e Kimi R\u00e4ikk\u00f6nen: tutti che montano le \"soft\"; un giro dopo anche Rosberg, Vettel, Bottas e Alonso optano per la mescola morbida mentre Jenson Button e Magnussen rimangono in pista con le gomme intermedie. All'undicesimo giro, ancora con regime di \"safety car\", va a muro anche Romain Grosjean: ci\u00f2 costringe la vettura di sicurezza a rimanere in pista per altri due giri. Alla ripartenza Ricciardo conduce, davanti a Button, Massa, Rosberg, Magnussen, Vergne, Vettel e Alonso. L'australiano viene per\u00f2 passato subito da Button. La gara dell'inglese \u00e8 per\u00f2 penalizzata dal mancato ritorno della pioggia, visto che le McLaren hanno optato per gomme intermedie, senza effettuare nessun cambio degli pneumatici. Al giro 16 \u00e8 costretto a montare anch'egli gomme da asciutto.\nDa centro gruppo Vergne ed Alonso incominciano a recuperare diverse posizioni, tanto da arrivare dietro a Massa, in quel momento al secondo posto. Nelle retrovie c'\u00e8 un contatto tra Pastor Maldonado e Jules Bianchi, che devono fermarsi entrambi ai box per effettuare delle riparazioni.\nAl ventesimo giro comanda Ricciardo davanti a Massa e Alonso, dopo i tre, un gruppetto formato da Vergne che tiene dietro Rosberg, Vettel ed Hamilton che, sfruttando la \"safety car\" e la sua peculiare velocit\u00e0 sul tracciato ungherese, \u00e8 risalito al settimo posto.\nAl ventitreesimo giro Sergio P\u00e9rez tocca l'erba sintetica bagnata in uscita dall'ultima curva e finisce contro il muro del traguardo: ci\u00f2 necessita un secondo intervento della \"safety car\", che innesca un altro giro di \"pit stop\". Essendosi fermati Ricciardo e Massa, adesso Alonso \u00e8 in testa al Gran Premio. Seguono Vergne, Rosberg, Vettel e Hamilton. R\u00e4ikk\u00f6nen \u00e8 nono, mentre Ricciardo e Massa sono usciti in sesta e settima posizione.\nAlla ripresa Alonso guadagna terreno su Vergne che riesce ancora a tenere dietro tutto il gruppo degli inseguitori. Poco dopo Vettel commette lo stesso errore di P\u00e9rez, ma il tedesco riesce ad evitare il muro per pochi centimetri e riparte, seppur parecchio attardato dalla testa della gara.\nRientra quindi ai box Rosberg (al giro 33) e Hamilton riesce a superare Vergne alla curva 4. Il francese, ormai in crisi con le gomme, rientra per effettuare la sosta. Al giro 38 Alonso effettua un nuovo cambio degli pneumatici: va in testa Ricciardo, che comanda la gara fino al suo cambio gomme, al giro 55.\nAlonso torna cos\u00ec primo, ma deve guardarsi dal ritorno delle Mercedes di Hamilton e Rosberg, che per\u00f2 si ferma per effettuare un'ultima sosta. A dieci giri dalla fine Alonso resiste ad Hamilton mentre Ricciardo recupera velocemente, quando al sessantacinquesimo passaggio riesce ad avere la meglio su Hamilton e, con gomme meno usurate, due giri dopo supera anche la Ferrari di Alonso andando a prendersi la sua seconda vittoria in carriera. Secondo termina Alonso, che nel finale riesce a difendersi dalle due Mercedes con Hamilton che chiude terzo difendendosi dagli attacchi di Rosberg, quarto.\nGran Premio del Belgio.\nAl momento della partenza per il giro di formazione la Ferrari di Fernando Alonso resta sui cavalletti per un problema tecnico. Lo spagnolo \u00e8 comunque capace di ripartire e riprende la sua posizione in griglia. Al via della gara Nico Rosberg \u00e8 passato sia da Lewis Hamilton, che da Sebastian Vettel, con quest'ultimo che porta un attacco, senza successo, su Hamilton, gi\u00e0 nel corso del primo giro.\nDietro, la classifica vede Fernando Alonso, Daniel Ricciardo, Valtteri Bottas, Kimi R\u00e4ikk\u00f6nen, Kevin Magnussen, Felipe Massa e Jenson Button. Nel corso del secondo giro Rosberg passa Vettel e attacca Hamilton al termine del rettifilo del \"Kemmel\": la vettura del tedesco tocca la gomma posteriore sinistra dell'inglese, forandola. Hamilton \u00e8 costretto al box, retrocedendo in fondo alla classifica, mentre Rosberg prosegue al comando con il musetto danneggiato.\nUn giro dopo Alonso \u00e8 superato da Ricciardo, che due giri dopo, approfittando di un errore di Vettel, passa al secondo posto. Al settimo giro Fernando Alonso cede ancora una posizione a Bottas, ora quarto. All'ottavo passaggio Rosberg va ai box, assieme a R\u00e4ikk\u00f6nen: il pilota della Ferrari scatta in pista prima del tedesco. I due sono ora settimo e decimo. Al decimo giro c'\u00e8 il pit stop anche per Vettel, seguito, due giri dopo, anche da Alonso (che sconta 5 secondi di penalizzazione prima del cambio gomme per il problema alla partenza) e Bottas.\nLa gara vede ora prima Daniel Ricciardo, che comanda su Kimi R\u00e4ikk\u00f6nen, poi Sebastian Vettel, Nico Rosberg, Valtteri Bottas, Kevin Magnussen e Fernando Alonso. Rosberg, al giro 15, attacca Vettel al \"Bus Stop\", ma senza successo: il pilota della Mercedes viene passato invece da Bottas al giro 17.\nAl giro 19 nuovo pit stop per Nico Rosberg, seguito, nei giri seguenti anche da R\u00e4ikk\u00f6nen e Vettel. Al giro 22 Rosberg passa Button per il sesto posto, ma viene subito nuovamente passato dal britannico; il tedesco si rif\u00e0 dopo poco. Al ventiquattresimo giro Rosberg conquista ancora una posizione, passando Alonso.\nTra il venticinquesimo e ventottesimo passaggio effettuano il secondo cambio egli pneumatici anche Alonso, Bottas e Ricciardo. La classifica \u00e8 sempre guidata da Daniel Ricciardo, seguito da Nico Rosberg, Kimi R\u00e4ikk\u00f6nen, Sebastian Vettel, Valtteri Bottas, le due McLaren e Alonso. Bottas passa Vettel al \"Les Combes\" al giro 30, mentre Rosberg, al giro 34, effettua un terzo pit stop, per cercare di riprendere Ricciardo. Anche Vettel effettua ancora un cambio gomme.\nIl tedesco della Mercedes, sceso in quarta posizione, passa sia Bottas che R\u00e4ikk\u00f6nen in un breve tempo, tornando secondo. Vettel, invece, \u00e8 sceso all'ottavo posto. Al trentanovesimo giro Bottas ha la meglio su R\u00e4ikk\u00f6nen.\nNei giri finali Ricciardo resiste senza difficolt\u00e0 al ritorno di Rosberg, mentre s'accende la lotta per il quinto posto tra Magnussen, Alonso, Button e Vettel. Al giro 42 Magnussen chiude sull'erba Alonso, ne approfitta Vettel, che si ritrova quinto. Alonso tenta ancora di forzare il danese della McLaren, ma senza successo.\nDaniel Ricciardo vince il suo terzo Gran Premio della stagione, il secondo consecutivo. Nico Rosberg e Valtteri Bottas completano il podio.\nGran Premio d'Italia.\nAllo spegnimento del semaforo la partenza del \"poleman\" Lewis Hamilton non \u00e8 felice: il britannico, vittima di un problema elettronico risolto dopo pochi attimi, \u00e8 passato sia da Nico Rosberg che da Kevin Magnussen e Felipe Massa. Seguono poi Sebastian Vettel, Jenson Button, Fernando Alonso e le due Force India.\nAl quinto giro Magnussen \u00e8 passato, in successione, prima da Massa poi da Hamilton, retrocedendo cos\u00ec in quarta posizione. Al nono giro Rosberg arriva lungo alla prima variante, mantenendo per\u00f2 il comando della corsa. Un giro dopo Hamilton, sempre alla prima variante, passa anche Massa e si porta al secondo posto. Nelle retrovie si fa largo l'altro pilota della Williams, Valtteri Bottas, che scala la classifica fino al quinto posto, al giro 18. Dietro ancora Jenson Button, seguito da Fernando Alonso. Vettel, invece ha effettuato il suo primo \"pit stop\".\nAl giro 21 Bottas ha la meglio anche su Magnussen: un giro dopo quest'ultimo effettua il suo cambio gomme, cos\u00ec come Alonso. Ancora un giro ed \u00e8 il turno di Button: l'inglese rientra in pista davanti al ferrarista. Il \"pit stop\" del duo di testa non altera la graduatoria.\nAl ventinovesimo passaggio Rosberg va ancora lungo alla prima variante, ed \u00e8 passato da Lewis Hamilton, che cos\u00ec prende il controllo della gara. A seguire il duo della Mercedes \u00e8 Massa, che precede Daniil Kvjat (che non ha ancora cambiato gli pneumatici) poi Sebastian Vettel, che dopo la girandola delle soste, precede Magnussen. Al settimo posto c'\u00e8 Bottas, che precede Sergio P\u00e9rez. Nello stesso giro Alonso si ritira per un problema al motore elettrico.\nBottas e Magnussen danno vita a un bel duello; la difesa per\u00f2 del danese \u00e8 penalizzata con 5 secondi da scontare in un eventuale nuovo \"pit stop\", o che verr\u00e0 sommata al tempo totale di gara. Bottas ha la meglio al 37\u00ba passaggio: tre giri dopo il finlandese passa anche Vettel, e si pone in quarta posizione. Un'altra battaglia si accende tra P\u00e9rez e Button per l'ottavo posto, col messicano che resiste all'attacco del pilota della McLaren.\nLe posizioni di testa rimangono congelate nella parte finale della gara, mentre Daniel Ricciardo \u00e8 autore di una rimonta che lo porta al quinto posto, dopo aver passato il compagno di team, Vettel, al giro 47, con un sorpasso alla \"variante della Roggia\".\nLewis Hamilton vince per la ventottesima volta, davanti a Nico Rosberg e Felipe Massa, a podio per la prima volta dal Gran Premio di Spagna 2013.\nGran Premio di Singapore.\nSulla Mercedes di Nico Rosberg, prima del via, si manifestano dei problemi tecnici al volante, tanto che il tedesco non pu\u00f2 prendere parte al giro di formazione, ed \u00e8 costretto a partire dai box. Nel corso del giro di formazione Kamui Kobayashi \u00e8 costretto al ritiro.\nLewis Hamilton mantiene il comando della gara al via, seguito da Fernando Alonso, che per\u00f2 taglia la prima chicane ed \u00e8 costretto a cedere una posizione a Sebastian Vettel. Al quarto posto si posiziona Daniel Ricciardo, seguito da Kimi R\u00e4ikk\u00f6nen, Felipe Massa, Jenson Button, Valtteri Bottas e Kevin Magnussen.\nHamilton conduce con buon margine la gara, che non vede grandi cambiamenti di classifica, fino ai primi \"pit stop\", che iniziano al nono giro. Al giro 11 tocca a Massa, mentre al dodicesimo passaggio \u00e8 il turno dei due finlandesi R\u00e4ikk\u00f6nen e Bottas, seguiti, il giro dopo da Alonso e dalle due Red Bull. Dopo il cambio gomme Massa ha guadagnato una posizione a R\u00e4ikk\u00f6nen. Hamilton effettua il suo cambio gomme al giro 14, mentre Rosberg \u00e8 costretto al ritiro, vista l'impossibilit\u00e0 di corretto funzionamento del volante. Un giro dopo tocca il cambio gomme anche a Button, che si trova ora sopravanzato da Valtteri Bottas.\nDal giro 23 inizia la seconda fase di cambi gomma: il primo ai box \u00e8 Felipe Massa. Fernando Alonso, in rimonta su Vettel, anticipa al venticinquesimo giro il cambio gomme. Il tedesco cambia per la seconda volta gli pneumatici nel giro seguente, ma rientra in pista dietro allo spagnolo. Tra il giro 27 e il 28 tocca sia a Hamilton che a Ricciardo. La graduatoria vede sempre al comando Lewis Hamilton, ora davanti ad Alonso, Vettel, Ricciardo, Button (che non ha cambiato), poi Massa e R\u00e4ikk\u00f6nen.\nAl trentesimo giro, dopo un contatto con Adrian Sutil, Sergio P\u00e9rez danneggia l'ala anteriore, che cede, riempiendo il tracciato di detriti: la direzione di gara invia in pista la \"safety car\". le due Ferrari e Bottas vanno ai box: Alonso scala quarto, mentre Kimi R\u00e4ikk\u00f6nen \u00e8 ottavo, dietro a Button e Bottas.\nLa gara riparte al giro 38 e Lewis Hamilton \u00e8 subito capace di creare un forte margine sugli inseguitori. Il britannico, che deve effettuare ancora una sosta, cerca di incrementare il margine il pi\u00f9 possibile, nel tentativo di riuscire a mantenere il comando della gara. Hamilton si ferma per il cambio gomme al giro 52, e rientra in pista dietro a Vettel, ma davanti a Ricciardo e Alonso.\nLewis Hamilton, dopo poco pi\u00f9 di un giro, passa Vettel e si riporta al comando. Negli ultimi giri Jean-\u00c9ric Vergne \u00e8 autore di una bella rimonta: quattordicesimo al giro 45, scala di posizione in posizione, entrando in zona punti al giro 53. Passa poi Nico H\u00fclkenberg, a due giri dal termine, poi infila, nello stesso giro sia Kimi R\u00e4ikk\u00f6nen che Valtteri Bottas, chiudendo sesto.\nLa gara termina con un giro di anticipo, poco dopo le due ore di gara. Hamilton vince per la ventinovesima volta nel mondiale, portandosi in testa al campionato mondiale. Il podio \u00e8 completato dal duo della Red Bull.\nGran Premio del Giappone.\nLa gara parte dietro alla \"safety car\" a causa della forte pioggia che si \u00e8 abbattuta sul tracciato. Nel corso del primo giro, ancora dietro alla vettura di sicurezza, Marcus Ericsson va in testacoda. La direzione di gara decide di esporre la bandiera rossa, interrompendo cos\u00ec la gara. Le vetture rientrano nella \"pit lane\", e non si posizionano sulla griglia di partenza.\nDopo circa una ventina di minuti d'attesa la gara riprende, sempre in regime di vettura di sicurezza. Fernando Alonso si ritira per un problema elettrico. La gara riprende nella sua valenza agonistica al decimo giro: in testa c'\u00e8 il duo della Mercedes, seguito da quello della Williams, poi Daniel Ricciardo e i due piloti della McLaren.\nMolti piloti optano subito per il cambio gomme, montando gomme da bagnato intermedio. Al tredicesimo giro vanno al cambio gomme Felipe Massa e Sebastian Vettel: entrambi rientrano davanti a Ricciardo, che aveva cambiato le gomme due giri prima. Tra il quattordicesimo e quindicesimo giro vanno al cambio gomme prima Nico Rosberg poi Lewis Hamilton la classifica resta invariata, col tedesco davanti al britannico. Jenson Button \u00e8 scalato in terza posizione, seguito dalle due Williams e dalle due Red Bull Racing. Le due vetture angloaustriache passano, nei giri seguenti, le due Williams, con Vettel quarto e Ricciardo quinto.\nLewis Hamilton inizia ad avvicinarsi al compagno di scuderia, fallendo il sorpasso in un paio di occasioni. Al ventinovesimo giro l'inglese ha la meglio sul tedesco, con uno spettacolare sorpasso all'esterno alla prima curva. Nello stesso giro anche Ricciardo sopravanza Vettel per il quarto posto, grazie a una sosta del tedesco.\nRosberg lamenta problemi di sovrasterzo, ci\u00f2 fa avvicinare anche Button. L'inglese della McLaren \u00e8 per\u00f2 penalizzato al cambio gomme del trentunesimo giro; ci\u00f2 permette a Ricciardo e Vettel di scavalcarlo in classifica.\nTra il trentatreesimo e trentaseiesimo giro vanno al secondo cambio delle gomme i primi tre della graduatoria: ora, dietro al duo della Mercedes, si trova Sebastian Vettel, che precede Jenson Button e Daniel Ricciardo. L'australiano attacca ripetutamente Button, che si difende sino al giro 42. Dietro Nico H\u00fclkenberg sfrutta i cambi gomme della Williams, e si piazza al sesto posto.\nAl giro 43 esce di pista Adrian Sutil alla curva \"Dunlop\". Dopo poco giunge sul luogo anche Jules Bianchi che, uscendo di tracciato, colpisce il trattore che stava spostando la vettura di Sutil. Il francese \u00e8 in gravi condizioni, entra in pista l'ambulanza. La direzione di gara espone, al giro 46 la bandiera rossa. La classifica \u00e8 stilata sulla base della classifica al giro 44.\nLewis Hamilton vince per la trentesima volta nel mondiale, precedendo Nico Rosberg e Sebastian Vettel. La Ferrari interrompe una striscia record di 81 arrivi a punti consecutivi, iniziata nel Gran Premio di Germania 2010.\nJules Bianchi \u00e8 trasportato d'urgenza al reparto di terapia intensiva dell'ospedale di Yokkaichi, ove subisce due interventi per ridurre un ematoma al cervello, dovuto all'impatto contro l'automezzo usato dai commissari.\nGran Premio di Russia.\nAlla partenza Nico Rosberg cerca di passare Lewis Hamilton: il tedesco per\u00f2 rovina le gomme ed \u00e8 costretto subito a fermarsi ai box per sostituire gli pneumatici. Oltre al pilota della Mercedes va subito ai box anche Felipe Massa. I due retrocedono nelle ultime posizioni in classifica.\nDietro a Hamilton si pone Valtteri Bottas, seguito da Jenson Button, Fernando Alonso, Jean-\u00c9ric Vergne, Kevin Magnussen e le due Red Bull. Vergne perde subito tre posizioni, mentre sia Rosberg che Massa iniziano con una poderosa rimonta.\nAl dodicesimo passaggio Daniel Ricciardo \u00e8 il primo dei piloti di testa ad effettuare il cambio gomme. Al ventesimo giro Rosberg \u00e8 gi\u00e0 in zona punti, mentre due giri dopo Button effettua il suo \"pit stop\", rientrando in gara al non posto. La rimonta di Rosberg prosegue costante: al giro 24 il tedesco \u00e8 gi\u00e0 settimo. Nello stesso giro va al cambio gomme Vergne.\nAl giro 26 e al giro 27, in successione, cambiano le gomme Fernando Alonso e Valtteri Bottas. Nel box della Scuderia Ferrari vi sono dei problemi col fissaggio di una ruota, tanto che lo spagnolo perde circa cinque secondi. Bottas rientra dietro a Vettel. Anche Lewis Hamilton cambia gli pneumatici, ma mantiene con comodo vantaggio la prima posizione.\nOra la classifica vede, dietro al britannico, Sebastian Vettel, seguito da Bottas, Rosberg, Button, Magnussen e Alonso. Felipe Massa, che era risalito in zona punti, effettua una seconda sosta al giro 28, retrocedendo in quattordicesima posizione.\nAl giro 31 \u00e8 il turno per Vettel di cambiare gli pneumatici. Il tedesco rientra quarto. Nello stesso giro Nico Rosberg passa Valtteri Bottas, e conquista il secondo posto.\nLa classifica, nelle prime posizioni, resta congelata fino al termine, con Rosberg che non effettua nessuna seconda sosta per cambiare ancora le gomme. Lewis Hamilton conquista la sua trentunesima vittoria: la Mercedes AMG F1, in forza di questi risultati diventa campione del mondo tra i costruttori per la prima volta, quattordicesimo della storia e primo team tedesco. Valtteri Bottas conquista il suo primo giro veloce in F1\nGran Premio degli Stati Uniti d'America.\nNico Rosberg, partito dalla \"pole position\", mantiene il comando della gara, precedendo Lewis Hamilton. Felipe Massa prende la terza posizione, davanti a Valtteri Bottas, mentre Fernando Alonso \u00e8 quinto, riuscendo a passare Daniel Ricciardo. Nel corso del primo giro Sergio P\u00e9rez tampona Kimi R\u00e4ikk\u00f6nen e colpisce la vettura di Adrian Sutil. Sutil e P\u00e9rez sono costretti al ritiro e la direzione di corsa dispone l'invio in pista della \"safety car\" per consentire ai commissari di pulire il tracciato dai detriti.\nAl quinto giro la gara riprende e Daniel Ricciardo passa Alonso per la quinta posizione. Viene inflitta una penalit\u00e0 di cinque secondi a Pastor Maldonado, Esteban Guti\u00e9rrez e Jean-\u00c9ric Vergne per eccessiva velocit\u00e0 in regime di \"safety car\".\nAl giro 15 vanno al cambio gomme Massa e Ricciardo, seguiti dopo un giro da Rosberg e Bottas. Il finlandese, al rientro in pista, \u00e8 passato da Ricciardo. Al diciassettesimo giro cambiano le gomme anche Lewis Hamilton e Fernando Alonso. Nico Rosberg riprende cos\u00ec il comando del gran premio. Alonso, un giro dopo, passa Sebastian Vettel, ponendosi nono.\nAl ventiquattresimo giro Hamilton passa Rosberg, diventando cos\u00ec il nuovo leader della gara. Nello stesso giro Alonso recupera ancora una posizione, scavalcando Jenson Button. Due giri ancora e lo spagnolo supera anche l'altro pilota della McLaren, Kevin Magnussen, tornando in sesta piazza.\nDopo poco inizia la seconda tornata dei cambi gomme: al giro 33 Daniel Ricciardo sfrutta una piccola indecisione durante il cambio gomme di Felipe Massa per porsi in terza posizione. Le altre posizioni rimangono congelate, con Lewis Hamilton sempre al comando della corsa, davanti al compagno di scuderia Nico Rosberg. Il tedesco cerca di avvicinarsi al britannico, ma senza successo. Intanto Maldonado \u00e8 ancora penalizzato per l'eccessiva velocit\u00e0 nella corsia dei box.\nAl giro 43 va al secondo cambio gomme Kimi R\u00e4ikk\u00f6nen, seguito pochi giri dopo da Fernando Alonso: lo spagnolo rientra in gara settimo, dietro a Vettel, ma riesce presto a recuperare la sesta posizione.\nNegli ultimi giri le posizioni di testa non mutano, mentre nelle retrovie prima si fa largo Vergne che sale fino all'ottavo posto, dopo un bel sorpasso su Romain Grosjean, poi recupera Vettel, che dalla settima posizione opta per un cambio gomme finale, con cui dal 14\u00ba posto rimonta fino a riconquistare la settima piazza.\nLewis Hamilton vince per la trentaduesima volta, diventando cos\u00ec il pilota britannico col maggior numero di successi nel mondiale di Formula 1. \nGran Premio del Brasile.\nAl termine della sessione di qualifiche, ottenuta la pole position, Nico Rosberg si \u00e8 assicurato con una gara di anticipo il primo Trofeo Pole FIA.\nAlla partenza Nico Rosberg tiene la testa della corsa, precedendo il compagno di squadra Hamilton, i due piloti della Williams Massa e Bottas e i due della McLaren, Button e Magnussen. La maggioranza dei piloti, partiti con gomme \"soft\", effettua il primo pit stop tra il quinto e l'ottavo giro. Fanno eccezione Nico H\u00fclkenberg, Daniil Kvjat, Romain Grosjean e Adrian Sutil che, partiti con gli pneumatici a mescola media, si inseriscono nelle prime posizioni. Il pilota tedesco della Force India prende il comando della corsa per qualche giro, venendo poi sopravanzato da Rosberg al quattordicesimo passaggio.\nQuando anche i piloti partiti con le gomme medie si fermano ai box, l'ordine ritorna quello successivo alla partenza. Rosberg mantiene un piccolo margine sul compagno di squadra, mentre Massa, che deve scontare cinque secondi di stop &amp; go per aver superato il limite di velocit\u00e0 nella corsia box, precede Valtteri Bottas, tallonato da Button. In settima posizione Alonso \u00e8 messo sotto pressione dai piloti della Red Bull.\nAl ventiquattresimo giro Massa si ferma per la seconda volta, scontando la sua penalit\u00e0. Nella tornata seguente si ferma Rosberg. Lewis Hamilton fa segnare il giro pi\u00f9 veloce, ma nel giro successivo commette un errore, uscendo di pista e compromettendo il suo tentativo di sorpasso ai danni del compagno di squadra. Bottas perde molto tempo nella sua sosta, durante la quale i meccanici controllano la tenuta delle cinture di sicurezza: il pilota della Williams rientra in pista alle spalle di Kevin Magnussen e delle due Red Bull. Massa, nonostante la penalit\u00e0, riesce a mantenere la terza posizione su Button, mentre Sebastian Vettel, avendo anticipato la sosta, passa davanti ad Alonso e Magnussen.\nHamilton riduce progressivamente il distacco da Rosberg, che era cresciuto a circa sette secondi. Kimi R\u00e4ikk\u00f6nen, che ha impostato la gara su una tattica a due soste contro le tre del resto del gruppo, risale fino alla terza posizione prima del suo secondo ed ultimo stop, effettuato al trentaquattresimo passaggio. Il cambio gomme del finlandese \u00e8 rallentato da un problema con il carrello che solleva la vettura all'anteriore e Kimi R\u00e4ikk\u00f6nen torna in pista in tredicesima posizione. Poco pi\u00f9 tardi Daniel Ricciardo, in ottava posizione, si ritira per il cedimento della sospensione anteriore.\nAl quarantanovesimo passaggio Nico Rosberg effettua la sua ultima sosta. Hamilton lo imita due tornate pi\u00f9 tardi, rientrando in pista a poca distanza dal compagno di squadra. Il pilota britannico riduce il distacco a meno di un secondo, ma nonostante la possibilit\u00e0 di usare il DRS non riesce a portare dei veri e propri attacchi. Nel frattempo si ferma anche Massa, che sbaglia piazzola fermandosi a quella della McLaren in attesa di Button. L'errore non compromette la corsa del brasiliano, che aveva guadagnato un buon margine su Button.\nAl cinquantaquattresimo giro la maggioranza dei piloti di testa ha effettuato tutte le soste previste. Fanno eccezione H\u00fclkenberg e Kimi R\u00e4ikk\u00f6nen, inseritisi in quarta e quinta posizione. Il pilota della Force India deve, per\u00f2, effettuare un'ultima sosta per montare le gomme morbide, mentre il pilota finlandese pu\u00f2 arrivare a fine gara. Al sessantesimo passaggio Nico H\u00fclkenberg si ferma, tornando in pista in nona posizione, mentre R\u00e4ikk\u00f6nen viene superato da Jenson Button e Vettel. Nei giri finali il pilota finlandese viene attaccato anche dal compagno di squadra Alonso, che lo sorpassa dopo alcuni tentativi infruttuosi.\nNelle fasi conclusive H\u00fclkenberg sopravanza Magnussen per l'ottavo posto, mentre Rosberg riesce a tenere dietro il compagno di squadra, conquistando la quinta vittoria stagionale e riducendo il suo distacco in classifica a diciassette punti. Massa completa il podio davanti al suo pubblico, precedendo Button, Vettel, Alonso, R\u00e4ikk\u00f6nen, H\u00fclkenberg, Magnussen e Bottas, che nelle ultime tornate resiste al rimontante Kvjat.\nGran Premio di Abu Dhabi.\nLewis Hamilton prende subito il comando della gara, seguito da Nico Rosberg. Dietro al duo della Mercedes si portano Felipe Massa, Jenson Button, poi le due Ferrari, Daniil Kvjat e Valtteri Bottas.\nAlonso e R\u00e4ikk\u00f6nen sono costretti gi\u00e0 tra il quinto e sesto giro a cambiare gli pneumatici, cosa che li allontana dalle posizioni di vertice per tutta la gara. Al sesto passaggio anche Jenson Button \u00e8 costretto ai box. I due battistrada, Hamilton e Rosberg, effettuano il loro primo cambio gomme al 10\u00ba e 11\u00ba giro. Felipe Massa si trova, per due giri, in testa, fino a quando, anche lui, va al cambio gomme. La classifica non \u00e8 variata: dietro al duo della Mercedes, c'\u00e8 Massa, seguito da Daniel Ricciardo, che non ha ancora effettuato la prima sosta, poi Bottas, Magnussen, Vettel e Button. Si crea un piccolo trenino alle spalle di Magnussen, che coinvolge, oltre a Vettel e Button anche Alonso. Il danese va al cambio gomme al giro 21.\nAl ventiquattresimo giro Valtteri Bottas supera Ricciardo e si pone quinto; Nico Rosberg lamenta una perdita di potenza della sua monoposto ed \u00e8 passato da Massa. Al ventottesimo passaggio Ricciardo effettua il suo primo \"pit stop\". L'australiano entra in pista dietro alle due Force India, ma recupera velocemente la quinta posizione.\nAl giro 32 Hamilton effettua il suo secondo cambio gomme: rientrando in pista riesce subito a sopravanzare il suo compagno di scuderia, e a installarsi al secondo posto, dietro a Felipe Massa. I problemi tecnici del pilota tedesco proseguono, tanto che perde costantemente posizioni. Al giro 33 Rosberg \u00e8 passato anche da Bottas, prima di effettuare il suo secondo cambio degli pneumatici due giri dopo: rientra in gara settimo. Al giro 36 \u00e8 il turno del cambio gomme di Bottas: Ricciardo scala cos\u00ec terzo.\nMassa riesce a costruire un vantaggio di circa 15 secondi su Hamilton. Il brasiliano cambia le gomme al giro 41: rientra in pista secondo, con un distacco di circa dieci secondi dal pilota della Mercedes. Massa tenta di avvicinarsi all'inglese, negli ultimi giri, senza per\u00f2 riuscire a impensierirlo per la vittoria. Al quarantasettesimo passaggio anche Ricciardo effettua il suo secondo \"pit stop\": rientra in pista quarto, davanti a Button, ma dietro a Bottas.\nLa classifica rimane congelata negli ultimi giri, con Rosberg che lentamente esce anche dalla zona dei punti. Lewis Hamilton vince per la trentatreesima volta nel mondiale, conquistando cos\u00ec il suo secondo titolo piloti. La Mercedes ottiene la sedicesima vittoria stagionale e il trentunesimo podio, nuovi record per un costruttore in una singola stagione.\nClassifiche.\nClassifica piloti.\n\u00a0* \u2013 Indica i piloti ritirati ma ugualmente classificati avendo coperto, come previsto dal regolamento, almeno il 90% della distanza di gara.\nClassifica costruttori.\n\u00a0* \u2013 Indica i piloti ritirati ma ugualmente classificati avendo coperto, come previsto dal regolamento, almeno il 90% della distanza di gara.\nTrofeo Pole FIA.\nIl Trofeo Pole FIA \u00e8 assegnato al pilota che nella stagione ottiene il pi\u00f9 alto numero di \"pole position\". In caso che due, o pi\u00f9, piloti ottengano lo stesso numero di partenze al palo, la discriminante della classifica sar\u00e0 il numero di secondi posti in qualifica. Non viene comunque assegnato nessun punto supplementare, per la classifica piloti, a chi ottiene la \"pole position\".\nLa prima edizione del Trofeo viene vinta da Nico Rosberg, con 11 \"pole position\", il quale precede Lewis Hamilton e Felipe Massa, gli unici altri piloti ad avere realizzato durante la stagione delle partenze al palo."}
{"id": "4747710", "revid": "481666", "url": "https://it.wikipedia.org/wiki?curid=4747710", "title": "Il Padrino - Parte II", "text": ""}
{"id": "4747711", "revid": "599013", "url": "https://it.wikipedia.org/wiki?curid=4747711", "title": "Louis Campbell", "text": ""}
{"id": "4747712", "revid": "481666", "url": "https://it.wikipedia.org/wiki?curid=4747712", "title": "Balordi e Co. - Societ\u00e0 per losche azioni capitale interamente rubato $1.000.000", "text": ""}
{"id": "4747722", "revid": "110157", "url": "https://it.wikipedia.org/wiki?curid=4747722", "title": "Serie A2 2013-2014 (hockey su pista)", "text": "Il campionato di Serie A2 2013-2014 di Hockey su pista, iniziato il 26 ottobre 2013, si concluse con l'ultima giornata di regular season in programma il 12 aprile 2014 e vide la promozione Serie A1 del Centrosport Valdagno.\nNon fu prevista una post-season (niente playoff n\u00e9 playout) e nemmeno retrocessioni in Serie B.\nAnche per la stagione 2013/14 le formazioni iscritte furono in numero dispari, ovvero undici. Le neopromosse in Serie A1 SPV Viareggio e Hockey Correggio furono infatti sostituite soltanto dall'Hockey Thiene, unica retrocessa dalla A1, giacch\u00e9 la Pattinomania Matera venne ripescata nella massima divisione per supplire alla rinuncia dell'Hockey Novara ad iscriversi a qualsiasi campionato. In virt\u00f9 di questa defezione, a cascata venne ripescato in A2 l'Amatori Modena, unica formazione retrocessa in Serie B al termine della stagione 2012/13. Inoltre, solo una delle due squadre promosse al termine della stagione 2012/13 di Serie B si iscrisse al torneo, ovvero l'Hockey Club Castiglione. La squadra B dell'Hockey Club Forte dei Marmi invece rinunci\u00f2 all'iscrizione (pur avendone diritto) preferendo continuare l'attivit\u00e0 nel campionato di Serie B.\nStagione regolare.\nNella stagione regolare le squadre partecipanti si affrontarono in un girone unico all'italiana con partite di andata e ritorno.\nVerdetti.\n Promosso in Serie A1: ."}
{"id": "4747728", "revid": "110157", "url": "https://it.wikipedia.org/wiki?curid=4747728", "title": "Carcano (Albavilla)", "text": "Carcano (\"Carchen\" in dialetto brianzolo, : ) \u00e8 una frazione geografica del comune italiano di Albavilla posta a sudest del centro abitato verso Alserio e sulle rive del lago omonimo.\nStoria.\nCarcano, il cui nome si deve probabilmente a un duca longobardo, fu un antico comune del Milanese.\nFu teatro di una storica battaglia contro Federico Barbarossa.\nRegistrato agli atti del 1751 insieme alla cascina di \"Corogna\" come un villaggio di 205 abitanti incluso nella Pieve di Incino, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 307 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 307 abitanti. Nel 1809 il municipio si allarg\u00f2 su risultanza di un regio decreto di Napoleone che gli annesse sia Alserio che Parravicino, ma entrambi questi provvedimenti furono poi annullati dagli austriaci al loro ritorno. Nel 1853 risult\u00f2 essere popolato da 471 anime, salite a 517 nel 1871. Il censimento del 1921 registr\u00f2 523 residenti, ma nel 1928 il regime fascista decise la definitiva soppressione del municipio aggregandolo ad Albavilla."}
{"id": "4747734", "revid": "287204", "url": "https://it.wikipedia.org/wiki?curid=4747734", "title": "Giovanni Mazzoni (disambigua)", "text": ""}
{"id": "4747748", "revid": "110157", "url": "https://it.wikipedia.org/wiki?curid=4747748", "title": "Cassano (Albese con Cassano)", "text": "Cassano \u00e8 una frazione geografica del comune italiano di Albese con Cassano posta ad ovest del centro abitato, verso Tavernerio.\nStoria.\nCassano fu un antico comune del Milanese creato il 7 agosto 1469 per secessione da Albesio.\nRegistrato agli atti del 1751 insieme al cascinaggio di \"Sirtolo\", nel 1786 coi suoi 259 abitanti entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 341 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 274 abitanti. Il 4 novembre 1809 il municipio fu soppresso su risultanza di un regio decreto di Napoleone che lo riun\u00ec ad Albese, per poi confluire entrambi in Villalbese nel 1812, ma il Comune di Cassano fu restaurato il 12 febbraio 1816 dagli austriaci dopo il loro ritorno. Nel 1853 risult\u00f2 essere popolato da 461 anime scese a 435 nel 1871, mentre nel frattempo il governo aveva cambiato il nome della localit\u00e0 in Cassano Albese. Il censimento del 1921 registr\u00f2 468 residenti, ma il 10 agosto 1928 il regime fascista decise la definitiva soppressione del municipio riaggregandolo ad Albese con Cassano."}
{"id": "4747762", "revid": "599013", "url": "https://it.wikipedia.org/wiki?curid=4747762", "title": "Abdelkrim Jinani", "text": "Carriera.\nClub.\nCresciuto nelle societ\u00e0 di Casablanca, milita nelle file del Rajad tra il 1995 e il 1997, vincendo due campionati nazionali, una coppa del Marocco e la CAF Champions League del 1997. Nel 1997 viene acquistato dal Rennes per la cifra di 7,5 milioni di franchi, firmando un contratto quinquennale. Gioca pochi incontri di Ligue 1 prima di passare al Laval, in seconda divisione. In seguito si trasferisce in Cina prima di andare a giocare in Svizzera tra il 1998 e il 2000."}
{"id": "4747766", "revid": "767487", "url": "https://it.wikipedia.org/wiki?curid=4747766", "title": "George Allan", "text": "\u00c8 stato il primo calciatore del Liverpool a giocare per la nazionale scozzese.\nCaratteristiche tecniche.\nEra descritto come un calciatore dal buon fisico e molto veloce.\nSi ritiene che avrebbe potuto diventare un grande calciatore, ma contrasse la tubercolosi nel 1899 morendone poco dopo.\nCarriera.\nClub.\nGioca per Vale of Avon, Linlithgow Athletic, Broxburn Shamrock, Bo'ness e Leith Athletic prima di firmare con il Liverpool nel settembre del 1895. Esordisce il 14 settembre del 1895 contro il Newcastle, incontro conclusosi sul 5-1 per i \"Reds\". Nella giornata seguente Allan realizza la sua prima rete contro il Loughborough Town. A fine stagione conta 26 reti in 20 incontri di campionato che gli valgono il titolo di miglior marcatore del torneo. Le tre reti segnate durante i play-off aiutano il Liverpool a raggiungere la First Division. Nella stagione seguente sigla 17 reti in 29 incontri di campionato e nel maggio del 1997 si trasferisce al Celtic. In Scozia mantiene un'ottima media realizzativa, siglando 14 reti in 17 partite di campionato. Ritornato a Liverpool sfiora il titolo di prima divisione, contribuendo al secondo posto dei \"Reds\" con 8 marcature in 30 partite.\nSi rende protagonista di un particolare episodio il 29 ottobre del 1898 in una sfida contro lo Sheffield United: ad un certo punto della sfida carica il portiere William Foulke che, innervosito, prende Allan per una gamba e lo rovescia; l'arbitro concede un calcio di rigore a favore dei \"Reds\" che Andy McCowie realizza per il 2-1 finale a favore del Liverpool, con Allan marcatore dell'altro gol dei padroni di casa.\nNel 1899, durante la sua seconda esperienza a Liverpool, contrae la tubercolosi, perendo nell'ottobre del 1899.\nCon i \"Reds\" vanta 56 gol in 96 partite tra tutte le competizioni, mantenendo una media di 0,58 reti a partita.\nNazionale.\nIl 3 aprile del 1897 gioca a Londra la sua unica partita con la nazionale scozzese affrontando e sconfiggendo per 2-1 l'Inghilterra."}
{"id": "4747767", "revid": "767487", "url": "https://it.wikipedia.org/wiki?curid=4747767", "title": "El Tamu\u00edn", "text": "El Tamu\u00edn \u00e8 un'area archeologica con tre siti tra i pi\u00f9 significativi della cultura huasteca: \"Tamtok\", \"El Consuelo\" e \"Tzintzin - Lujub\". I tre siti archeologici si trovano a breve distanza dalla cittadina di Tamu\u00edn, nello stato messicano di San Luis Potos\u00ed.\nTamtoc.\nTamtoc o Tamtok \u00e8 un sito di somma importanza per la storia archeologica della Huasteca. Scoperto verso la fine degli anni trenta del XX secolo da Joaqu\u00edn Meade, Tamtoc \u00e8 situato in una zona pianeggiante all'interno di un grande meandro del rio Tamu\u00edn, comprende pi\u00f9 di 50 colline di varia altezza, che all'inizio si confusero con piramidi. \nIl centro ha una piazza cerimoniale con 23 edifici, cinque piattaforme per le celebrazioni rituali, che erano circondate da 13 case circolari e da edifici rettangolati di grandi dimensioni, con ampie terrazze, probabilmente usati per scopi residenziali.\nL'insieme fornisce un'idea di come dovrebbe essere stata la vita quotidiana di un gruppo di famiglie nobili, in particolare per l'aspetto religioso e per il culto della fertilit\u00e0.\nDi particolare interesse una particolare piattaforma, scoperta nel 1946, che serviva di supporto per un tempio rettangolare, datato con molta approssimazione tra il 900 ed il 1500 d.C.; l'intero edificio era ornato da pitture murali su ogni lato: su tre fasce vi erano le raffigurazioni di vari personaggi, con un fregio ornamentale geometrico che suddivideva le fasce. La parte inferiore, che contiene delle greche, \u00e8 molto rovinata, molto difficile da identificare. Allo stesso modo le figure presenti nelle parti inferiori e superiori sono molto frammentarie; si possono vedere delle piume, dei cerchi ed alcuni volti, senza per\u00f2 decifrare il significato globale della scena. Solo il fregio centrale \u00e8 ancora leggibile: vi sono rappresentati dodici personaggi che indossano abiti sgargianti e ripresi in differenti atteggiamenti. I primi cinque, in posizione seduta, hanno in mano oggetti non bene identificabili, hanno complicate acconciature ed indossano cinture con fibbie estremamente sofisticate. Tutti gli altri personaggi sono in posizione eretta, con una differente maschera che copre il viso e con capigliature ricche di accessori. Ogni personaggio \u00e8 caratterizzato da molti accessori: ventagli, sonagli, berretti a forma di cono tipici del popolo huasteco ed altro ancora. Gli archeologi ritengono che si tratti sempre di differenti rappresentazioni del dio Quetzalc\u00f3atl.\nLe altri principali strutture architettonico del sito sono:\nEl Consuelo.\nPosto a sud-est della citt\u00e0 moderna, lungo la \"carrettera n. 70\" che porta a Tampico, il sito prende il nome di \"El Consuelo\" dalla azienda agricola in cui \u00e8 stato scoperto. Il villaggio fu costruito ed abitato tra il XIII ed il XVI secolo e fu abbandonato all'inizio della conquista spagnola.\nTzintzin - Lujub.\nIl sito archeologico \u00e8 conosciuto ora come \"Agua Nueva\" ed \u00e8 ubicato all'interno del rancho \"El Hurac\u00e1\", di propriet\u00e0 privata. Il sito si trova a pi\u00f9 di 18 Km dalla strada di comunicazione Tamu\u00edn - San Vicente Tancuayalab."}
{"id": "4747768", "revid": "599013", "url": "https://it.wikipedia.org/wiki?curid=4747768", "title": "Neil Ruddock", "text": "Caratteristiche tecniche.\nEra un libero o un difensore centrale.\nCarriera.\nClub.\nNel 1992 il Southampton lo preleva dal Millwall in cambio di 230.000 sterline. Nel 1992 il Tottenham lo acquista per 850000 sterline. Passato al Liverpool nel 1993, cinque anni dopo il West Ham lo ottiene per 350000 sterline."}
{"id": "4747776", "revid": "767487", "url": "https://it.wikipedia.org/wiki?curid=4747776", "title": "Uwe Krause", "text": ""}
{"id": "4747778", "revid": "767487", "url": "https://it.wikipedia.org/wiki?curid=4747778", "title": "Simo Nikoli\u0107", "text": "Biografia.\n\u00c8 sposato e ha diversi figli. Si stabilisce a Belgrado nel 1994.\nCarriera.\nClub.\nHa giocato per Partizan, Zemun, Lione e B\u00e9ziers, totalizzando 213 presenze e 117 reti nei vari campionati, mantenendo una media pari a 0,55 reti a partita."}
{"id": "4747781", "revid": "599013", "url": "https://it.wikipedia.org/wiki?curid=4747781", "title": "Jean-Fran\u00e7ois Beltramini", "text": "Biografia.\nSposatosi nel 1983, tra il 1983 e il 1984 si costruisce la propria casa a Clayes, presso Parigi.\nCarriera.\nPrima di intraprendere la carriera da calciatore professionista era un muratore. Nel 1973 firma un contratto da stagista per il Reims e il 30 novembre rimane svincolato. Il 10 dicembre firma per il Laval ma il trasferimento viene negato e Beltramini pu\u00f2 indossare la divisa arancio-nera solo all'inizio della stagione 1974-1975. Dal Laval comincia la sua ascesa versa la Ligue 1 fino a terminare la carriera al Rouen, nel 1985."}
{"id": "4747784", "revid": "767487", "url": "https://it.wikipedia.org/wiki?curid=4747784", "title": "Jacques Delachet", "text": "Carriera.\nClub.\nHa giocato per Tolone, Marsiglia e Red Star. Vanta pi\u00f9 di 34 presenze in Ligue 1."}
{"id": "4747786", "revid": "1543377", "url": "https://it.wikipedia.org/wiki?curid=4747786", "title": "Castine (Maine)", "text": "Castine \u00e8 un comune statunitense dello stato del Maine, nella contea di Hancock.\nNei secoli XVII e XVIII era la citt\u00e0 pi\u00f9 meridionale del territorio francese di Acadia.\nLa citt\u00e0 si trova sulla penisola che si estende nella baia di Penobscot e sull'estuario del fiume Bagaduce. Confina a nord-est con Penobscot, dall'altra parte del Bagaduce, a sud-est, con Brooksville e a sud-ovest con Islesboro.\n\u00c8 attraversata dalle strade statali 166 e 166A. \nStoria.\nChiamata Majabigwaduce dalla trib\u00f9 Tarrantine degli Abenachi, Castine \u00e8 una delle pi\u00f9 antiche citt\u00e0 della Nuova Inghilterra. \u00c8 situata sulla baia di Penobscot, si trova vicino alla localit\u00e0 di Fort Pentagouet. Poche localit\u00e0 della Nuova Inghilterra hanno avuto una storia pi\u00f9 tumultuosa di Castine, che si proclama \u00abla linea di combattimento di quattro nazioni\u00bb.\nLa posizione di controllo all'estuario del fiume Penobscot ne fece della penisola ove si trova un lucroso luogo di commercio delle pellicce e del legname, come anche il capolinea della pi\u00f9 battuta via di trasporto verso l'interno. Tutto questo era di particolare interesse per le potenze europee che si disputavano il Nuovo Mondo, in particolare Francia, Paesi Bassi ed Inghilterra. A periodi alterni essa veniva occupata dai francesi, dagli olandesi e dagl'inglesi della colonia di Plymouth.\nLa penisola di Castine compare su una mappa sottoposta nel 1612 al re di Francia Enrico IV da Samuel de Champlain, che la chiam\u00f2 Penisola Pentago\u00ebt. Castine fu fondata come parte del programma difensivo dell'Acadia, nell'inverno del 1613, allorch\u00e9 Claude de Saint-Etienne de la Tour vi stabil\u00ec un centro commerciale per trattare con gl'indiani Tarrantine, oggi conosciuti come Penobscots).\nUna volta creato il centro commerciale a Castine, un'incursione inglese del capitano Samuel Argall all'isola di Mount Desert nel 1613 diede il via ad una lunga controversia di confine tra i francesi di Acadia, a nord, e le colonie inglesi a sud. La Tour replic\u00f2 immediatamente all'incursione inglese per ristabilire il centro commerciale, sulla scia dell'incursione di Argall. Il capitano John Smith tracci\u00f2 una carta della zona nel 1614, riferendo sulla presenza di mercanti francesi. Nel 1625, Charles de Saint-\u00c9tienne de la Tour, figlio di Claude, eresse un forte chiamato Fort Pentagouet. Esso fu conquistato tre anni dopo da coloni inglesi provenienti dalla colonia di Plymouth, che ne fecero un avamposto amministrativo per la loro colonia.\nNel 1635 esso venne riconquistato dai francesi che lo incorporarono nuovamente nell'Acadia; il governatore Isaac de Razilly invi\u00f2 Charles de Menou d'Aulnay de Charnisay a riprendere il villaggio. Nel 1638, d'Aulnay costru\u00ec un forte pi\u00f9 consistente, chiamato Fort St. Pierre. Emmanuel Le Borgne, gi\u00e0 governatore di Acadia, che avanzava pretese di propriet\u00e0 sulla zona, vi comp\u00ec un'incursione con 100 uomini nel 1653.\nIl maggior generale Robert Sedgwick guid\u00f2 una spedizione di 100 volontari della Nuova Inghilterra e 200 soldati di Oliver Cromwell contro l'Acadia nel 1654. Prima di prendere la sua capitale Port Royal, Sedgwick occup\u00f2 e saccheggi\u00f2 l'insediamento francese di Pentagouet. Da allora gl'inglesi occuparono l'Acadia per i successivi 16 anni.\nNel 1667, dopo che il trattato di Breda del 1667 aveva portato la pace, le autorit\u00e0 francesi inviarono il barone Jean-Vincent de Saint-Castin a Pentagouet, affinch\u00e9 ne assumesse il comando. Il barone spos\u00f2 un'indigena Abenachi, figlia del \"sachem \" Modockawando. Ella aveva adottato il nome francese Matilde e diede al barone 10 figli. Rimasto vedovo, il barone spos\u00f2 un'altra indigena Abenachi, di nome Marie Pidiwammiskwa, che gli diede altri due figli. Castine divenne cos\u00ec presto una forza nel commercio coloniale e nella diplomazia.\nDurante la guerra d'Olanda (1674), Pentagouet ed altri porti di Acadia furono catturati dal capitano olandese Jurriaen Aernoutsz, che, giunto da Nuova Amsterdam, ribattezz\u00f2 Acadia New Holland. Nel 1676 Castin riconquist\u00f2 l'insediamento e lo rinomin\u00f2 Bagaduce, una versione abbreviata di Majabagaduce.\nNel 1688, durante la Guerra di Re Guglielmo, l'insediamento di Castin venne saccheggiato dal governatore inglese Sir Edmund Andros ed in risposta Castin ivi\u00f2 i guerrieri Abenachi contro l'insediamento di Pemaquid (oggi Bristol, nel Maine) nell'agosto del 1689.\nNel 1692 il villaggio fu nuovamente occupato dagl'inglesi, quando il maggiore Benjamin Church distrusse il forte e saccheggi\u00f2 il villaggio. Con il rientro di Castin e del figlio in Francia, l'insediamento si ridusse ad un gruppo di case sparse.\nDurante la guerra della Regina Anna, in risposta alle incursioni francesi su Deerfield, del febbraio 1704, Benjamin Church, divenuto colonnello della Nuova Inghilterra, comp\u00ec un'altra incursione sull'insediamento francese, chiamato ora Penobscot, prima di dedicarsi agli altri insediamenti dell'Acadia. Durante l'incursione venne catturata anche la figlia di St. Castin.\nAlla fine della Guerra franco-indiana, che garant\u00ec agl'inglesi il Nordamerica, le terre libere lungo le coste del Maine furono aperte agl'insediamenti dai coloni della Provincia della Massachusetts Bay. Alla fine degli anni 1760 contadini, artigiani e piccoli mercanti iniziarono a prendere in propriet\u00e0 delle terre intorno a \"Major Baggadoose\". Poich\u00e9 il commercio della pellicce era da lungo tempo finito, l'abbondanza di pesca e di legname attrasse non solo imprenditori, ma anche l'attenzione del governo britannico, che era continuamente alla ricerca di rifornimenti per la sua crescente marina. Bagaduce era specialmente apprezzata per la fornitura di legname adatto alla costruzione di alberi per le navi da guerra britanniche.\nAll'inizio di luglio del 1779, quasi tre anni dopo che i patrioti americani avevano dichiarato l'indipendenza dalla Gran Bretagna, una forza navale militare britannica, agli ordini del generale Francis McLean, approd\u00f2 nel porto di Castine, sbarc\u00f2 le truppe, e stabil\u00ec la colonia della Nuova Irlanda. Fu iniziata la costruzione di Fort George su uno dei punti pi\u00f9 alti della penisola. Allarmati da questa incursione, l'autorit\u00e0 dello Stato del Massachusetts, invi\u00f2 la cosiddetta Spedizione di Penobscot. Essa consisteva in una flotta di 19 vascelli armati con 344 cannoni e di 24 navi da trasporto, al comando di Dudley Saltonstall, ed una forza da sbarco di 1200 uomini al comando del generale Solomon Lovell e del suo secondo, generale Peleg Wadsworth.\nLa spedizione si rivel\u00f2 una disfatta: i soldati britannici, pur inferiori di numero rispetto agli americani, riuscirono a respingere il nemico per quasi tre settimane, finch\u00e9 apparvero all'ingresso della baia i rinforzi britannici. Alla loro vista gli americani si ritirarono, distruggendo tutta la loro flotta per impedire che finisse in mani nemiche. Dudley Saltonstall venne processato da una corte marziale con l'accusa di codardia e d'insubordinazione e condannato.\nAl termine della Guerra di indipendenza Americana, molti coloni leali alla corona Britannica emigrarono verso est nella zona costiera del Canada, attraversando il confine tra il Canada e gli Stati Uniti d'America segnato dal fiume Saint Croix e stabilendosi a St. Andrews, una delle pi\u00f9 antiche citt\u00e0 del Nuovo Brunswick. Inoltre, molti soldati del 74\u00ba reggimento, che avevano combattuto a Castine contro le truppe della Spedizione di Penobscot, rifiutarono il rimpatrio e preferirono seguire i lealisti in Canada.\nNel 1762 venne assegnata alle terre di un gruppo di proprietari terrieri la denominazione di \"Township Number Three\", pi\u00f9 nota come Majorbigwaduce o Majabigwaduce. Dopo alcune controversie la \"Township Number Three\" venne riconosciuta dalle autorit\u00e0, nel 1787, come citt\u00e0 di Penobscot.\nPenobscot allora comprendeva le attuali citt\u00e0 di Castine, Penobscot e Brooksville. Il 10 febbraio 1796 il Commonwealth of Massachusetts approv\u00f2 una legge che separava da Penobscot la citt\u00e0 di Castine, che tenne la sua prima assemblea il 4 aprile di quell'anno.\nDurante la Guerra anglo-americana Sir John Coape Sherbrooke invi\u00f2 in agosto e settembre del 1814, dalla sua base di Halifax in Nuova Scozia, una flotta e 500 soldato britannici per conquistare il Maine e ristabilire la colonia di Nuova Irlanda. In 26 giorni essi riuscirono ad impossessarsi di Hampden, Bangor e Machias, distruggendo o catturando 17 navi statunitensi. Essi vinsero la battaglia di Hampden ed occuparono il villaggio di Castine fino alla fine della guerra, quando, con il trattato di Gand, i territori occupati tornarono agli Stati Uniti. Gl'inglesi lasciarono Castin nell'aprile 1815, portandosi dietro 10.750 sterline racimolate con le tasse doganali incassate nel periodo di occupazione, che vennero poi utilizzate per creare la Dalhousie University ad Halifax, nella Nuova Scozia.\nCon la crescita economica del dopoguerra, la citt\u00e0 prosper\u00f2: sede della contea di Hancock, fu centro di cantieri navali e di commercio sulla costa. Negli anni 1820 era divenuta uno dei maggiori porti per le flotte pescherecce americane dirette ai Grandi Banchi di Terranova.La prosperit\u00e0 venne anche dall'industria del legno, nella quale la parte orientale del Maine dominava il resto del paese prima della guerra di secessione americana. Tale periodo di prosperit\u00e0 vide anche la costruzione a Castine di pregevoli fabbricati in stile di architettura federale e neoclassica.\nDopo la guerra civile tuttavia inizi\u00f2 il declino di Castine. La sua flotta, che una volta solcava i mari del globo, trasportava ora carbone, legna da ardere e calce tra in porti della costa, in concorrenza con la ferrovia e le navi a vapore. I giovani ambiziosi cercavano fortuna altrove. La sede della contea si era intanto trasferita, nel 1838, a Ellsworth.\nTuttavia, negli anni 1870 la sua architettura e la freschezza delle sue estati attir\u00f2 le famiglie che cercavano quiete e riposo. Il suo fascino richiam\u00f2 anche famosi intellettuali tra i quali Harriet Beecher Stowe e Henry Wadsworth Longfellow, che ne romanzarono il passato. Negli anni 1890 ricche famiglie di Boston, Hartford e Chicago vi acquistarono vecchie fabbriche e case di comandanti di navi. Pensioni ed \"hotel\" aprirono a Castine le loro attivit\u00e0 ed essa rifior\u00ec come colonia estiva.\nNegli anni 1930 Castine riprese il suo declino: la grande depressione e lo sviluppo dell'automobile avevano ucciso l'attivit\u00e0 degli \"hotel\", delle linee di navigazione che collegavano le coste e queste alle isole costiere e l'industria locale del pesce. La sua fortuna torn\u00f2 solo negli anni 1960, con la riscoperta del fascino della citt\u00e0 da parte della giovane generazione di vacanzieri estivi.\nUn elemento determinante nel \"revival \" della citt\u00e0 \u00e8 stata l'espansione dell'Accademia Marittima del Maine. Nata nel 1941 per formare marinai, dagli anni 1980 l'Accademia offre una gamma di corsi d'ingegneria, \"management\", trasporti e scienze nautiche ed oceaniche.\nCastine ha un numero di localit\u00e0 storiche e parchi (comprese le rovine degli scavi britannici Fort George), un porto con acque profonde, un club non esclusivo che offre campi da golf, da tennis e possibilit\u00e0 di navigazione con \"yacht\", ristoranti e quattro chiese (episcopale americana, cattolica, congregazionale e unitaria universalista)."}
{"id": "4747787", "revid": "106456", "url": "https://it.wikipedia.org/wiki?curid=4747787", "title": "Jean-Vincent d'Abbadie de Saint-Castin", "text": ""}
{"id": "4747791", "revid": "599013", "url": "https://it.wikipedia.org/wiki?curid=4747791", "title": "Christian Delachet", "text": "Carriera.\nVanta 478 presenze in tutti i campionati, 276 nella sola Ligue 1, oltre a due incontri di Coppa UEFA."}
{"id": "4747792", "revid": "287204", "url": "https://it.wikipedia.org/wiki?curid=4747792", "title": "Citt\u00e0 del Libano", "text": ""}
{"id": "4747793", "revid": "287204", "url": "https://it.wikipedia.org/wiki?curid=4747793", "title": "Labyrinth (brano musicale)", "text": ""}
{"id": "4747794", "revid": "1305772", "url": "https://it.wikipedia.org/wiki?curid=4747794", "title": "Libano (disambigua)", "text": ""}
{"id": "4747795", "revid": "28592", "url": "https://it.wikipedia.org/wiki?curid=4747795", "title": "Zanolari", "text": ""}
{"id": "4747796", "revid": "599013", "url": "https://it.wikipedia.org/wiki?curid=4747796", "title": "Antoine Mart\u00ednez", "text": "Carriera.\nVanta 16 presenze e 1 rete nelle competizioni calcistiche europee."}
{"id": "4747798", "revid": "767487", "url": "https://it.wikipedia.org/wiki?curid=4747798", "title": "Episodi di Nikita (serie televisiva 2010) (quarta stagione)", "text": "La quarta ed ultima stagione della serie televisiva Nikita, composta da soli 6 episodi, \u00e8 stata trasmessa in prima visione assoluta negli Stati Uniti d'America da The CW dal 22 novembre al 27 dicembre 2013.\nIn Italia la stagione \u00e8 stata trasmessa in prima visione dal canale pay Premium Action, della piattaforma Mediaset Premium, dal 20 gennaio al 24 febbraio 2014; in chiaro \u00e8 stata trasmessa dal 24 al 26 luglio 2014 su Italia 1.\nWanted.\nTrama.\nSono passati 100 giorni dall'assassinio della presidente degli Stati Uniti. Nikita vuole dimostrare la sua innocenza, ma Amanda, che lavora con la Bottega, cerca di ostacolarla assieme ai cloni sparsi in tutto il mondo. Alex e Sonia cercano di pulire il nome di Nikita sabotando la Bottega, mentre Michael, Birkhoff e Ryan cercano di salvare Nikita, intrappolata in una redazione di giornalisti per cercare di dimostrare la sua innocenza.\nViva o morta.\nTrama.\nRyan scopre finalmente il vero piano di Amanda: Il vice direttore dell'FBI e la stessa presidente sono stati sostituiti da cloni. Michael e Nikita decidono di rendere pubblica la scoperta nella speranza che l'FBI esegua il test del DNA su Graham e avvii nuove indagini sulla morte della presidente, che potrebbe essere ancora viva."}
{"id": "4747801", "revid": "599013", "url": "https://it.wikipedia.org/wiki?curid=4747801", "title": "Hassan Hanini", "text": "Carriera.\nClub.\nNel 1979 Hanini decide di trascorrere le vacanze estive in Francia: disputa un incontro amichevole tra il Tavaux e il Cuiseaux-Louhans e dopo aver segnato tre reti il Tavaux gli offre un incarico nella societ\u00e0. Per qualche stagione Hanini si ritrova a fare lavori part-time nel club, tra i quali, gestire anche il negozio di sport del suo allenatore. Le prestazioni della stagione 1982-1983, durante la quale sigla 18 reti in 23 giornate di campionato, vengono notate dal Bordeaux, che lo acquista. Viene spesso schierato nella squadra riserve dove mantiene una media di reti a partita pari a 1, realizzando in tre anni 57 marcature in altrettanti incontri di campionato. In Ligue 1 invece gioca solo 14 match siglando 2 reti. Nel 1985 ottiene la cittadinanza francese. Trasferitosi a Lens, gioca diversi incontri di Ligue 1, andando a segno in un'unica occasione. Termina la carriera ad Ajaccio, tra le file del Gaz\u00e9lec, appendendo gli scarpini al chiodo a causa di problemi cardiaci.\nVanta 23 partite e 3 reti in Ligue 1 e 3 presenze con 1 rete nelle competizioni calcistiche europee."}
{"id": "4747805", "revid": "1310927", "url": "https://it.wikipedia.org/wiki?curid=4747805", "title": "Leonardo Bertone", "text": "Caratteristiche tecniche.\nMediano, pu\u00f2 giocare da interno di centrocampo o terzino destro.\nCarriera.\nClub.\nDopo aver militato per cinque stagioni nelle file dello , il 18 dicembre 2018 firma il passaggio alla squadra statunitense del ..\nNazionale.\nGioca la sua prima partita con la Svizzera Under-21 a Pola il 14 novembre 2013 in occasione della partita valida per le qualificazioni all'Europeo 2015 contro la Croazia Under-21 sostituendo Darko Jevti\u0107 durante il secondo tempo (partita poi vinta per 2-0). Il 18 novembre 2013 segna la sua prima rete con la Svizzera Under-21 a Thun contro i pari et\u00e0 dell'Ucraina Under-21."}
{"id": "4747806", "revid": "118598807", "url": "https://it.wikipedia.org/wiki?curid=4747806", "title": "Philippe Anziani", "text": "Carriera.\nVanta 17 presenze e 3 reti in Europa."}
{"id": "4747808", "revid": "767487", "url": "https://it.wikipedia.org/wiki?curid=4747808", "title": "El Empleo", "text": "El Empleo \u00e8 un cortometraggio d'animazione del 2008 di Santiago Bou Grasso."}
{"id": "4747810", "revid": "599013", "url": "https://it.wikipedia.org/wiki?curid=4747810", "title": "Eparchia di Tiraspol e Dub\u0103sari", "text": "L'eparchia di Tiraspol e Dub\u0103sari (in moldavo: \"Eparhia de Tiraspol \u0219i Dub\u0103sari\", in russo: \"\u0422\u0438\u0440\u0430\u0441\u043f\u043e\u043b\u044c\u0441\u043a\u0430\u044f \u0438 \u0414\u0443\u0431\u043e\u0441\u0441\u0430\u0440\u0441\u043a\u0430\u044f \u0435\u043f\u0430\u0440\u0445\u0438\u044f\") \u00e8 un'eparchia della chiesa ortodossa moldava. Ha sede nella citt\u00e0 di Tiraspol, in Moldavia, dove si trova la cattedrale della Nativit\u00e0, costruita nel 1999.\nStoria.\nIl 2 settembre 1990 \u00e8 stato creato il vicariato Bender, che comprendeva anche la Transnistria. Il 18 luglio 1995 \u00e8 stato creato il vicariato di Dub\u0103sari, trasformato nel 1998 nell'eparchia di Tiraspol e Dub\u0103sari.\nL'8 settembre 2013 l'eparchia ha ricevuto la visita del Patriarca di Mosca e di tutta la Russia Kirill, in visita in Transnistria.."}
{"id": "4747813", "revid": "938", "url": "https://it.wikipedia.org/wiki?curid=4747813", "title": "J\u00f3n Sigur\u00f0sson", "text": "Era leader del movimento di indipendenza islandese."}
{"id": "4747815", "revid": "767487", "url": "https://it.wikipedia.org/wiki?curid=4747815", "title": "Georges Winckelmans", "text": "Carriera.\nInterno destro, vanta almeno 21 presenze e 5 reti nella massima divisione francese, categoria che ha vinto nel 1933 con la casacca dell'Olympique Lillois. Si rende protagonista della finale: l'Olympique Lillois, in vantaggio per 2-1 contro il Cannes, si porta prima sul 3-1 poi sul 4-2 con la doppietta di Winckelmans, decisiva nel definitivo 4-3 che consegna il titolo francese alla societ\u00e0 di Lilla.\nNel 1947 guida il Tourcoing in campionato, chiudendo il torneo all'ottavo posto. Tra il 1948 e il 1950 siede sulla panchina del Montpellier."}
{"id": "4747820", "revid": "400518", "url": "https://it.wikipedia.org/wiki?curid=4747820", "title": "Aley (Libano)", "text": ""}
{"id": "4747821", "revid": "174925", "url": "https://it.wikipedia.org/wiki?curid=4747821", "title": "John Yolton", "text": ""}
{"id": "4747831", "revid": "287204", "url": "https://it.wikipedia.org/wiki?curid=4747831", "title": "Al-Nabigha al-Ja'di", "text": "\u1e24ibb\u0101n (o \u1e24ass\u0101n, o \u1e24ayy\u0101n) ibn Qays ibn \u02bfAbd All\u0101h al-N\u0101bigha al-Ja\u02bfd\u012b, appartenente ai Ban\u016b Ja\u02bfda, sottogruppo della pi\u00f9 grande trib\u00f9 araba dei Ban\u016b \u02bf\u0100mir b. \u1e62a\u02bf\u1e63a\u02bfa (di cui fu in seguito \"Sayyid\"), fece parte della categoria pi\u00f9 tardi classificata dei poeti \"mukha\u1e0dram\u016bn\", che vissero cio\u00e8 a cavallo tra la j\u0101hiliyya e l'Islam, e dei \"fu\u1e25\u016bl\" (lett. \"stalloni\", a indicare l'eccellenza dei versi).\nSi convert\u00ec all'Islam quando, ancor giovane, giunse giunse nel 630 a Medina con un'ambasceria (\"wif\u0101da\") della sua trib\u00f9 - che allora risiedeva ad al-Afl\u0101j, in Najd, a sud della Yamama - che si proponeva di contrarre con Maometto un'alleanza (\"\u1e25ilf\"). In quell'occasione il Profeta lo benedisse e gli fece dono di una propriet\u00e0 (\"\u1e0day\u02bfa\") in al-Falaj, nei territori d'insediamento della sua trib\u00f9, scrivendo oltre tutto un documento che fu conservato con venerazione dai B. Ja\u02bfda.\nIn base alla sua stessa testimonianza, contenuta nel \"D\u012bw\u0101n\" (Canzoniere) edito da Maria Nallino, si trasfer\u00ec a Ba\u1e63ra con la sua sotto-trib\u00f9 all'epoca del secondo Califfo \"ortodosso\" \u02bfOmar ibn al-Kha\u1e6d\u1e6d\u0101b. Partecip\u00f2 quindi a vari fatti d'arme, nel quadro delle conquiste che lo avrebbero spinto, secondo un suo verso \u00ab\"fino a che io e chi era con me non scorgevamo [pi\u00f9] Suhayl (=Canopo); allorch\u00e9 esso appariva, [subito] dopo tramontava\"\u00bb, dando modo di dedurre che egli fu in Khorasan.\nFece parte dei sostenitori di 'Ali ibn Abi Talib a \u1e62iff\u012bn ed \u00e8 annoverato tra i \"mu\u02bfammar\u016bn\", i \"vegliardi\" cio\u00e8 vissuti talmente a lungo da far fornire a vari tradizionisti cifre talmente spropositate da essere del tutto inverosimili (180, 200, 230 o 240 anni addirittura).\nPrese parte anche a quelle curiose \"gare d'invettive poetiche\" che vanno sotto il nome di \"hij\u0101\u02be\", che lo contrapposero con alterni esiti, dopo il 660, a poeti come Aws b. Maghr\u0101\u02be, Layl\u0101 al-Akhyaliyya, Ka\u02bfb b. Ju\u02bfayl e il celebre al-Akh\u1e6dal.\nIl diverso esito di questi aspri certami dipendeva da una certa qual discontinuit\u00e0 della vena poetica di N\u0101bigha, come sottolineato da al-Farazdaq e da al-A\u1e63ma\u02bf\u012b, che lo paragonavano ad \u1e24ass\u0101n b. Th\u0101bit, la cui poesia si era \"infiacchita\" una volta \"entrato nella porta del bene\", ossia una volta convertitosi all'Islam.\nLa critica ritiene che al-N\u0101bigha abbia risentito dell'influenza di Lab\u012bd per quanto riguarda la tematica della caducit\u00e0 dell'uomo, destinato alla morte:\nAccorati sono i suoi versi, rivolti alla moglie, per la morte del loro figlio Mu\u1e25\u0101rib e del fratello di N\u0101bigha, Wa\u1e25wa\u1e25:"}
{"id": "4747833", "revid": "287204", "url": "https://it.wikipedia.org/wiki?curid=4747833", "title": "Nippon Professional Baseball 2013", "text": "La stagione 2013 della Nippon Professional Baseball (NPB) \u00e8 iniziata il 29 marzo 2013 con la disputa di 6 partite.\nLe Japan Series sono state vinte dai Tohoku Rakuten Golden Eagles, per l'undicesima volta nella loro storia, che si sono imposti per 4 partite a 3 sui Yomiuri Giants."}
{"id": "4747835", "revid": "11190", "url": "https://it.wikipedia.org/wiki?curid=4747835", "title": "Levacecarnina", "text": ""}
{"id": "4747836", "revid": "1805885", "url": "https://it.wikipedia.org/wiki?curid=4747836", "title": "The Celator", "text": "The Celator \u00e8 stata una rivista di numismatica antica e del mercato di monete antiche, fondata nel 1987 e chiusa nel 2012.\nStoria editoriale.\n\u00c8 stata fondata nel 1987 da Wayne Sayles, un numismatico e commerciante di monete sotto forma di newsprint. \"The Celator\" \u00e8 attualmente diretto e pubblicato da Kerry Wetterstrom sotto forma di rivista. Dal 1988 al 1995 \u00e8 stato anche pubblicato annualmente il \"Best of The Celator\".\nRiconoscimenti.\nHa ottenuto riconoscimenti dalla Numismatic Literary Guild, tra cui \"Best Column\" (2004 e 2005), \"Best Article\" (2005 e 2006), e \"Best Issue\" (2006)."}
{"id": "4747839", "revid": "599013", "url": "https://it.wikipedia.org/wiki?curid=4747839", "title": "Ganiyu Ajide", "text": "Carriera.\nClub.\nDopo aver iniziato a giocare nel First Bank, Ajide ha militato nello Stationery Stores , con cui vinse un campionato nel 1992, una coppa nel 1990, e raggiungendo le semifinali della Coppa dei Campioni d'Africa 1993.\nNel 1994 milita nell'Enugu Rangers.\nNel 1996 Ajide passa allo Julius Berger, societ\u00e0 con cui vinse la Coppa di Nigeria 1996, mentre in campionato ottenne con la sua squadra, come miglior piazzamento, il quarto posto nella Nigeria Premier League 1997.\nNel 1999 lasci\u00f2 il club di Lagos e prov\u00f2, non riuscendovi, ad essere ingaggiato dai greci dell'Apollon.\nCostretto al ritiro dall'attivit\u00e0 agonistica per un infortunio, Ajide ha conseguito un diploma di coaching presso il Nigeria Institute for Sports.\nNazionale.\nAjide ha indossato la maglia della nazionale di calcio della Nigeria in cinque occasioni."}
{"id": "4747848", "revid": "287204", "url": "https://it.wikipedia.org/wiki?curid=4747848", "title": "Yanick Dupr\u00e9", "text": "Carriera.\nDupr\u00e9 crebbe nella Quebec Major Junior Hockey League, militando per tre diverse formazioni fra il 1989 ed il 1992. Egli fu scelto in 50\u00aa posizione nell'NHL Entry Draft 1991 dai Philadelphia Flyers, secondo solo a Peter Forsberg. Nel corso della stagione 1991-92 gioc\u00f2 il suo primo incontro della carriera in NHL. Nelle stagioni successive entr\u00f2 a far parte dell'organizzazione dei Flyers giocando soprattutto in American Hockey League con la maglia degli Hershey Bears.\nNell'aprile del 1996 lasci\u00f2 momentaneamente l'hockey giocato dopo che gli fu diagnosticata la leucemia. Dopo diversi cicli di cure e dopo essere caduto per due volte in coma Dupr\u00e9 mor\u00ec nell'agosto del 1997 a soli 24 anni di et\u00e0 al termine di una battaglia durata sedici mesi. Dopo la sua morte i Philadelphia Flyers gli intitolarono un premio, lo \"Yanick Dupre Memorial Class Guy Award\", assegnato al giocatore che meglio rappresenta gli ideali di dignit\u00e0 e rispetto per lo sport dentro e fuori dal ghiaccio. Allo stesso modo anche la American Hockey League istitu\u00ec un premio alla sua memoria, lo Yanick Dupr\u00e9 Memorial Award, per premiare il giocatore che pi\u00f9 si distingue per le attivit\u00e0 verso la propria comunit\u00e0."}
{"id": "4747851", "revid": "287204", "url": "https://it.wikipedia.org/wiki?curid=4747851", "title": "Yanick Dupre", "text": ""}
{"id": "4747854", "revid": "599013", "url": "https://it.wikipedia.org/wiki?curid=4747854", "title": "Eparchia di B\u0103l\u021bi e F\u0103le\u0219ti", "text": "L'eparchia di B\u0103l\u021bi e F\u0103le\u0219ti (in moldavo: \"\u0415parhia de B\u0103l\u021bi \u0219i F\u0103le\u0219ti\", in russo: \"\u0411\u0435\u043b\u044c\u0446\u043a\u0430\u044f \u0438 \u0424\u044d\u043b\u0435\u0448\u0442\u0441\u043a\u0430\u044f \u0435\u043f\u0430\u0440\u0445\u0438\u044f\") \u00e8 un'eparchia della chiesa ortodossa moldava. Ha sede nella citt\u00e0 di B\u0103l\u021bi, in Moldavia, dove si trova la cattedrale dei Santi Costantino ed Elena.\nStoria.\nIl 20 luglio 1990 il Santo Sinodo della chiesa ortodossa russa ha deciso l'erezione del vicariato di B\u0103l\u021bi all'interno dell'eparchia di Chi\u0219in\u0103u. Il 6 ottobre 2006 il Santo Sinodo ha deciso di elevare il vicariato in eparchia autonoma."}
{"id": "4747856", "revid": "767487", "url": "https://it.wikipedia.org/wiki?curid=4747856", "title": "Richard Broxton Onians", "text": "Vita e opere.\nDopo aver combattuto nella Prima guerra mondiale si dedic\u00f2 allo studio degli autori classici presso l'Universit\u00e0 di Liverpool dove si laure\u00f2 con lode nel 1922. Ottenne una borsa di studio che gli permise di lavorare come ricercatore nel Trinity College di Cambridge. Nel 1936 fu professore di latino nella Universit\u00e0 di Londra fino al suo pensionamento nel 1966.\nIn occasione della sua morte comparve un necrologio sul \"Times\" che cos\u00ec descrive la sua opera maggiore \"Le origini del pensiero europeo\": \u00abAnche se il libro, che copre un vasto campo, non sempre convince, \u00e8 stato uno dei pi\u00f9 importanti del suo tempo nel campo degli studi classici e rimane uno strumento prezioso.\u00bb\nL'opera della sua vita \"Le origini del pensiero europeo. Intorno al corpo, la mente, l'anima, il mondo, il tempo e il destino\" fu pubblicata solo nel 1951, quasi 30 anni dopo l'inizio delle sue ricerche, occupati a integrarla. Un'edizione ampliata usc\u00ec nel 1954. Scritta in uno stile accessibile anche ai non specialisti della materia, l'opera di Onians, sulla base di un'indagine fondata sull'esame accurato dei testi antichi, in specie di quelli omerici, espone la sua tesi fondamentale che sostiene che nel pensiero greco arcaico si collegasse il pensare a organi di senso."}
{"id": "4747874", "revid": "599013", "url": "https://it.wikipedia.org/wiki?curid=4747874", "title": "Castel Ganda", "text": "Castel Ganda (in tedesco \"Schloss Gandegg\") \u00e8 un castello medievale che si trova nella frazione di San Michele del comune di Appiano in Alto Adige.\nStoria.\nIl castello sorse nel 1410 quando un preesistente maso, il Maierhof, fu fortificato nell'ambito degli scontri tra Federico Tascavuota e Enrico di Rottenburg.\nNel 1434 fu dei signori di Annenberg, che per\u00f2 non lo usarono come dimora ma lo affittarono a contadini. In seguito il maniero pass\u00f2 ai Fuchs von Fuchsberg, finch\u00e9 nel 1510 Jakob Fuchs von Fuchsberg non lo vedette a Caspar Pernstich. Alla sua morte, 27 anni dopo, il castello fu venduto ai signori Khuen von Belasi, che da allora ne sono i proprietari.\nNel 1550 Blasius Khuen von Belasi ristruttur\u00f2 profondamente il castello dandogli l'aspetto attuale.\nNel 1698 vi fu aggiunta la cappella \"Maria della Neve\" in forme barocche.\nStruttura.\nIl castello ha una struttura quadrata a tre piani con quattro torri circolari agli angoli. Nel lato a sud \u00e8 inglobata l'antica torre originale del castello.\nAll'interno varie sale hanno soffitti a cassettoni, porte intarsiate e stufe del XVI e XVII secolo.\nLa cappella racchiude stucchi e affreschi barocchi.\nIl castello \u00e8 privato e quindi normalmente non \u00e8 visitabile. A volte vi si organizzano per\u00f2 eventi pubblici come concerti."}
{"id": "4747880", "revid": "110157", "url": "https://it.wikipedia.org/wiki?curid=4747880", "title": "2013 Asia Series", "text": "La 2013 Asia Series(2013\u5e74\u4e9e\u6d32\u8077\u68d2\u5927\u8cfd, 2013\u5e74\u306e\u30a2\u30b8\u30a2\u30b7\u30ea\u30fc\u30ba, 2013\ub144 \uc544\uc2dc\uc544 \uc2dc\ub9ac\uc988) della Asia Series \u00e8 iniziata il 15 novembre 2013 con la disputa di 2 partite in Taichung, Taiwan."}
{"id": "4747888", "revid": "125015349", "url": "https://it.wikipedia.org/wiki?curid=4747888", "title": "Claudio Tommasini", "text": "Carriera.\nCresciuto nelle giovanili della Virtus Bologna, ha esordito in Serie A a 17 anni contro la Pallacanestro Varese. Dall'estate 2009 sii trasferisce in prestito in B1 prima alla Libertas Forl\u00ec, in seguito a Ostuni e PMS Torino. Nel 2011-12 ha giocato nel campionato di Legadue a Veroli.\nDalla stagione 2013-14 disputa la massima serie con la Juvecaserta Basket. Con la societ\u00e0 campana firma un contratto triennale.\nIl 26 gennaio, contro Pesaro, al Palamaggi\u00f2, realizza il suo massimo in Serie A mettendo a referto 17 punti.\nNell'estate del 2015 si trasferisce a Trapani."}
{"id": "4747891", "revid": "2020096", "url": "https://it.wikipedia.org/wiki?curid=4747891", "title": "Gran Premio di Russia", "text": "Il Gran Premio di Russia \u00e8 un Gran Premio di Formula 1 che si tiene a So\u010di. Venne inizialmente corso per un breve periodo negli anni 1910 a San Pietroburgo, per poi essere istituito nuovamente come parte costituente del calenderio dal 2014. Dopo numerosi decenni di tentativi infruttuosi di riesumare la corsa, infatti, Bernie Ecclestone e il capo del \"Krasnodarskij Kraj Development Technologies Sharing Centre\", Michail Kapirulin, hanno firmato un contratto, alla presenza del primo ministro russo Vladimir Putin, per la disputa di una gara nei pressi del villaggio olimpico di So\u010di sul mar Nero.\nStoria.\nIl Gran Premio di Russia venne disputato due volte, nel 1913 e 1914, sul circuito di San Pietroburgo. La prima edizione fu vinta dal pilota russo G. Suvorin, mentre il tedesco Willy Scholl vinse la gara del 1914. La competizione venne abbandonata con lo scoppio della prima guerra mondiale e della Guerra civile russa, e non venne ripristinata con l'avvento dell'Unione Sovietica.\nI progetti per un Gran Premio in Russia vennero formulati negli anni 1980, con la proposta della creazione di un circuito automobilistico a Mosca dove si sarebbe dovuto correre il \"Gran Premio dell'Unione Sovietica\". La gara venne inclusa nel calendario provvisorio del 1983, ma questioni burocratiche impedirono la disputa della corsa e la gara venne rimossa dal calendario definitivo del campionato 1983. Nonostante ci\u00f2, Bernie Ecclestone continu\u00f2 a programmare la disputa di un Gran Premio al di l\u00e0 della cortina di ferro, riuscendo ad organizzare il Gran Premio di Ungheria divenuto la prima gara di Formula 1 ad essere disputata in un paese comunista nel 1986.\nNel 2001, Vladimir Putin, allora presidente della Russia, espresse il suo personale supporto alla costruzione del circuito automobilistico di \"Pulkovskoe Ring\" vicino all'Aeroporto di Pulkovo, ma la cosa non and\u00f2 in porto. Altro tentativo venne fatto nel 2003, con l'approvazione del consiglio municipale, per la costruzione di un circuito nell'area di Mol\u017eaninovskij, nel distretto settentrionale di Mosca noto come \"isola Nagatino\". Il progetto venne abbandonato dopo una disputa su questioni di ordine commerciale. Nel settembre 2008, fu reso noto il progetto di inizio lavori per la costruzione di un circuito di Formula 1 nella citt\u00e0 di Fedjukino, distretto di Volokolamskij nell'Oblast' di Mosca, a circa 77\u00a0km da Mosca. Conosciuto come il \"Moscow Raceway\", fu progettato da Hermann Tilke per ospitare gare di Formula 1 e Moto GP. Il progetto di ospitare un Gran Premio sul circuito di Moscow Raceway non venne mai realizzato, ma diversamente dai progetti \"Pulkovskoe Ring\" e \"Nagatino Island\", il circuito venne completato e nel 2012 ospit\u00f2 una gara dei campionati Formula Renault 3.5 e 2.0 \u2014 che divennero i primi eventi automobilistici sportivi disputati in Russia \u2014 assieme al Campionato mondiale FIA GT1 e al Campionato mondiale Superbike.\nVitalij Aleksandrovi\u010d Petrov divenne il primo pilota russo di Formula 1 nel 2010, quando entr\u00f2 nella squadra Renault. Bernie Ecclestone espresse il desiderio di vedere la disputa di una gara di Formula 1 in Russia sul circuito di Mosca o nel complesso sportivo di So\u010di. Quest'ultima citt\u00e0, successivamente si assicur\u00f2 il diritto di organizzare la corsa. Venne presentato un progetto per la realizzazione di un circuito di 5,9\u00a0km da approntare intorno e all'interno del villaggio olimpico che ha ospitato gli atleti partecipanti ai Giochi olimpici invernali 2014, sito sulla costa del Mar Nero, con un accordo della durata di sette anni, dal 2014 al 2020.\nIl 26 giugno 2021 viene annunciato che il Gran Premio a partire dalla stagione 2023 si disputer\u00e0 in un nuovo circuito, l'Igora Drive, un tracciato permanente vicino la citt\u00e0 di San Pietroburgo, spostandosi quindi dall'autodromo di So\u010di, sede del Gran Premio fin dal suo debutto avvenuto durante la stagione .\nNella stagione di Formula 1 il Gran Premio si disputa con la bandiera oscurata, per rispettare le restrizioni imposte dal TAS di Losanna dopo la sentenza sul doping di Stato che ha coinvolto l'agenzia antidoping russa. Nel corso della stagione la disputa del Gran Premio viene momentaneamente sospesa a seguito dell'invasione russa dell'Ucraina.\nAlbo d'oro.\n\"Le gare non valevoli per il Campionato mondiale di Formula 1 sono evidenziate dallo sfondo rosa.\""}
{"id": "4747892", "revid": "305330", "url": "https://it.wikipedia.org/wiki?curid=4747892", "title": "Simulated Annealing", "text": ""}
{"id": "4747897", "revid": "858648", "url": "https://it.wikipedia.org/wiki?curid=4747897", "title": "Matrimonio a quattro mani", "text": ""}
{"id": "4747901", "revid": "254059", "url": "https://it.wikipedia.org/wiki?curid=4747901", "title": "Castel Wohlgemuth", "text": "Castel Wohlgemuth (in tedesco \"Ansitz Wohlgemuth\") \u00e8 una residenza rinascimentale che si trova nella frazione di San Michele (\"St. Michael in Eppan\") del comune di Appiano in Alto Adige.\nRisale al XVI-XVII secolo ed \u00e8 composta da due edifici indipendenti che danno sullo stesso cortile e sono collegati da un portone in bugnato con merli. L'edificio a sud \u00e8 decorato con due erker a torretta e finestre a bifore.\nAll'interno \u00e8 conservata una stube con soffitto a cassettoni e muri decorati a intarsio. Nel salone principale \u00e8 presente un soffitto con cassettoni a forma di stella.\nLa residenza \u00e8 privata e quindi non visitabile."}
{"id": "4747904", "revid": "6923", "url": "https://it.wikipedia.org/wiki?curid=4747904", "title": "Chevrolet Evanda", "text": ""}
{"id": "4747907", "revid": "308179", "url": "https://it.wikipedia.org/wiki?curid=4747907", "title": "Citri", "text": ""}
{"id": "4747909", "revid": "468411", "url": "https://it.wikipedia.org/wiki?curid=4747909", "title": "Moritz Bauer", "text": "Carriera.\nClub.\nIl 20 maggio 2013 gioca da titolare la finale di coppa Svizzera contro il e vince il trofeo dopo la serie dei calci di rigore.\nNazionale.\nGioca la sua prima partita con la Svizzera Under-21 a V\u00e4xj\u00f6 il 6 giugno 2013 in occasione della partita v contro la Georgia Under-21 (partita vinta per 3-2)."}
{"id": "4747912", "revid": "2119532", "url": "https://it.wikipedia.org/wiki?curid=4747912", "title": "Dungeon World", "text": "Dungeon World \u00e8 un gioco di ruolo indie scritto da Sage LaTorra e Adam Koebel, basato sulle meccaniche di base di \"Il mondo dell'apocalisse\" di D. Vincent Baker, e le traduce in un'ambientazione fantasy classica. Gli autori hanno realizzato il loro gioco ispirandosi a \"Dungeons &amp; Dragons\", il capostipite dei giochi di ruolo, ma adottando le meccaniche moderne di progettazione dei giochi di ruolo sviluppate dal movimento indie. Negli Stati Uniti \u00e8 stato pubblicato tramite una campagna di crowdfunding che ha fruttato 82.879 dollari.\nIn Italia \u00e8 stato pubblicato nel 2013 da Narrattiva dopo una successiva campagna di crowdfunding che ha raggiunto i 12.359 euro. Sempre dal 2013, \u00e8 disponibile online una traduzione indipendente sotto licenza Creative Commons.\nSistema di gioco.\nL'ambientazione di \"Dungeon World\" \u00e8 un fantasy generico che non viene dettagliato, poich\u00e9 il gioco prevede che l'ambientazione e la storia siano costruite durante le sessioni di gioco, attraverso una narrazione di gruppo.\nOgni giocatore all'inizio del gioco sceglie per il suo personaggio una classe e stimolato da domande del Master descrive il proprio personaggio, introducendo cos\u00ec dettagli e descrizioni che tratteggeranno l'ambientazione dell'avventura e il mondo nel quale si muovono i personaggi.\nTutto il sistema di gioco \u00e8 strutturato sul meccanismo delle \"mosse\", un insieme di regole che stabiliscono quando queste s'innescano e che effetto hanno in gioco. Ciascun giocatore descrive liberamente cosa fa il proprio personaggio nella storia e, se dichiara che il proprio personaggio compie un'azione tale da innescare una mossa, questa ha luogo e si applicano le regole specifiche: si effettua un tiro di dado il risultato di tale manovra e si verifica l'esito corrispondente. Per esempio, se il \"barbaro\" alza in alto la sua spada sferrando un colpo alla gola del nemico, si innesca la mossa \"assalire\"; se il \"ladro\" prova a intrufolarsi nel castello cercando di non farsi beccare dalle guardie, innescher\u00e0 la mossa \"sfidare il pericolo\". Il risultato di una mossa \u00e8 risolto tirando due dadi a sei facce e sommando il modificatore della caratteristica appropriata (forza, destrezza, costituzione, intelligenza, saggezza, carisma). Tale risultato potr\u00e0 essere un successo, un successo parziale o un insuccesso. Se la somma \u00e8 maggiore o uguale a dieci, la mossa riesce e il giocatore descriver\u00e0 come va avanti l'azione; con un risultato compreso tra sette e nove, l'azione riesce ma non completamente e il personaggio dovr\u00e0 affrontare degli imprevisti o venire a patti con il Master, se vuole portare a termine l'azione con successo; con un risultato di sei o inferiore l'azione avr\u00e0 risvolti negativi (per esempio pu\u00f2 fallire) e il Master narrer\u00e0 ci\u00f2 che succede.\nPer esempio se il giocatore dichiara di voler camminare su una corda per attraversare un baratro, esegue la mossa \"sfidare il pericolo\", tira i due dadi e aggiunge il modificatore della sua Destrezza. Con un risultato maggiore o uguale a dieci riesce ad attraversarlo e descriver\u00e0 come ci\u00f2 avviene; con un risultato compreso tra sette e nove l'azione non \u00e8 un successo pieno, il personaggio potrebbe ad esempio bloccarsi in bilico a met\u00e0 strada, e il master offrir\u00e0 al giocatore una scelta difficile (come ad esempio lasciare indietro qualche componente del gruppo oppure doversi liberare della sua pesante armatura, se vuole raggiungere la sponda opposta). Con un risultato di sei o inferiore, invece, il tentativo fallisce o ha risvolti negativi: la corda potrebbe spezzarsi sotto il peso del personaggio e lui rimanerci aggrappato o cadere nel baratro, a seconda di quello che decide il master seguendo e rispettando i suoi obiettivi fondamentali (raffigurare un mondo fantastico, riempire d'avventura la vite dei personaggi, giocare per vedere che cosa succede) e i principi (tra i quali: fare una mossa logica ed essere fan dei personaggi...), oppure potrebbe riuscire ad attraversare il baratro rendendo per\u00f2 la corda inutilizzabile per i compagni.\nLe mosse comprendono mosse base eseguibili da ogni classe di personaggio (assalire, tirare, sfidare il pericolo, difendere, rivelare conoscenze, percepire realt\u00e0, parl\u00e9, aiutare o interferire) e mosse specializzate secondo la classe di appartenenza del personaggio. Per esempio \"libero e illeso\" permette a un barbaro di avere un \"+1 armatura\", o un druido pu\u00f2 avere \"linguaggio degli spiriti\" che gli permette di riprodurre i versi di ogni animale. Salendo di livello pu\u00f2 scegliere ulteriori mosse avanzate da aggiungere a quelle che conosce."}
{"id": "4747914", "revid": "599013", "url": "https://it.wikipedia.org/wiki?curid=4747914", "title": "David Whitehurst", "text": "Carriera professionistica.\nWhitehurst fu scelto nel corso dell'ottavo giro (206\u00ba assoluto) del Draft NFL 1977 dai Green Bay Packers7. Gioc\u00f2 per sette stagioni coi Packers fino al 1983, disputando l'intera stagione 1978 e la maggior parte della successiva come quarterback titolare della franchigia. Nel 1984 pass\u00f2 l'ultima stagione della carriera coi Kansas City Chiefs senza mai scendere in campo. Il figlio di Whitehurst, Charlie, \u00e8 anch'egli un quarterback, che attualmente funge da riserva nei Tennessee Titans.\nVittorie e premi.\n\"Nessuno\""}
{"id": "4747915", "revid": "767487", "url": "https://it.wikipedia.org/wiki?curid=4747915", "title": "Rachel's", "text": "I Rachel's sono stati un gruppo musicale di musica strumentale statunitense attivo dal 1991 al 2012.\nIl gruppo \u00e8 originario di Louisville (Kentucky) ed \u00e8 stato fondato dal chitarrista dei Rodan Jason B. Noble. Successivamente si sono aggregati Christian Frederickson (viola) e Rachel Grimes (piano). La musica dei Rachel's \u00e8 influenzata dalla musica minimale del ventesimo secolo ma anche dal lungo percorso delle avanguardie fino ai giorni nostri. Il nucleo centrale della band \u00e8 costituito da Rachel Grimes (Piano) Jason B. Noble (chitarra e basso) e Christian Frederickson (viola) ma per le registrazioni degli album ufficiali l'ensemble si allarga fino ad un'orchestra full range raggiungendo il numero di venti musicisti coinvolti per la realizzazione di \"The Sea and the Bells\", il secondo album dell'ensemble.\nLa band si \u00e8 sciolta il 4 agosto 2012, giorno in cui Noble \u00e8 morto per una rara forma di cancro. Rachel Grimes, cuore pianistico dell'ensemble, ha continuato la sua attivit\u00e0 come musicista solista pubblicando \"Book of Leaves\" e \"The Clearing\", quest'ultimo con la partecipazione di Christian Frederickson e Kyle Crabtree, gi\u00e0 parte del progetto originario."}
{"id": "4747916", "revid": "767487", "url": "https://it.wikipedia.org/wiki?curid=4747916", "title": "Istv\u00e1n Z\u00e1vodi", "text": "Carriera.\nAla destra, vanta 22 presenze e 12 reti nella Ligue 1."}
{"id": "4747922", "revid": "300067", "url": "https://it.wikipedia.org/wiki?curid=4747922", "title": "O.D. Anosike", "text": "Carriera.\nDi ruolo centro, Anosike ha disputato quattro stagioni a livello di college con la maglia dei Saints di Siena College. Ha chiuso le ultime due stagioni in testa alla classifica dei rimbalzisti offensivi, difensivi e totali in Metro Atlantic Athletic Conference, e figurando ai vertici anche di quelle assolute NCAA.\nChiusa la carriera universitaria, si \u00e8 trasferito in Serie A con la maglia della Victoria Libertas Pesaro.\nDeve il suo soprannome \"O.D.\" al periodo della scuola d'infanzia: poich\u00e9 i suoi amici non riuscivano a pronunciare al meglio il nome Oderah, si limitavano alle prime due lettere del nome stesso.\nIl 15 luglio 2014 viene ufficializzato il passaggio alla Felice Scandone Basket Avellino.\nIl 24 agosto 2015 firma in Spagna con Saski Baskonia.\nIl 10 ottobre 2015 firma in Grecia con l'AEK Atene .\nIl 7 gennaio 2016 torna in Italia firmando con l' Enel Brindisi ."}
{"id": "4747927", "revid": "767487", "url": "https://it.wikipedia.org/wiki?curid=4747927", "title": "Walter Vollweiler", "text": "Carriera.\nVanta 25 reti nella seconda edizione del massimo campionato francese."}
{"id": "4747928", "revid": "121780773", "url": "https://it.wikipedia.org/wiki?curid=4747928", "title": "Artigiano in Fiera", "text": "LArtigiano in Fiera \u00e8 un evento fieristico annuale dedicato all'artigianato mondiale.\nFin dalla sua prima edizione, che risale al 1996, la manifestazione viene organizzata da Ge.Fi. S.p.A. Inizialmente si teneva presso il polo fieristico Fieramilanocity, nel quartiere milanese Portello, mentre dal 2008 si \u00e8 spostata al nuovo polo fieristico Fieramilano di Rho. Ogni anno, centinaia di artigiani provenienti da tutto il mondo contribuiscono all'artigianato tradizionale milanese una piattaforma per beni di consumo fatti a mano, esponendoli pubblicamente (cibo, accessori, vestiti, gioielli, decori casalinghi, cosmetici, ecc..). Oltre a numerose aree di ristorazione e di dimostrazioni dal vivo presso gli stand, \u00e8 possibile anche assistere ad eventi musicali e laboratori interattivi. Da giugno 2014 la fiera \u00e8 stata collegata a Internet mediante la piattaforma online \"Artimondo\".\nTra il 1996 ed il 2015 si \u00e8 registrato un totale di oltre 24 milioni di visite. \nNel 2020, a causa della pandemia di COVID-19, la manifestazione fieristica \u00e8 stata annullata e trasposta in modalit\u00e0 online, con la possibilit\u00e0 di acquistare prodotti tramite internet per una durata di quasi un mese, rispetto alla decina di giorni durante i quali si svolge normalmente l'evento."}
{"id": "4747929", "revid": "547034", "url": "https://it.wikipedia.org/wiki?curid=4747929", "title": "Quinebaug and Shetucket Rivers Valley National Heritage Corridor", "text": "Il Quinebaug and Shetucket Rivers Valley National Heritage Corridor si trova nel Connecticut nord-orientale e in porzioni del Massachusetts. \u00c8 un'area conosciuta per il suo carattere rurale con morbide colline, terreni agricoli e un classico scenario del New England. Questa zona \u00e8 stata designata in quanto contiene uno degli ultimi residui di area verde nel corridoio altamente urbanizzato compreso tra Boston e Washington D.C., e contiene una delle pi\u00f9 estese foreste lasciate ancora intatte nel New England meridionale.\nGeografia.\nIl Corridoio consiste principalmente di foreste acadiche del New England, che mutano in foreste costiere verso sud e verso est. Le dolci colline nella parte meridionale del Corridoio diventano meno morbide muovendosi verso nord. Il punto pi\u00f9 elevato corrisponde ai 401 metri s.l.m. di Burley Hill, a Union.\nIl corridoio \u00e8 conosciuto per l'alta concentrazione di Parchi Nazionali, Foreste dello Stato e altre riserve come la Yale-Myers Forest e il Norcross Wildlife Sanctuary. Dei 242.000 ettari del Corridoio, pi\u00f9 di un sesto sono terre statali o riserve; infatti, l'area intorno a Union, conosciuta come Quinebaug Highlands contiene pi\u00f9 di 160 km\u00b2 di foreste, pi\u00f9 dell'Acadia National Park, il Parco Nazionale pi\u00f9 visitato del New England."}
{"id": "4747932", "revid": "547034", "url": "https://it.wikipedia.org/wiki?curid=4747932", "title": "Dirk Bach", "text": "Biografia.\nCarriera.\nLavor\u00f2 in teatro a partire dalla fine degli anni settanta e stabilmente in televisione a partire dagli inizi degli anni novanta.\nSul piccolo schermo, fu protagonista, tra l'altro, della serie televisiva \"Lukas\" (1996-2001) e della serie televisiva \"Der kleine M\u00f6nch\" (2002-2003) e condusse programmi quali \"Dirk -Bach-Show\", \"Dschungelcamp\", \"Ich bin ein Star - Holt mich hier raus!\", \"Frei Schnauze XXL\" e \"Power of Ten\" Lavor\u00f2 spesso con Hella von Sinnen.\nFu sostenitore dei diritti degli omosessuali e di Amnesty International e PETA.\nMorte.\nDirk Bach mor\u00ec improvvisamente a Berlino luned\u00ec 1\u00ba ottobre 2012, a soli 51 anni. Il corpo senza vita dell'attore, stroncato probabilmente da un'insufficienza cardiaca venne rinvenuto poco dopo le 16 nel suo appartamento in un hotel del quartiere di Lichterfelde.\nDirk Bach riposa nel Melaten-Friedhof di Colonia."}
{"id": "4747933", "revid": "6923", "url": "https://it.wikipedia.org/wiki?curid=4747933", "title": "Daewoo Magnus", "text": ""}
{"id": "4747935", "revid": "33689", "url": "https://it.wikipedia.org/wiki?curid=4747935", "title": "Blossio di Cuma", "text": "Gaio \nBiografia.\nNativo di Cuma in Campania, fu allievo del filosofo stoico Antipatro di Tarso. Maestro e amico di Tiberio Gracco, intrattenne rapporti stretti con quest'ultimo: fu una sorta di sua \"eminenza grigia\", essendone anche sostenitore e co-ideatore del progetto politico di redistribuzione dell'\"ager publicus\". Gracco, influenzato dall'ideologia propria dei partiti popolari greci difesa anche da Diofane di Mitilene, suo altro maestro, aveva proposto inoltre che i proventi del tesoro di Attalo III, che aveva lasciato (forse non del tutto consapevolmente, mentre Sallustio parla n\u00e9 pi\u00f9 n\u00e9 meno che di \"falsificazione\" del testamento di Attalo) in eredit\u00e0 il suo regno ai Romani, fossero distribuiti ai beneficiari della sua legge agraria. \nDopo la fine ingloriosa e tragica di Gracco (133), Blossio si rifugi\u00f2 in Asia presso Aristonico di Pergamo. Di costui, figlio naturale di Eumene II, divenne ideologo e filosofo di riferimento. Aristonico, contestando la sottrazione del regno paterno e la decisione del precedente monarca, nonch\u00e9 suo zio Attalo, si proclam\u00f2 Eumene III e mosse guerra alla Repubblica romana.\nLa rivolta si dovette fondare sull'appoggio dei ceti pi\u00f9 bassi e su larghe masse di schiavi asiatici, mentre le \"\u00e9lite\" pergamene appoggiavano i Romani. Dopo due anni di scontri durissimi, durante i quali Blossio si spese per sostenere quella che era diventata una lotta di affrancamento di un popolo contro una potenza schiavista come Roma (Aristonico prometteva agli schiavi libert\u00e0 e uguaglianza), Eumene fu sconfitto e tratto in trionfo a Roma (130), mentre il filosofo, per sottrarsi alla vendetta dei romani, si suicid\u00f2, come era nella migliore tradizione stoica."}
{"id": "4747937", "revid": "599013", "url": "https://it.wikipedia.org/wiki?curid=4747937", "title": "Charlie Cros", "text": "Carriera.\nInterno sinistro, vanta 33 presenze e 9 marcature in Ligue 1."}
{"id": "4747947", "revid": "767487", "url": "https://it.wikipedia.org/wiki?curid=4747947", "title": "Societ\u00e0 Reale di Napoli", "text": "La Societ\u00e0 Reale di Napoli fu fondata nel 1808 dal re Giuseppe Bonaparte come accademia del Regno di Napoli, facendovi confluire anche le accademie di et\u00e0 borbonica. Seguendo l'esempio dell'\"Institut de France\", essa era divisa in tre accademie autonome: l'\"Accademia di Storia e Belle Lettere\", l'\"Accademia delle Scienze\" e l'\"Accademia di Belle Arti\".\nCon il ritorno dei Borboni, nel 1817, la \"Societ\u00e0 Reale\" venne ripristinata nella sua struttura, con un solo cambiamento: l'Accademia di Storia e Belle Lettere fu sostituita dalla \"Accademia Ercolanese di Archeologia\" fondata nel 1755.\nLa Societ\u00e0 formalmente venne sciolta e rifondata anche in occasione dell'annessione del Regno di Napoli all'Italia nel 1861. A partire da tale data le sezioni furono la \"R. Accademia di Archeologia, Lettere e Belle Arti\", la \"R. Accademia delle Scienze fisiche e matematiche\" e la \"R. Accademia di Scienze Morali e Politiche\".\nNel 1934 il regime fascista ribattezz\u00f2 la terza sezione \"Accademia Pontaniana di Scienze Morali e Politiche\", in quanto aveva soppresso la autonoma \"Accademia Pontaniana\" ricostituita nel 1808; inoltre il Regime fece confluire nella \"Societ\u00e0 Reale\" anche la \"Reale Accademia Medico-Chirurgica\".\nNel 1948, a causa della caduta della monarchia, l'istituto fu ribattezzato \"Societ\u00e0 Nazionale di Scienze, Lettere e Arti in Napoli\", nome che tuttora conserva. Non \u00e8 mutata invece la struttura in quattro sezioni."}
{"id": "4747950", "revid": "767487", "url": "https://it.wikipedia.org/wiki?curid=4747950", "title": "Yehuda Katzav", "text": ""}
{"id": "4747951", "revid": "767487", "url": "https://it.wikipedia.org/wiki?curid=4747951", "title": "Yehezkel Katzav", "text": ""}
{"id": "4747955", "revid": "712828", "url": "https://it.wikipedia.org/wiki?curid=4747955", "title": "Giovanni Di Gregorio", "text": "Biografia.\nAlla nascita si trasferisce quasi subito a Vancouver (Canada). Passa diversi anni a Napoli e a Cosenza, prima di tornare a Palermo per compiere gli studi universitari. Da allora \u00e8 vissuto a Londra, Bordeaux e Barcelona.\nAttivit\u00e0 scientifica e divulgativa.\nDopo la laurea in Chimica ottiene un dottorato in Chimica Teorica con una tesi sull'analisi conformazionale della N-idrossiurea con metodi quantomeccanici \"ab initio\", simulazione Montecarlo e Dinamica Molecolare. Pubblica due articoli scientifici. \nAllo stesso tempo si occupa anche di divulgazione collaborando con la prestigiosa Enciclopedia Treccani. Per la Palumbo Editore sviluppa diversi moduli didattici e, insieme a Luca Boschi, delle innovative sezioni a fumetti di Storia della Scienza\nDurante la sua permanenza in Inghilterra lavora come storico della scienza presso il London Science Museum nella creazione della galleria \"Making the Modern World\", realizzando ricerche di background storico sull'impatto sociale della tecnologia al principio del ventesimo secolo. \nAttivit\u00e0 artistica.\nSin da ragazzo disegna vignette per riviste e quotidiani. Dopo una proficua collaborazione con la rivista \"Piccoli Brividi\" della Panini Comics come sceneggiatore, decide di lasciare l'attivit\u00e0 scientifica per dedicarsi a tempo pieno ai fumetti. Nel 2003 entra in Bonelli, di cui \u00e8 uno dei pi\u00f9 prolifici autori con pi\u00f9 di settanta sceneggiature all'attivo. Fa parte dello staff di Dampyr, Dylan Dog e Le Storie. Nel 2017 crea, insieme a Bruno Enna e Giovanni Rigano, la serie Creepy Past. Nel 2020 pubblica per Dupuis, insieme ad Alessandro Barbucci, Les s\u0153urs Gr\u00e9millet. \n\u00c8 uno dei pochi sceneggiatori italiani che hanno spaziato dal genere bonelliano a quello disneyano, dalle serie animate ai cortometraggi, dai videogames alla \"graphic nove\"l. Ha pubblicato in pi\u00f9 di una decina di paesi diversi.\nLa sua graphic novel pi\u00f9 conosciuta \u00e8 \"Brancaccio.Storie di mafia quotidiana\", disegnata da Claudio Stassi e tradotta in diversi paesi. \nTra le sue collaborazioni per il pubblico giovanile si ricordano Les s\u0153urs Gr\u00e9millet, Topolino, Monster Allergy e Lys.\nAttivit\u00e0 di docenza.\nDocente di sceneggiatura presso la Escola Joso di Barcelona. \nCreatore insieme a Claudio Stassi del workshop residenziale \"Fundamentos de Novela Gr\u00e1fica\" a Tordera (Barcelona). \nSviluppo e volontariato internazionale.\nFrequenta il corso \"The Civilian Personnel of Peace-keeping/Peace-building Operations\" alla Scuola Superiore Sant\u2019Anna di Pisa, patrocinato dall'UNHCHR (Alto commissariato delle Nazioni Unite per i diritti umani).\nA Barcellona ottiene un master in \"Agentes de Desarollo Internacional\" presso Setem - Universitat Polit\u00e9cnica de Catalunya con uno studio su \u201cPrioridad de la intervenci\u00f3n en el Norte. Informaci\u00f3n y colonizaci\u00f3n cultural\u201d.\nHa passato diversi mesi come volontario in zone di conflitto: con l'Operazione Colomba nel campo profughi di Krajen (Albania) e successivamente a Pej\u00eb (Kossovo); con l'associazione Italia-Nicaragua a Le\u00f3n e Estel\u00ed (Nicaragua); come osservatore internazionale per Enlace Civil in Chiapas (Messico); con Volunteer for Peace a Maun (Botswana)."}
{"id": "4747956", "revid": "287204", "url": "https://it.wikipedia.org/wiki?curid=4747956", "title": "Marina Bay", "text": "Marina Bay \u00e8 la baia antistante la foce del fiume Singapore e rappresenta il cuore storico di Singapore. Si trova alla foce del fiume che un tempo fiancheggiava il molo dove approdavano le giunche per lo scarico delle merci. L'attivit\u00e0 portuale ha portato allo sviluppo della citt\u00e0 nel XIX secolo.\nRecenti sviluppi hanno portato a chiudere la baia e alla costruzione di una diga che ha trasformato la baia in un bacino d'acqua dolce. Questo ha permesso l'espansione del quartiere degli affari, con zone residenziali, e la costruzione di un complesso di alberghi e casin\u00f2.\nDal 2008 le strade di Marina Bay sono teatro del Gran Premio di Singapore, appuntamento del calendario di Formula 1. Fu il primo gran premio svoltosi in notturna della storia della Formula 1. Si tratta di uno dei weekend pi\u00f9 glamour di tutto il calendario.\nSituazione attuale.\nLa zona della baia \u00e8 sede di una parte importante delle attivit\u00e0 economiche con la presenza di hotel di lusso, casin\u00f2, sale per teatri e concerti, il circuito di Formula 1, un centro di golf, oltre agli edifici del centro storico. L'intero sito \u00e8 diventato emblematico di Singapore con il Merlion e le torri di Marina Bay Sands."}
{"id": "4747958", "revid": "729019", "url": "https://it.wikipedia.org/wiki?curid=4747958", "title": "Ermine Street", "text": "Con il nome di Ermine Street si indica una strada romana dell'antica provincia della Britannia che collegava \"Londinium\" (Londra) e \"Eburacum\" (York), passando per \"Lindum\" (Lincoln).\nI principali insediamenti che attraversava erano \"Durovigutum\", \"Durobrivae\" (Water Newton), \"Causennae\", \"Petuaria\".\nLa strada deve il suo nome all'antico inglese \"Earninga Straete\" (attestato nel 1012), che a sua volta deriva dal nome della trib\u00f9 chiamata \"Earningas\", che abitava il distretto fra Cambridgeshire e Hertfordshire successivamente noto come \"Armingford Hundred\" (corrispondente al territorio circostante ai centri di Arrington e Royston).\nIl nome latino della via \u00e8 sconosciuto.\nEssa \u00e8 nota anche come Old North Road (\"Antica strada del nord\") nel tratto che va da Londra al punto dove si congiunge con la A1 Great North Road vicino a Godmanchester.\nIl percorso della Ermine Street.\nL'Ermine Street iniziava a Bishopsgate, dove sorgeva una delle sette porte presenti nelle mura della Londra romana.\nDa qui seguiva verso nord la Norton Folgate, la Shoreditch High Street e la Kingsland Road passando per Stoke Newington (dove costituisce la Stoke Newington High Street), Tottenham, Edmonton e il settore orientale di Enfield (Ponders End, Enfield Highway, Enfield Wash e Freezywater) fino a Royston.\nQuesta sezione dell'Ermine Street da Londra a Royston in gran parte oggi forma la A10.\nA Royston, incrociava la preistorica Icknield Way.\nDopo Royston, la Ermine Street coincideva, fino all'incrocio con la A1, con la ex strada A14 (attuale A1198) fino a \"Durovigutum\" (Godmanchester).\nTrascurando le varianti e le circonvallazioni moderne, la direzione della strada \u00e8 data dall'allineamento tra la strada che passa per Huntingdon e l'intersezione di Alconbury con la A1.\nIl tratto da Alconbury a Water Newton, trascurando le circonvallazioni moderne come quella di Stilton, ricalca il percorso dell'attuale A1.\nLa Ermine Street attraversava \"Durobrivae\" (Water Newton) e deboli tracce di essa sono visibili a est, lungo la A1 a Peterborough.\nLa strada moderna si sovrappone nuovamente a nordovest di Stamford, nei pressi di Great Casterton, attraverso il quale passava la Ermine Street.\nQuindi la Ermine Street continuava con l'attuale B6403, passando per Ancaster fino alla A17 e poi come strada con diritto di pubblico accesso, facilmente percorribile, fino al punto in cui la base aerea di Waddington la interrompe.\nIl percorso da Colsterworth, passando per Ancaster, fino a Bracebridge Heath \u00e8 noto con il nome di High Dike. Esso corre a est della A607, all'incirca parallelamente ad essa, tra Carlton Scroop e Harmston.\nLa High Dike porta al paesaggio piano, aperto e asciutto del \"Lincolnshire Heath\", mentre la A607 attraversa i villaggi della sottostante linea delle risorgive.\nDall'Itinerario antonino si apprende che un insediamento romano chiamato \"Causennae\" sorgeva lungo la strada nel Lincolnshire meridionale, insediamento che \u00e8 stato variamento identificato con Ancaster o con Saltersford, a sud di Grantham.\nUn altro lungo tratto della strada sopravvive; esso costituisce l'attuale A15, che da Lincoln corre verso nord, oltrepassa la base aerea della RAF di Scampton e Caenby Corner, come pure Kirton in Lindsey, per proseguire quasi fino all'Humber a Winteringham.\nPrima che fosse realizzato il percorso alternativo a Scampton, con una leggera deviazione a Broughton, era possibile viaggiare per circa 55\u00a0km, dalla Newport Arch, la porta nord della Lincoln romana, fino alla Parrocchia civile di Winteringham lungo una strada cos\u00ec leggermente curva da poter essere considerata un unico rettifilo. Questo tratto pu\u00f2 essere considerato il tratto rettilineo pi\u00f9 lungo delle strade inglesi.\nLa Winteringham romana era il punto di partenza del traghetto che collegava \"Petuaria\" (Brough) alla sponda settentrionale dell'Humber. Da l\u00ec la strada curvava a ovest verso York, diventando parte del sistema viario conosciuto come Cade's Road.\nQuesto sito di attracco sulla sponda meridionale dell'Humber \u00e8 significativo, in quanto Winteringham significa \"la fattoria della gente di Winta\".\nOltre al dio Woden, Il primo capo della lista dei re di Lindsey \u00e8 Winta.\nChiaramente, la fine della cresta calcarea giurassica presso l'Humber fu importante per il popolamento inglese del Lincolnshire. Winterton si trova un po' pi\u00f9 all'interno.\nLa Ermine Street e il fiume Trent furono entrambi importanti vie di comunicazione per l'accesso iniziale alla Britannia post romana.\nIl percorso alternativo della Ermine Street.\nNel tratto finale della Ermine Street, a nord di Lincoln e oltre Scampton, era possibile seguire un percorso alternativo, che passava pi\u00f9 internamente, formando un semicerchio che aggirava sul lato occidentale l'estuario dell'Humber.\nSebbene il percorso diretto tra Lincoln e York fosse il pi\u00f9 breve, questo non era sempre transitabile a causa delle piene dell'Humber nei periodi di condizioni meteorologiche sfavorevoli.\nPertanto fu realizzato un importante percorso alternativo.\nQuesto percorso \u00e8 descritto nell'Itinerario antonino e collegava York (\"Eboracum\"), Castleford (\"Lagecium\"), Doncaster (\"Danum\"), Littleborough (\"Agelocum\") e Lincoln (\"Lindum\").\nQuesta sezione del percorso iniziava presso il moderno Lincolnshire Showground (subito a nord di Lincoln) e, nel tratto che attraversa il Lincolnshire, corrisponde alla Till Bridge Lane, l'attuale A1500.\nNell'area di Doncaster e anche a nord di Castleford il percorso \u00e8 noto come Roman Ridge o Roman Rigg.\nUn grande tratto di questa strada costituiva quella che in seguito, per molti secoli, fu la Great North Road tra il Nottinghamshire e lo West Yorkshire."}
{"id": "4747960", "revid": "2146321", "url": "https://it.wikipedia.org/wiki?curid=4747960", "title": "Mr Selfridge", "text": "Mr Selfridge \u00e8 una serie televisiva britannica in onda su ITV dal 6 gennaio 2013, basata sul romanzo \"Shopping, Seduction &amp; Mr Selfridge\" di Lindy Woodhead, che racconta la storia dell'imprenditore Harry Gordon Selfridge e della sua catena di negozi Selfridge &amp; Co. A febbraio 2013 \u00e8 stata rinnovata per una seconda stagione di dieci episodi, ambientata nel 1914, e a marzo 2014 \u00e8 stata ordinata la terza stagione, ambientata nel 1919.\nIn Italia \u00e8 andata in onda su DIVA Universal dal 29 maggio al 26 giugno 2013 e in chiaro viene trasmessa su Rai 3 dall'8 giugno 2014."}
{"id": "4747963", "revid": "371529", "url": "https://it.wikipedia.org/wiki?curid=4747963", "title": "Live Phish Volume 13", "text": "Live Phish Volume 13 \u00e8 un album dal vivo dei Phish, pubblicato il 29 ottobre 2002 (in contemporanea ai Volumi 14, 15 e 16 della serie \"Live Phish\") dalla Elektra Records. Il disco documenta l'esibizione del gruppo al Civic Center di Glens Falls (New York), nella notte di Halloween del 1994.\n\u00c8 il primo dei 6 spettacoli di Halloween in cui i Phish hanno eseguito dal vivo in un unico concerto un intero album di un altro artista. Il gruppo diede la possibilit\u00e0 ai propri fan di scegliere quale disco altrui avrebbero voluto ascoltare, e il risultato fu il disco omonimo dei Beatles (noto anche come \"The White Album\"), del quale vennero eseguite in successione tutte e 30 le tracce (il brano finale \"Good Night\" non \u00e8 contenuto nel volume perch\u00e9 i Phish, anzich\u00e9 eseguirlo dal vivo, ne diffusero la registrazione al termine della performance).\nIl concerto inizi\u00f2 alle 19.30 del 31 ottobre e termin\u00f2 alle 3:20 di mattina del 1\u00ba novembre, diventando una delle pi\u00f9 lunghe performance live dei Phish. A causa della durata, il concerto fu diviso in 3 successive uscite (o \"set\") e termin\u00f2 con 3 brani eseguiti come bis."}
{"id": "4747978", "revid": "767487", "url": "https://it.wikipedia.org/wiki?curid=4747978", "title": "Le valli della solitudine", "text": "Le valli della solitudine (\"Mrs. Mike\") \u00e8 un film del 1949 diretto da Louis King.\n\u00c8 un film drammatico statunitense con Dick Powell, Evelyn Keyes, J.M. Kerrigan, Angela Clarke e Will Wright. \u00c8 basato sul romanzo del 1947 \" Mrs. Mike: The Story of Katherine Mary Flannigan\" di Benedict e Nancy Freedman. Il romanzo ed il film sono ispirati, a loro volta, alle avventure di Mrs. Michael (Katherine Mary) Flannigan, una donna che dalla citt\u00e0 si trasfer\u00ec nelle selvagge zone settentrionali del Canada agli inizi del 1900.\nProduzione.\nIl film, diretto da Louis King su una sceneggiatura di DeWitt Bodeen e Alfred Lewis Levitt e un soggetto di Benedict Freedman e Nancy Freedman (autori del romanzo), fu prodotto da Edward Gross per la Huntington Hartford Productions e la Regal Films e girato a Big Bear Lake e a Cedar Lake (Big Bear Valley, San Bernardino National Forest) e nei Nassour Studios a Hollywood, in California, da fine marzo all'inizio di giugno 1949 e dal 22 giugno a met\u00e0 luglio 1949. Il film doveva originariamente essere interpretato da June Allyson, moglie di Dick Powell. Powell reinterpret\u00f2 lo stesso personaggio in un episodio della serie radiofonica antologica \"Lux Radio Theatre\" trasmesso nell'aprile del 1950.\nDistribuzione.\nIl film fu distribuito con il titolo \"Mrs. Mike\" negli Stati Uniti dal 23 dicembre 1949 al cinema dalla United Artists.\nAltre distribuzioni:\nCritica.\nSecondo il Morandini il film \u00e8 \"una storia semplice e un po' smorta\" che risulta avere, comunque, un suo stile. (Mario Luzi)"}
{"id": "4747979", "revid": "46931", "url": "https://it.wikipedia.org/wiki?curid=4747979", "title": "Mrs. Mike", "text": ""}
{"id": "4747984", "revid": "1924342", "url": "https://it.wikipedia.org/wiki?curid=4747984", "title": "Songbook Vol. 1", "text": "Songbook Vol. 1 \u00e8 la prima raccolta del cantante Mika, pubblicata il 12 novembre 2013 per il solo mercato italiano.\nIl disco contiene dodici brani estratti dai tre precedenti lavori del cantante, oltre a un inedito (\"Live Your Life\") e due nuove versioni di altrettanti brani gi\u00e0 editi e rivisitati per l'occasione (\"Origin of Love \"e \"Happy Ending\").\nOttiene inoltre la certificazione del disco di platino, vendendo pi\u00f9 di 60.000 copie. Il premio gli \u00e8 stato consegnato durante un'intervista da parte della conduttrice del programma televisivo \"Le invasioni barbariche\".\nA marzo 2014 viene certificato triplo disco di platino per le 160.000 copie vendute."}
{"id": "4747990", "revid": "247222", "url": "https://it.wikipedia.org/wiki?curid=4747990", "title": "Do What You Want to Do", "text": "Do What You Want to Do \u00e8 un album di Willie Bobo con il gruppo \"Bo-Gents\", pubblicato dalla Sussex Records nel 1971."}
{"id": "4747991", "revid": "120406002", "url": "https://it.wikipedia.org/wiki?curid=4747991", "title": "Lisa Kay", "text": ""}
{"id": "4748001", "revid": "585241", "url": "https://it.wikipedia.org/wiki?curid=4748001", "title": "Teorema di Minding", "text": "Il teorema di Minding \u00e8 un importante risultato di geometria differenziale, dimostrato da Ernst Adolf Minding nel 1839, che mostra la validit\u00e0, sotto opportune condizioni, del viceversa del theorema egregium.\nEsso afferma che due superfici regolari aventi la stessa curvatura gaussiana costante sono isometriche. Come conseguenza immediata, tutte le superfici a curvatura costante positiva sono localmente isometriche ad una sfera, quelle a curvatura identicamente nulla sono localmente isometriche al piano e quelle a curvatura costante negativa sono localmente isometriche ad una pseudosfera."}
{"id": "4748002", "revid": "1543377", "url": "https://it.wikipedia.org/wiki?curid=4748002", "title": "Assiomi di chiusura di Kuratowski", "text": "In topologia e nella branche matematiche ad essa collegate gli assiomi di chiusura di Kuratowski sono un gruppo di assiomi che possono essere utilizzati per definire una struttura topologica su un insieme. Sono equivalenti alla pi\u00f9 comune definizione basata sugli insiemi aperti. Furono introdotti per la prima volta da Kazimierz Kuratowski, \nUn gruppo simile di assiomi pu\u00f2 essere utilizzato per definire una struttura topologica sfruttando esclusivamente la nozione duale di operatore interno.\nDefinizione.\nUno spazio topologico formula_1 \u00e8 un insieme formula_2 a cui \u00e8 associata una funzione:\nchiamata operatore di chiusura dove formula_4 \u00e8 l'insieme delle parti di formula_2.\nL'operatore di chiusura deve soddisfare le seguenti propriet\u00e0 per tutti gli formula_6\nSe il secondo assioma, quello dell'idempotenza, \u00e8 rilassato (ossia formula_11 al posto di formula_12), allora risulta definito da questo gruppo di assiomi un operatore di prechiusura.\nCollegamenti con la topologia classica.\nInduzione di una topologia.\nUn punto formula_13 \u00e8 detto chiuso rispetto ad formula_14 in formula_1 se formula_16\nDefinendo un operatore di chiusura su formula_4 risulta naturalmente indotta una topologia (un insieme contenente tutti gli insiemi aperti) su formula_2.\nUn insieme formula_19 \u00e8 detto aperto se e solo se formula_20 e poniamo formula_21. La coppia formula_22 soddisfa gli assiomi di definizione di uno spazio topologico:\nL'insieme vuoto e l'insieme formula_2 sono aperti: formula_24 \nPer l'estensivit\u00e0 formula_25 e poich\u00e9 formula_26 sappiamo che formula_27, pertanto formula_28. \nDalla conservazione delle unioni nulle segue analogamente che formula_29.\nL'unione arbitraria di insieme aperti \u00e8 un aperto:\nSia formula_30 una collezione di indici e consideriamo l'unione degli formula_31 dove formula_31 \u00e8 aperto per ogni formula_33. Per le leggi di De Morgan si ha\nPer la conservazione delle unioni binarie:\nQuindi formula_41 Per l'estensivit\u00e0 segue che formula_42.\nPertanto, A \u00e8 un aperto.\n L'intersezione di un numero finito di insiemi aperti \u00e8 un aperto:\nSia formula_30 una collezione finita di indici e siano gli formula_31 aperti formula_45.\nDalla conservazione delle unioni nulle segue per induzione che:\nRichiami alle definizioni topologiche.\nUna funzione tra due insieme topologici\n\u00e8 detta continua se per ogni sottoinsieme formula_14 di formula_2"}
{"id": "4748008", "revid": "2137660", "url": "https://it.wikipedia.org/wiki?curid=4748008", "title": "Sardegna megalitica", "text": "La voce Sardegna megalitica tratta il fenomeno del Megalitismo che ha coinvolto l'Isola a partire dal Neolitico fino all'epoca nuragica.\nA questo enigmatico fenomeno architettonico vengono attribuite le imponenti strutture in pietra quali Stonehenge e i nuraghi, entrambi monumenti entrati a far parte del patrimonio culturale europeo e mondiale. Bench\u00e9 tale fenomeno abbracci tutto il Pianeta, la concentrazione maggiore delle strutture megalitiche si hanno nell'Europa atlantica e in tutto il bacino del Mediterraneo.\nPer via della capillare diffusione e della grande variet\u00e0 che ebbero in Sardegna queste costruzioni, le culture prenuragiche e la successiva civilt\u00e0 nuragica, vengono considerate fra le pi\u00f9 importanti culture megalitiche mai esistite. Il territorio isolano ospita infatti un gran numero di monoliti, sia isolati che in allineamenti rettilinei o anche in circolo, utilizzati dagli antichi Sardi sia per un uso singolarmente monumentale, come i menhir, sia per svariate tipologie di costruzioni definite - appunto - di tecnica megalitica.\nL'ignota tecnologia usata per il taglio dei monoliti, la costruzione dei monumenti stessi e il loro significato spirituale resta ancora un enigma, come il misterioso e imponente altare megalitico di Monte d'Accoddi, nella Sardegna settentrionale, considerato un luogo di culto unico nel suo genere nel panorama del megalitismo.\nOrigine.\nLe prime avvisaglie del fenomeno del Megalitismo in Sardegna sono riferibili al Neolitico medio-recente, conosciuto anche come proto-megalitismo; le ricerche fatte dagli studiosi dimostrano come esso sia strettamente legato al megalitismo dell'area pirenaica\nArchitetture megalitiche.\nDi seguito sono elencati i vari tipi di architettura megalitica presenti sul territorio isolano:\nMenhir.\nLe popolazioni prenuragiche disseminarono il territorio isolano di \"is perdas fittas\" (in italiano \"le pietre fitte\"), nome con il quale in lingua sarda vengono chiamati quei monoliti altrove conosciuti come menhir (dal bretone \"men\" e \"hir\" ossia \"lunga pietra\").\nSi trovano disposti in allineamenti rettilinei, talvolta in forma circolare, spesso anche isolati, sempre con funzione sacrale, e trovano confronti con altre manifestazioni del megalitismo europeo in particolare con quello inglese e francese.\nDi difficile datazione e di chiara simbologia fallica, molti di essi sono privi di incisioni, ossia aniconici, ma in alcune localit\u00e0, come a Laconi, furono decorati e scolpiti con veri e propri corredi di armi e con singolari rilievi del volto a forma di T, ossia con un unico disegno a descrivere naso e sopracciglia, senza occhi n\u00e9 bocca.\nLo studioso Enrico Atzeni divide i menhir sardi in tre categorie sulla base di specifici attributi figurativi:\nI menhir sono sempre riferiti al periodo prenuragico di cui costituiscono una eloquente testimonianza, e - secondo lo studioso Enrico Atzeni - documentano il complesso sistema etico-religioso esistente durante l'evoluzione economica caratterizzata dalla metallurgia del rame, con il sopravvento nelle societ\u00e0 isolane di nuove gerarchie sociali a sfondo ideologico patriarcale, rappresentando \"is perdas fittas\", figure di divinit\u00e0 maschili e femminili, forse di antenati, capi, eroi e guerrieri o altri mitici personaggi di rango.\nSovente vengono confusi con i betili, che per\u00f2 hanno forma ogivale o tronco-conica: anche se talvolta associati al periodo prenuragico, questi sono comunemente attribuiti all'et\u00e0 nuragica. La loro funzione sacrale continu\u00f2 ad esistere nelle comunit\u00e0 isolane non solo in epoca nuragica, ma anche in quella romana e bizantina, costituendo successivamente un vero ostacolo alla cristianizzazione dell'interno dell'Isola, tanto da indurre papa Gregorio Magno, nel VI secolo d.C., ad una aperta denuncia dei Sardi di Ospitone, adoratori di \"ligna autem et lapides\" (legni e pietre), invitandoli ad abbattere i loro idoli. I ritrovamenti di duecento menhir protoantropomorfi avvenuti nel 2006 a Sorgono, nella regione storica della Barbagia del Mandrolisai, in localit\u00e0 Biru 'e Concas, in maggior parte abbattuti ma molti ancora allineati, riportano indietro a quelle massicce distruzioni,; l'ultimo ritrovamento - tuttavia - \u00e8 stato quello di Cuccuru 'e Lai, nel 2011 a Samugheo, sempre nel Mandrolisai, dove i menhir ritrovati incastrati in un lungo muro a secco sono stati un centinaio frammentati in circa trecento pezzi.\nCromlech.\nI circoli megalitici conosciuti anche come \"stone circle\" nel mondo anglosassone o \"cromlech\" in quello francofono, sono presenti in Sardegna nel periodo prenuragico in varie parti del territorio.\nQuello di Is Cirquittus, nel comune di Laconi, si suppone fosse un calendario per calcolare durante i solstizi il sorgere ed il tramontare del sole. La sua forma \u00e8 ellittica con un diametro di 20 metri per 30, ed \u00e8 formato da sette pietre di natura diversa, disposte ad anello e provenienti da distanze lontane. Il cromlech \u00e8 affiancato da un allineamento di cinque menhir protoantropomorfi, tra i quali due alti due metri Altri grandi menhir si trovano nelle vicinanze e si suppone che nell'area esistesse una struttura megalitica molto pi\u00f9 grande e complessa. Viene attribuito a genti di cultura Ozieri e Abealzu-Filigosa.\nGrande interesse suscitano gli allineamenti di nuraghe is Scalas, in localit\u00e0 Oliaspeciosa a Muravera nel Sarrabus, con i suoi quarantatr\u00e9 menhir di altezza variabile da uno a due metri; le indagini effettuate sulla loro funzione riportano ad un calendario di pietra atto ad individuare i cicli stagionali, insieme al controllo giornaliero dell'alba e tramonto del sole e della luna. Anche quelli di Cuile Piras, situati nello stesso territorio ed in numero di cinquantatr\u00e9, sempre con funzione calendariale, sono attribuiti a genti di cultura Ozieri, del Neolitico finale (3200-2800 a.C.).\nDolmen.\nUn'altra importante espressione del megalitismo sardo sono i dolmen, caratteristiche tombe composte da una camera a pianta rettangolare o poligonale. La parola \u00e8 di origine bretone e significa \"tavola di pietra\" probabilmente in riferimento alla tecnica usata per costruirli, ossia utilizzando tre (trilite) o pi\u00f9 pietre verticali infisse nel terreno e unite poi tra loro da una sovrastante lastra orizzontale (tavola).\nQueste importanti vestigia si trovano in notevole concentrazione nella parte centro-settentrionale dell'Isola, nei territori di Luras con strutture come quelle di Alzoledda, Ciuledda, Billella e Ladas, in quello di Mores con il dolmen di Sa Coveccada, di Macomer con Su Edrosu, ma ancora pi\u00f9 numerosi si trovano nel territorio di Buddus\u00f2 con undici strutture, in quello di Berchidda con tredici strutture. Sono presenti anche nella parte centro orientale, a Dorgali, con il dolmen di Motorra, uno dei quattordici censiti nel territorio.\nI dolmen sono modelli strutturali presenti ovunque si diffuse il megalitismo; in Corsica e in Sicilia risalgono ad un periodo successivo a quelli presenti in Sardegna, confermando l'ipotesi di un passaggio sulle coste occidentali sicule, verso la seconda met\u00e0 del III millennio a.C., di popolazioni depositarie di culture tipiche dell'occidente europeo (di seguito propagatesi in tutto il bacino del Mediterraneo).\nDolmen a galleria.\nQuesti particolari monumenti (chiamati anche con il termine francese di all\u00e8es couvertes) sono delle costruzioni megalitiche composte da lunghe camere sepolcrali; sono state realizzate coprendo due file parallele di ortostati con grosse lastre di pietra, generalmente in granito, disposte a piattabanda.\nDestinate alle sepolture collettive, venivano nascoste coprendole con terra e con pietre. Sull'isola se ne contanto circa una ventina, una delle meglio conservata \u00e8 sicuramente quella di Sa Corte Noa a Laconi, o quella di Sa Tanca 'e sa Marchesa in territorio di Birori.\nSecondo gli studiosi questo tipo di costruzione avrebbe origini nella Francia pirenaica (forse la regione dell'Aude) da dove si diffuse anche in Sardegna.\nCircoli dolmenici.\nChiamati anche tombe a circolo, questi particolari complessi megalitici sono strutture nelle quali il defunto (o i defunti) venivano sistemati all'interno di anelli litici costituiti da pietre infitte verticalmente nel terreno con al centro una cassetta litica di forma quadrangolare.\nNel territorio di Arzachena, in localit\u00e0 Li Muri, si trova il complesso meglio conservato, composto nell'insieme da cinque tombe. Quattro di queste sono composte da un dolmen circondato da anelli di pietre il cui diametro varia dagli 8,5 metri ai 5,3 metri. Originariamente un tumulo di terra e pietrame le ricopriva interamente dando loro la forma di una piccola collina. Il dolmen posto al centro era del tipo a cista litica o cassone, coperto da una lastra di pietra che in nessuna tomba si \u00e8 conservata. Accanto all'anello litico esterno \u00e8 stato rinvenuto un menhir, mentre internamente al circolo sono stati rinvenuti due menhir protoantropomorfi e resti di ocra rossa, colore con il quale venivano dipinti i defunti, insieme a resti di ossa umane.\nNon si conoscono gli antichi rituali di sepoltura ma si suppone che i circoli dolmenici siano stati utilizzati per sepolture singole o collettive di corpi scarnificati. La quinta tomba del complesso megalitico \u00e8 mancante della cella dolmenica e - secondo l'interpretazione dell'archeologo Giovanni Lilliu - quel circolo funerario-rituale veniva utilizzato per la scarnificazione dei cadaveri deposti lungo le pietre scanalate che costituivano la sua circonferenza e lasciati al sole per un lungo periodo. Successivamente le ossa venivano raccolte e riposte nelle cassetta al centro dei circoli.\nAltri esempio di tombe a circolo, anche pi\u00f9 monumentali e con un diametro di 19 metri, come quella di Su corazzu de is Pillois, si trovano in territorio di Guspini. In Gallura, oltre a Li Muri, si trovano a Luogosanto (La Macciunitta, Li Casalini).\nAltari megalitici.\nTra Sassari e Porto Torres si trova un vasto e singolare complesso megalitico che non trova analoghi riscontri in Europa. Si tratta del santuario preistorico di Monte d'Accoddi che comprende nel suo insieme due altari, un villaggio e una necropoli ipogeica, occupando una superficie complessiva di 2513 metri quadrati e sviluppando un volume di 7590 metri cubi. Questa complessa costruzione megalitica - secondo gli studiosi - \u00e8 qualcosa di simile a quello che in ambito mesopotamico viene definito altare a terrazzo o ziggurat.\nGli scavi archeologici effettuati negli anni cinquanta del secolo scorso hanno riportato alla luce questa imponente struttura nella quale su un impianto pi\u00f9 arcaico di forma tronco-piramidale gi\u00e0 dotato di rampa di accesso trapezoidale senza gradini chiamato Tempio A, gli architetti megalitici hanno successivamente costruito un altro altare che inglobava in s\u00e9 quello precedente, dandogli la stessa forma, rifasciandolo con lunghe muraglie di contenimento in blocchi di calcare, dotandolo di rampa di accesso gradinata e costruendo nella sua sommit\u00e0 un edificio tempio. La prima struttura venne edificata da genti di cultura di Ozieri mentre quella successiva venne eretto da genti di cultura di Abealzu-Filigosa.\nEntrambi altari sono ritenuti dei monumenti sconosciuti nel panorama del megalitismo occidentale e - secondo gli studiosi - gli unici confronti possibili portano ad Oriente, sia nell'antico Egitto con le mastabe e la piramide a gradoni di Saqqara, sia in Mesopotamia con le sue ziggurat. Questi confronti non sono indicativi di contatti diretti per quell'epoca tra l'area sarda e l'Oriente perch\u00e9 non ancora provati anche se - come avveniva nelle ziggurat mesopotamiche - anche la piramide tronca di Monte d'Accoddi era destinata alle feste sacre legate al ciclo vegetativo agrario e ai riti propiziatori della fertilit\u00e0 per uomini e animali. Secondo l'interpretazione dell'archeologo Giovanni Lilliu, sull'alto dello ziggurat il dio Sole scendeva a giacersi con la Dea madre, immagine terrena della fertilit\u00e0 agraria e umana.\nMuraglie megalitiche.\nIl passaggio dal Neolitico finale all'Eneolitico fu causa - secondo i ricercatori - di forte conflittualit\u00e0 tra le comunit\u00e0 prenuragiche dovuta probabilmente alla scoperta e diffusione dei metalli. Secondo queste ipotesi la costruzione delle muraglie megalitiche furono una risposta alla crescente domanda di sicurezza delle popolazioni civili e il fenomeno non interess\u00f2 esclusivamente la Sardegna ma era diffuso in tutto il Mediterraneo e la parte atlantica dell'Europa. Queste poderose opere - infatti - vengono confrontate con quelle dei contemporanei villaggi fortificati del sud della Francia e le fortificazioni della penisola iberica (Los Millares, Zambujal).\nGli esempi pi\u00f9 significativi in Sardegna sono la muraglia megalitica di Monte Ossoni in territorio di Castelsardo e quella di Monte Baranta situato su un pianoro dominante la valle del Cuga e la Nurra algherese, nel comune di Olmedo: quest'ultima \u00e8 ritenuta dagli studiosi tra le pi\u00f9 imponenti in Europa. Le ricerche effettuate su questa importante struttura durante gli scavi che la interessarono nel 1979, hanno evidenziato come un diffuso stato di insicurezza abbia spinto genti di cultura Monte Claro a stabilirsi in alture per meglio difendersi, integrando le difese naturali del posto con la costruzione di due poderose strutture atte a sbarrare il passo ad eventuali aggressori. Queste opere difensive abbracciavano ampi spazi in modo da poter difendere - nel contempo - sia l'abitato di capanne che la zona cultuale dell'area sacra.\nContinuando la tradizione dei menhir e dei circoli megalitici delle genti di cultura Ozieri, quelle di cultura Monte Claro individuarono e fortificarono precise aree poste in altura per meglio controllare strategicamente il territorio sottostante, queste azioni sembrano preludere a soluzioni architettoniche che pi\u00f9 tardi nel Bronzo antico saranno proprie dei primi protonuraghi e successivamente ancora delle imponenti strutture polivalenti del periodo nuragico.\nProtonuraghi.\nChiamati anche \"pseudonuraghi\" e \"nuraghi a corridoio\", queste costruzioni megalitiche ammontano sull'Isola a circa trecento monumenti.\nPrincipalmente di planimetria definita dai nuragologi di tipo \"reniforme\" (cio\u00e8 che riprende i classici contorni di un rene), ma anche di forma che ricalca quella di una nave rovesciata, non superavano l'altezza di dieci metri (al contrario dei nuraghi alti pi\u00f9 di venti metri). Le costruzioni megalitiche dei protonuraghi hanno preceduto di molti secoli l'affermazione dell'architettura nuragica classica.\nContrariamente ai nuraghi, non presentano al loro interno le camere a tholos. I muri perimetrali molto spessi racchiudono infatti nicchie aperte su un ampio corridoio, la loro vera caratteristica architettonica. Le camere a corridoio erano coperte da lastre di pietra disposte orizzontalmente e un terrazzo-tetto copriva tutta l'estensione del monumento.\nEsempio di questa tipologia costruttiva \u00e8 il protonuraghe Brunku Madagui sito nella Giara di Gesturi e la cui datazione, ottenuta con il Metodo del carbonio-14 sull'analisi di resti di sughero rinvenuti in stratigrafia, indica circa il 1820 a.C.\nNuraghi.\nCastelli nuragici.\nLe costruzioni megalitiche formate da nuraghi polilobati, conosciute anche come fortezze nuragiche, castelli nuragici o regge nuragiche, iniziarono ad apparire sull'isola nel Bronzo recente. Al modello base del nuraghe monotorre gli architetti nuragici addossarono altre torri minori unendole tra loro con cortine murarie. Edificarono in questo modo insiemi architettonici di dimensioni talvolta colossali, dominati da un mastio centrale circondato da un numero svariato di torri, come nel complesso nuragico di Arrubiu dove di torri se ne contavano fino a ventuno, ed era il risultato di un disegno unitario che comprendeva sia il mastio che i bastioni pentagonali, il tutto costruito nella medesima fase nel XIV secolo a.C.\nI nuraghi polilobati raggiungevano altezze che superavano i venticinque metri; dopo i monumenti egizi erano le costruzioni preistoriche pi\u00f9 alte allora conosciute nel bacino del Mediterraneo. Gli esempi pi\u00f9 noti sono quelli di:"}
{"id": "4748018", "revid": "287204", "url": "https://it.wikipedia.org/wiki?curid=4748018", "title": "Quinetazone", "text": "Il quinetazone \u00e8 un diuretico derivato dalla chinazolina, con propriet\u00e0 e usi analoghi a quelli del metolazone e degli altri diuretici tiazidici. Il quinetazone \u00e8 indicato come diuretico, antiipertensivo e antiedematoso. L'effetto diuretico inizia 2 ore dopo la somministrazione, raggiunge il massimo dopo 6 ore e perdura per 18-24 ore. Il quinetazone \u00e8 attivo per via orale.\nNel trattamento dell'edema la dose normalmente impiegata \u00e8 di 50\u2013100\u00a0mg al giorno per via orale, ma pu\u00f2 raggiungere anche i 200\u00a0mg/die, se necessario. Nel trattamento dell'ipertensione si impiegano 50\u2013100\u00a0mg al giorno, in monoterapia o in associazione con altri farmaci. Si consiglia di iniziare il trattamento con 25\u00a0mg/die.\nNei trattamenti a lungo termine e nei soggetti sensibili la perdita di potassio pu\u00f2 portare a ipokaliemia che richiede la somministrazione di sali di potassio o di diuretici risparmiatori di potassio."}
{"id": "4748020", "revid": "155634", "url": "https://it.wikipedia.org/wiki?curid=4748020", "title": "Super Ligue 2013-2014", "text": "La Super League 2013-2014 \u00e8 la 105\u00aa edizione della massima divisione del campionato belga maschile di pallanuoto. Le gare della stagione regolare sono iniziate il 28 settembre 2013 e si sono concluse il 22 marzo 2014. La fase finale ha invece avuto inizio il 28 marzo e si \u00e8 conclusa il 31 maggio.\nLe squadre partecipanti sono sette, e si affrontano nel classico girone all'italiana con partite di andata e ritorno. A questa fase segue una fase finale per la conquista del titolo a cui prendono parte le prime quattro squadre in classifica dopo la conclusione della stagione regolare.\nA causa del ridotto numero di squadre partecipanti non sono previste retrocessioni.\nFase finale.\nLe prime quattro si affrontano nuovamente in doppia tornata per stabilire l'ordine di posti dal 1\u00b0 al 4\u00b0. Parallelamente le ultime tre fanno altrettanto per stabilire l'ordine di posti dal 5\u00b0 al 7\u00b0. Vengono mantenuti i punti e la differenza reti conquistati nella prima fase. In caso di parit\u00e0 di punti la discriminante \u00e8 costituita dagli scontri diretti."}
{"id": "4748031", "revid": "124061045", "url": "https://it.wikipedia.org/wiki?curid=4748031", "title": "Partito Comunista (Svizzera)", "text": "Il Partito Comunista (Svizzera) \u00e8 l'evoluzione del Partito del Lavoro (PdL) del Canton Ticino che nel 2007 decise di modificare il proprio nome in Partito Comunista. Nel 2013 il Partito del Lavoro del Grigioni italiano confluisce nel PC. Nel corso del 2014 il PC assume una posizione di autonomia sul piano nazionale e viene poi espulso dal Partito Svizzero del Lavoro (PSdL), da allora organizza anche gruppi in altri cantoni svizzeri.\nLa sede del partito \u00e8 situata nel quartiere di Solduno, a Locarno. La sua presenza sul territorio \u00e8 garantita dalle sezioni regionali che fanno capo al Comitato Centrale composto da 20 membri e retto dal segretario politico del Partito. Tale ruolo viene ricoperto da Massimiliano Arif Ay, in carica dal XX Congresso tenutosi a Bellinzona il 9 giugno 2009.\nStoria.\nIl PC nasce con il nome di Partito Operaio e Contadino Ticinese nel maggio 1944 e nel 1963 prende il nome di Partito del Lavoro (PdL). Nell'ottobre 1944 aderisce al PSdL su scala nazionale, collaborazione che cesser\u00e0 nel 2014, quando il PC viene espulso dal PSdL. Il fondatore del Partito, Pietro Monetti, \u00e8 ricordato dalla tessera 2016 del PC.\nDopo il crollo del socialismo reale, l'evoluzione del Partito si registra in maniera negativa fino ai primi anni del XXI secolo, i quali offrono ai comunisti ticinesi le premesse per rilanciare il partito, partendo dai giovani e ritornando a una prassi politica pi\u00f9 coerente con le tesi marxiste e leniniste.\nIl 16 settembre 2007 l'allora sezione ticinese del Partito Svizzero del Lavoro (PSdL) decide di cambiare il nome in Partito Comunista. Il PSdL - non senza mugugni da parte soprattutto delle sezioni della Svizzera francese - accetta la decisione del Congresso ticinese. Le differenze fra il PC e il PSdL si basano essenzialmente sulle relazioni con il Partito della Sinistra Europea di cui il PSdL \u00e8 membro fondatore e sull'approccio considerato ambiguo della Direzione nazionale del PSdL nei confronti dell'adesione della Svizzera all'Unione europea, che il PC considera \"imperialista\" e \"irriformabile\". Il PC assume anche altre posizioni politiche diverse da quelle del PSdL: ad esempio si esprime contro la balcanizzazione degli stati nazionali; si dichiara favorevole al superamento della coscrizione obbligatoria per un esercito di milizia volontaria; sostiene la necessit\u00e0 per la Svizzera di rilanciare attraverso l'innovazione e la ricerca l'apparato produttivo nazionale nei settori economici ad alto valore aggiunto; sostiene l'apertura della Svizzera alla cooperazione commerciale con i cosiddetti paesi \"BRICS\".\nA livello elettorale il PC collabora con il Partito Socialista Svizzero (socialdemocratico) nei comuni del Canton Ticino e ha collaborato per due legislature nel Gran Consiglio ticinese con il Movimento per il Socialismo (trotzkista), alleanza rotta nel 2019. Il Partito Comunista \u00e8 presente in una dozzina di Consigli comunali e nel 2015 riesce a eleggere un proprio deputato, Massimiliano Arif Ay, al Gran Consiglio del Canton Ticino. Alle Elezioni Cantonali del 2019 il PC si presenta da solo e riesce a eleggere due deputati al Gran Consiglio del Canton Ticino: oltre al riconfermato Ay viene eletta l'agronoma Lea Ferrari. Sempre con Lea Ferrari, il PC \u00e8 rappresentato nell'esecutivo municipale di Serravalle.\nIl PC \u00e8 considerato molto vicino non solo al Sindacato Indipendente degli Studenti e Apprendisti (SISA), fondato dallo stesso Ay nel 2003 e da cui provengono numerosi quadri attuali del Partito, ma anche alla Federazione sindacale mondiale (FSM). In particolare nel comitato giuridico di quest'ultima lavora il giurista Edoardo Cappelletti, consigliere comunale di Lugano e membro della Direzione del Partito Comunista.\nSul piano internazionale il PC \u00e8 stato vicino al Partito dei Comunisti Italiani (PdCI) e oggi intrattiene relazioni con il suo successore: il PCI. L'ex-ministro italiano Oliviero Diliberto ha ricevuto la tessera onoraria del Partito, cos\u00ec come il musicologo e comunista di Milano Luigi Pestalozza. Attualmente il PC \u00e8 considerato vicino alla linea ideologica del Partito Comunista Portoghese (PCP).\nMovimento giovanile.\nLa sezione giovanile del Partito Comunista \u00e8 denominata Giovent\u00f9 Comunista (GC) e vede anch'essa la sua sede a Locarno. Tale movimento nasce nel 2003 con il nome di Giovani Progressisti e nel 2007 segue le orme del partito rinominandosi Giovent\u00f9 Comunista. Membri del movimento sono tutti gli iscritti al partito con meno di 30 anni, nonch\u00e9 tutti i giovani che intendono abbracciare l'organizzazione senza per forza aderire al Partito. \nDal 2020, la Giovent\u00f9 Comunista \u00e8 guidata da un coordinamento capitanato da Luca Frei. Prima di lui avevano diretto l'organizzazione giovanile del PC Samuel Iembo (2015), Edoardo Cappelletti (2013), Aris Della Fontana (2009), Beat Wyss (2008), Riccardo Mattei (2007) e Rodolfo Pulino (2005).\nLa Giovent\u00f9 Comunista promuove sia lotte di carattere internazionale, in particolar modo contro l'imperialismo, sia di respiro nazionale. In tal senso, spicca l'impegno della GC in ambito anti-militarista, ma anche per i diritti dei giovani lavoratori e degli studenti."}
{"id": "4748033", "revid": "1573940", "url": "https://it.wikipedia.org/wiki?curid=4748033", "title": "Megabizo", "text": "Biografia.\nMegabizo, menzionato probabilmente per errore come Megabazo in una citazione di Ctesia, era uno dei comandanti della spedizione in Grecia ordinata da Serse (480 a.C.). In seguito fu comandante dell'esercito sconfitto da Cimone nella battaglia dell'Eurimedonte (466 a.C.).\nQuando gli Ateniesi fecero la loro spedizione in Egitto, Megabizo comandava il grande esercito mandato contro di loro: dopo averli scacciati da Menfi, li confin\u00f2 nell'isola di Propitide, che prese dopo diciotto mesi di assedio (457 a.C.). Nel 447 si ribell\u00f2 al re, col quale tuttavia si riconcili\u00f2; caduto in disgrazia presso Artaserse, fugg\u00ec in esilio, ma in seguito fu richiamato dal re.\nCtesia sostiene che era genero di Serse, avendo sposato sua figlia Amytis; afferma inoltre che fu Megabizo a prendere Babilonia dopo che si era ribellata a Serse, e non suo padre Zopiro come dice Erodoto. Ctesia, inoltre, riporta anche molti altri avvenimenti della sua vita e, tra le altre cose, menziona due suoi figli, Zopiro (citato anche da Erodoto) e Artifio."}
{"id": "4748037", "revid": "247222", "url": "https://it.wikipedia.org/wiki?curid=4748037", "title": "Tomorrow Is Here", "text": "Tomorrow Is Here \u00e8 un album di Willie Bobo, pubblicato dalla Blue Note Records nel 1977.\nIl disco fu registrato nell'ottobre del 1976 e nel gennaio del 1977 all'\"Ocean Way Recording Studios\" di Hollywood in California (Stati Uniti)."}
{"id": "4748041", "revid": "481666", "url": "https://it.wikipedia.org/wiki?curid=4748041", "title": "Harrish Ingraham", "text": "Esord\u00ec come attore nel 1913 in \"The Count's Will\", un cortometraggio prodotto dalla Path\u00e9 Fr\u00e8res."}
{"id": "4748047", "revid": "110157", "url": "https://it.wikipedia.org/wiki?curid=4748047", "title": "Lazovskij rajon", "text": "Il Lazovskij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 il villaggio (\"selo\") di Lazo.\nIl suo territorio si estende sul versante meridionale dei monti Sichot\u0117-Alin', affacciandosi a sudest per un lungo tratto sul mare del Giappone. Circa 1/4 del territorio \u00e8 occupato dalla riserva naturale Lazovskij, dove vive una importante popolazione di tigri siberiane.\nCome in tutta la regione, la densit\u00e0 di popolazione \u00e8 bassa e non esistono centri urbani di rilievo. I maggiori agglomerati sono il villaggio di Lazo, il capoluogo, e l'insediamento di tipo urbano di Preobra\u017eenie."}
{"id": "4748048", "revid": "110157", "url": "https://it.wikipedia.org/wiki?curid=4748048", "title": "Chorol'skij rajon", "text": "Il Chorol'skij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 il villaggio (\"selo\") di Chorol'.\nIl suo territorio si estende in una zona pianeggiante lungo la sponda meridionale del lago Chanka, a breve distanza dai confini cinesi. La densit\u00e0 di popolazione \u00e8 lievemente pi\u00f9 alta che nelle restanti aree del Territorio del Litorale; i maggiori agglomerati urbani sono il villaggio di Chorol', il capoluogo, e l'insediamento di tipo urbano di Jaroslavskij."}
{"id": "4748051", "revid": "110157", "url": "https://it.wikipedia.org/wiki?curid=4748051", "title": "Michajlovskij rajon (Territorio del Litorale)", "text": "Il Michajlovskij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 il villaggio (\"selo\") di Michajlovka.\nI maggiori agglomerati urbani sono il villaggio di Michajlovka, il capoluogo, e l'insediamento di tipo urbano di Novo\u0161achtinskij."}
{"id": "4748053", "revid": "80339", "url": "https://it.wikipedia.org/wiki?curid=4748053", "title": "Khorolsky", "text": ""}
{"id": "4748054", "revid": "80339", "url": "https://it.wikipedia.org/wiki?curid=4748054", "title": "Khorolsky rayon", "text": ""}
{"id": "4748055", "revid": "80339", "url": "https://it.wikipedia.org/wiki?curid=4748055", "title": "Lazovsky rayon", "text": ""}
{"id": "4748056", "revid": "80339", "url": "https://it.wikipedia.org/wiki?curid=4748056", "title": "Lazovsky", "text": ""}
{"id": "4748058", "revid": "466539", "url": "https://it.wikipedia.org/wiki?curid=4748058", "title": "Ruben Santiago-Hudson", "text": "Ha preso parte soprattutto a serie televisive, a partire dalla fine degli anni ottanta, mentre sul grande schermo ha recitato in film quali il thriller \"Unico testimone\" (2001), accanto a John Travolta.\nBiografia.\nFiglio di Alean Hudson, afro-americana, e di Ruben Santiago, di origini portoricane e operaio nelle ferrovie, frequenta la Lackawanna High school, si laurea alla Binghamton University e prende il master alla Wayne State University, oltre a conseguire una laurea onoraria in lettere dalla Buffalo State College. Sposato e padre di due figli, nel 2003 \u00e8 il lettore nel volume 13 del film prodotto dalla HBO, \"Unchained Memories: Readings from the Slave Narratives\". La serie \u00e8 presentata da Whoopi Goldberg.\nNel 2001 ha scritto \"Lackawanna Blues\", un'opera autobiografica nella quale descrive s\u00e9 stesso e venti personaggi del suo passato, che \u00e8 stata rappresentata a New York al Joseph Papp Theatre. L'ha poi adattata per un film HBO di successo e vincitori di diversi premi. Ha vinto l'Humanitas Prize e si \u00e8 guadagnato delle candidature agli Emmy e al Writers Guild of America Award. Santiago-Hudson \u00e8 apparso nello spettacolo di Broadway \"Jelly's Last Jam\" (1992), scritto da George C. Wolfe. Nel 1996 ha ricevuto un Tony per la sua performance in \"Seven Guitars\" di August Wilson. Sul grande schermo \u00e8 apparso in \"Il principe cerca moglie\" (1988) e \"Unico testimone\" (2001).\nSul piccolo schermo \u00e8 apparso nelle soap opera \"Destini\" e \"La valle dei pini\". Recita anche in molte serie tv come \"Cosby indaga\", \"New York Undercover\", \"NYPD\", \"Il tocco di un angelo\", \"West Wing\", \"Squadra emergenza\", \"Law &amp; Order - Unit\u00e0 vittime speciali\" e cinque episodi di \"Law &amp; Order - I due volti della giustizia\", tra le altre. Interpreta il capitano della polizia di New York City Roy Montgomery nella serie ABC \"Castle\" fino alla morte del suo personaggio, avvenuta nell'ultimo episodio della terza stagione. Nel 2013, Santiago-Hudson ha vinto il Lucille Lortel Award for Outstanding Director, un Obie Award come regista, ed \u00e8 stato nominato per il Drama Desk Award sempre come regista teatrale per il suo lavoro nelle produzioni Off-Broadway di \"Lezioni di Piano\" di Auguste Wilson.\nDoppiatori italiani.\nNelle versioni in italiano dei suoi film, Ruben Santiago-Hudson \u00e8 stato doppiato da:"}
{"id": "4748063", "revid": "767487", "url": "https://it.wikipedia.org/wiki?curid=4748063", "title": "Randy Wright", "text": "Carriera professionistica.\nWright fu scelto nel corso del sesto giro (153\u00ba assoluto) del Draft NFL 1984 dai Green Bay Packers. Nella sua seconda stagione si divise nel ruolo di titolare con Jim Zorn e Lynn Dickey mentre nella successiva gioc\u00f2 l'intera annata come partente. Nelle ultime due stagioni della carriera professionistica, quelle del 1987 e 1988, divise i minuti in campo con quello che sarebbe stato il suo successore, Don Majkowski.\nVittorie e premi.\n\"Nessuno\""}
{"id": "4748066", "revid": "118558864", "url": "https://it.wikipedia.org/wiki?curid=4748066", "title": "Giuseppe Mazzullo", "text": "Biografia.\nNacque a Graniti (ME) nel 1913. Si diplom\u00f2 all'Accademia di belle arti \"Pietro Vannucci\" di Perugia nel 1932 e nel 1939 si trasfer\u00ec a Roma per insegnare prima all'Istituto d'Arte e dal 1959 in poi all'Accademia di Belle Arti. Abilissimo disegnatore, coltiv\u00f2 sin da fanciullo la passione per la lavorazione della pietra e cos\u00ec, pur non disdegnando la lavorazione della creta, del bronzo o del legno, le sue sculture presero forma prevalentemente da massi recuperati nei greti dei torrenti o nelle cave. Fu protagonista di mostre personali e collettive in tutto il mondo; partecip\u00f2 a quattro edizioni della Biennale di Venezia (1950, 1952, 1954, 1966 con una sala personale presentata da Marcello Venturoli) e otto edizioni della Quadriennale di Roma (1935, 1939, 1943, 1948, 1952, 1956, 1960 con una sala personale presentata da Ferruccio Ulivi, 1972). Durante l'occupazione nazista e nel dopoguerra, la sua casa di Via Sabazio fu un luogo d'incontro per artisti ed intellettuali di ogni indirizzo professionale, ideologico e di pensiero come, tra i tanti altri, Renato Guttuso, Pietro Consagra, Roberto Matta, Renzo Vespignani, Roberto Melli, Cesare Zavattini, Rafael Alberti, Giuseppe Ungaretti, Vann'Ant\u00f2, Stefano D'Arrigo. A met\u00e0 degli anni settanta, dopo aver lasciato l'insegnamento all'Accademia, Mazzullo torn\u00f2 definitivamente in Sicilia; alle falde dell'Etna organizz\u00f2 un grande laboratorio in cui pot\u00e9 realizzare l'ultima fase delle sue sculture, in pietra lavica e granito, alcune di dimensioni monumentali. Mor\u00ec a Taormina nel 1988. Per la complessit\u00e0 e la qualit\u00e0 delle sue sculture \u00e8 considerato una figura unica nel panorama artistico del Novecento. Sue opere sono custodite in prestigiose collezioni pubbliche e private di tutto il mondo.\nHanno scritto di lui: Libero Bigiaretti, Palma Bucarelli, Fortunato Bellonzi, Marcello Venturoli, Mario De Micheli, Ferruccio Ulivi, Giovanni Carandente, Salvatore Pugliatti, Stefano D'Arrigo, Elio Filippo Accrocca, Paola Dalla Pergola, Carlo Ludovico Ragghianti, Leonida R\u00e9paci, Renato Guttuso, Rafael Alberti, Biagia Marniti, Luigi Silori, Lorenza Trucchi, Dario Micacchi, Werner Hofmann, Giorgio Di Genova, Franco Costabile, Giorgio Petrocchi, Italo Mussa, Umberto Bosco, H.W. Grohn, Guido Giuffr\u00e8, Nello Ponente, Felice Racchiusa, Paule Marie Grand, Cecile Goldscheider, Umberto Parricchi, Giuseppe Fanfoni, Leonardo Sciascia, Lucio Barbera, Alfonso Gatto, Francesco Gallo, Giuseppe Quatriglio, Pietro Mosca, Franco Simongini, Enrico Crispolti.\nPrincipali mostre personali.\nGalleria \"La Margherita\", Roma, 1945;\nGalleria \"Il Pincio\", Roma, 1951;\nSala personale all'VIII Quadriennale di Roma, 1960;\nSala personale alla XXXIII Biennale di Venezia, 1966;\nPalazzo Zanca, Messina, 1967;\nUniversit\u00e0 di Pisa, 1966/67;\nMus\u00e9e Rodin, Parigi, 1970;\nBaunzentrum, Amburgo, 1970;\nIstituto Italiano di Cultura, Il Cairo, 1972;\nAccademia degli Intronati, Siena, 1972;\nGalleria d'Arte Moderna, Arezzo, 1973;\nMuseo di arte contemporanea (Belgrado), 1977;\nPalazzo dei Normanni, Palermo, 1977;\nPalazzo Paolina, Premio Viareggio, 1982;\nPalazzo Zanca, Messina, 1985;\nComplesso monumentale di San Michele a Ripa Grande, Roma, 1988.\nPrincipali mostre collettive.\nBiennale di Venezia, 1950, 1952, 1954, 1966;\nQuadriennale di Roma, 1935, 1939, 1943, 1948, 1952, 1956, 1960, 1972;\nBiennale Internazionale di Scultura, 1959, Carrara;\nBiennale d'Arte Moderna, 1965, San Paolo (Bra);\nExposition internationale du petit bronze, 1966, Mus\u00e9e d'Art Moderne, Paris;\nScultori Italiani Contemporanei, 1972, Tokio;\nContemporary Italian Sculpture, 1974, Hong Kong;\nItalianische Plastik der Gegenwart, 1975, Berlin;\nSalon d\u2019Automne, 1975, Grand Palais, Paris.\nOpere monumentali e celebrative.\n\"Vittoria\", 1936, Gaggi;\n\"Monumento ai Caduti\", 1936, Francavilla di Sicilia;\n\"Roma contro Cartagine\", 1941-1953, Palazzo INPS, Roma EUR;\n\"Liberazione\", 1970, Barcellona Pozzo di Gotto;\n\"Musa\" - Monumento a Salvatore Pugliatti, 1977, Messina;\n\"Rinascita\", 1986, Salemi.\nOpere nei musei e nelle collezioni pubbliche.\n\"Maternit\u00e0 e infanzia\", 1942, Museo internazionale delle ceramiche in Faenza;\n\"Donna che sventra il pesce\", 1950, Akademie der K\u00fcnste, Berlino;\n\"Raccoglitrice di olive\", 1952-1954, Museo Civico di Villa Groppallo, Vado Ligure;\n\"Donna incinta\", 1956, Museo del Sannio, Benevento;\n\"Adolescente\", 1958, Galleria d'Arte Moderna, Roma;\n\"Testa\", 1958, Palazzo Zanca, Messina;\n\"L'eclissi\", 1959, Museo di Santa Giulia, Brescia;\n\"Torso\", 1961, Biblioteca delle Oblate, Firenze;\n\"Dormiente\", 1962, Picker Art Gallery\u00a0\u2013 Colgate University, New York;\n\"Gatto\" 1963, Galleria d'arte moderna (Genova);\n\"Ritratto di Concetta\", 1964, MUSMA, Matera,\n\"Fucilazione\", 1965, Musei Vaticani, Collezione d'Arte Religiosa Moderna, Citt\u00e0 del Vaticano;\n\"Busto di Benedetto Croce\", 1966-67, Senato della Repubblica, Roma;\n\"Adolescente\", 1965, Mus\u00e9e d'art moderne de la Ville de Paris;\n\"Adolescente\", 1965, Palazzo Zanca, Messina;\n\"Testa\", 1965, Fondazione Biennale di Venezia;\n\"Busto di Giuseppe Di Vittorio\", 1969, Camera dei deputati, Roma;\n\"Danzatrice\", 1972, Galleria d'Arte Moderna, Civitanova Marche;\n\"Trinacria\", 1975, Galleria d'arte moderna e contemporanea \u201cLucio Barbera\u201d, Messina;\n\"Figura seduta\", 1981, Galleria d'arte moderna - PalAntonello, Messina.\n\"Natura morta di fiori\", tecnica mista su carta, Museo Fortunato Calleri di Catania\n\"Nudo acefalo\", china su carta, Museo Fortunato Calleri di Catania\nEdizioni.\nScritti:\n\"Braccianti di Romagna\", 1951, Edizioni del disegno popolare;\n\"Storie dell'Alcantara\", 1979, Sciascia Editore.\nIllustrazioni:\n\"U Vascidduzzu\" di Vann'Ant\u00f2, 1956, Edizioni Il Fondaco dell'OSPE;\n\"Omaggio alla Resistenza\" di Salvatore Quasimodo, 1964;\n\"La Commedia nel testo e nel commento di Niccol\u00f2 Tommaseo \", 1965, Edizioni Labor;\n\"I canti\" di Giacomo Leopardi, 1967, Curcio Editore;\n\"Laudi\" di Jacopone da Todi, 1971, De Luca Editori;\n\"Dal Diario, 1945/47\" di Pier Paolo Pasolini, 1979, Sciascia Editore;\n\"Il lungo giorno\" di Giuseppe Longo, 1981, Pan Editrice;\n\"Evangelario\", 1982.\nLa Fondazione Mazzullo.\nLa Fondazione Mazzullo \u00e8 nata in seguito ad una convenzione firmata nel 1981 dall'artista e dall'allora Sindaco di Taormina, Nicol\u00f2 Garipoli. La Sovrintendenza ai Beni Culturali ed Architettonici ha concesso alla Fondazione il Palazzo Duchi di Santo Stefano quale sede per esporre le sculture pi\u00f9 importanti di Giuseppe Mazzullo. La Fondazione Mazzullo \u00e8 sede di mostre d'arte e convegni e opera per la salvaguardia, la tutela e la conservazione delle opere dell'artista.\nLa collezione\nNel giardino della Fondazione si trovano le sculture di dimensioni monumentali, mentre nelle sale interne sono collocate quelle di dimensioni ridotte. Nelle opere della collezione \u00e8 possibile rintracciare il lungo e complesso percorso artistico di Mazzullo. Egli ebbe un'iniziale attenzione per Arturo Martini e, dopo aver maturato la lezione postcubista, giunse ad un particolare realismo espressionista nella produzione degli anni cinquanta e sessanta. Le sculture degli anni settanta trovarono poi un nuovo impulso creativo nell'uso della pietra lavica e del granito, dove lo stile di Mazzullo si sintetizz\u00f2 e si appiatt\u00ec nelle forme, alla ricerca del primitivo, evocando le linee arcaiche e ieratiche della scultura assiro-babilonese ed egizia.\nIl Museo Mazzullo di Graniti.\n\u00c8 stato istituito nel 1998 nella cittadina che diede i natali all'artista. All'interno \u00e8 esposta una collezione di opere giovanili di Mazzullo tra cui numerosi disegni ed alcuni medaglioni in bronzo."}
{"id": "4748068", "revid": "751106", "url": "https://it.wikipedia.org/wiki?curid=4748068", "title": "Governo Pi\u00f1era I", "text": "Il Governo Pi\u00f1era I \u00e8 stato il governo del Cile in carica dall'11 marzo del 2010 all'11 marzo 2014, dopo la vittoria di Sebasti\u00e1n Pi\u00f1era alle elezioni presidenziali del 2009."}
{"id": "4748069", "revid": "2039387", "url": "https://it.wikipedia.org/wiki?curid=4748069", "title": "Governo Bachelet I", "text": "Il Governo Bachelet I \u00e8 stato il governo del Cile in carica dall'11 marzo del 2006 all'11 marzo del 2010, dopo la vittoria di Michelle Bachelet alle elezioni presidenziali del 2005."}
{"id": "4748071", "revid": "96758", "url": "https://it.wikipedia.org/wiki?curid=4748071", "title": "Hell of an Act to Follow", "text": "Hell of an Act to Follow \u00e8 un album di Willie Bobo, pubblicato dalla Columbia Records nel 1978.\nNel 2009 l'etichetta Soul Bros. Records pubblic\u00f2 in un unico CD questo album e \"Bobo\", uscito l'anno seguente."}
{"id": "4748074", "revid": "830939", "url": "https://it.wikipedia.org/wiki?curid=4748074", "title": "Riscossa greca", "text": ""}
{"id": "4748075", "revid": "729019", "url": "https://it.wikipedia.org/wiki?curid=4748075", "title": "Air Tractor AT-502", "text": "L'Air Tractor AT-502 \u00e8 un aereo agricolo monomotore turboelica ad ala bassa sviluppato dall'azienda aeronautica statunitense Air Tractor Inc. nei tardi anni ottanta.\nTecnica.\nIl AT-502 \u00e8 un velivolo di costruzione interamente metallica dall'impostazione, per il ruolo al quale \u00e8 destinato, classica: monomotore in configurazione traente, monoplano ad ala bassa, monoposto.\nLa fusoliera, realizzata con una struttura in tubi d'acciaio saldati ricoperta da pannelli metallici, \u00e8 caratterizzata da una cabina di pilotaggio monoposto rialzata per favorire la visibilit\u00e0, ed integra davanti alla postazione del pilota il serbatoio delle sostanze chimiche in modo da favorire il bilanciamento del velivolo. Posteriormente termina in un impennaggio classico monoderiva dotato di piani orizzontali a sbalzo.\nLa configurazione alare \u00e8 monoplana; l'ala ha pianta rettangolare ed posizionata bassa, a sbalzo, rispetto alla fusoliera.\nIl carrello d'atterraggio \u00e8 del tipo biciclo classico fisso ed ammortizzato, con le gambe di forza anteriori posizionate sotto l'ala ed integrato posteriormente da un ruotino d'appoggio, anch'esso ammortizzato, posizionato sotto la coda.\nLa propulsione \u00e8 affidata ad un motore turboelica, un Pratt &amp; Whitney Canada PT6 in grado di erogare, in base alla versione, dai 750 ai 1\u00a0100 shp (559-820 kW), collocato all'apice anteriore della fusoliera, protetto da una cofanatura metallica ed abbinato ad un'elica traente tripala."}
{"id": "4748076", "revid": "1100311", "url": "https://it.wikipedia.org/wiki?curid=4748076", "title": "Marco B\u00fcrki", "text": "Biografia.\nSuo fratello Roman gioca in Bundesliga nel .\nCarriera.\nNazionale.\nGioca la sua prima partita con la Svizzera Under-21 a Colonia il 22 marzo 2013 in occasione della partita contro la Germania Under-21 (partita poi persa per 2-1)."}
{"id": "4748081", "revid": "716632", "url": "https://it.wikipedia.org/wiki?curid=4748081", "title": "Principessa Toadstool", "text": ""}
{"id": "4748092", "revid": "709565", "url": "https://it.wikipedia.org/wiki?curid=4748092", "title": "Master of Pain 2003-2013", "text": "Master of Pain 2003-2013 \u00e8 una raccolta del rapper italiano Metal Carter, pubblicata il 2 novembre 2013.\nIl disco.\nPubblicato per celebrare i 10 anni di carriera solista di Metal Carter, \"Master of Pain 2003-2013\" contiene svariati brani pubblicati nel corso della sua carriera, con l'aggiunta degli inediti \"Porte aperte\" e \"Undead\"."}
{"id": "4748094", "revid": "1305772", "url": "https://it.wikipedia.org/wiki?curid=4748094", "title": "Akita (disambigua)", "text": ""}
{"id": "4748096", "revid": "1573940", "url": "https://it.wikipedia.org/wiki?curid=4748096", "title": "Paraxerus vincenti", "text": "Lo scoiattolo dei cespugli di Vincent (Paraxerus vincenti ) \u00e8 una roditore appartenente alla famiglia Sciuridae, endemico del Mozambico.\nEtimologia.\nIl nome che porta la specie \u00e8 stato scelto in onore dell'ornitologo britannico Jack Vincent, che si imbatt\u00e9 in un esemplare nell'agosto del 1932.\nDescrizione.\nLo scoiattolo dei cespugli di Vincent ha dimensioni medie, le femmine hanno una lunghezza complessiva di circa 208 mm, e una coda lunga 213 mm, i maschi non sono pi\u00f9 grandi di molto, raggiungono infatti una lunghezza da testa a coda di quasi 214 mm. Negli esemplari giovani il mantello sul dorso e gli arti sono grigi, mentre negli adulti sono neri. Il muso e gli occhi sono bruni-rossicci, nuca e le guance sono marroni, la coda \u00e8 bianca latte. Lo scoiattolo dei cespugli di Vincent viene spesso confuso con lo scoiattolo dei cespugli rossiccio (\"Paraxerus palliatus\"), questa specie si differenzia per il dorso che \u00e8 meno scuro.\nDistribuzione e habitat.\nLo scoiattolo dei cespugli di Vincent \u00e8 nativo delle foreste umide del monte Namuli, a nord dello Zambesi, ad altitudini di almeno 1200-1850 metri. A causa della guerra civile verificatasi in Mozambico negli anni venti del secolo precedente gli individui di questa specie si sono rifugiati in zone remote e inesplorate rendendo pi\u00f9 difficile la propria ricerca.\nConservazione.\nLa IUCN classifica questo taxon come in pericolo (\"Endangered\"); il monte Namuli \u00e8 minacciato dal disboscamento; pare inoltre che questa specie sia cacciata per le carni."}
{"id": "4748103", "revid": "1543377", "url": "https://it.wikipedia.org/wiki?curid=4748103", "title": "Via anteriore d'anca", "text": "La via anteriore d'anca o via chirurgica di Smith-Petersen \u00e8 una tecnica chirurgia ortopedica.\nL'incisione praticata risulta molto lunga e contorna la met\u00e0 anteriore della cresta iliaca per raggiungere la spina iliaca \nantero-superiore. Da qui essa decorre curvando verso il basso fino a diventare verticale per circa altri 8\u201310\u00a0cm puntando verso il margine laterale della rotula.\nVengono usati due piani internervosi: \nCronologia.\nLa cronologia dell'utilizzo di questo accesso:\nNegli ultimi anni si sono sviluppate diverse tecniche che hanno riportato in luce questo approccio ma con una incisione cutanea decisamente inferiore (circa 10\u00a0cm). Il vantaggio di questo tipo di via \u00e8 legato all'accedere all'articolazione attraverso un piano internervoso, quindi senza denervazione e sfruttando una \"finestra\" muscolare gi\u00e0 naturalmente aperta."}
{"id": "4748126", "revid": "1305772", "url": "https://it.wikipedia.org/wiki?curid=4748126", "title": "Basil Hiley", "text": "Ha ricevuto il premio Majorana come \"Miglior persona in fisica\" nel 2012.\nCollaboratore per un lungo periodo del fisico David Bohm, Hiley \u00e8 conosciuto per il suo lavoro con Bohm sugli ordini impliciti e le descrizioni algebriche della fisica quantistica in termini di algebra di Clifford ortogonale e simplettiche sottostanti.\nHiley \u00e8 stato coautore del libro di Bohm \"The Undivided Universe\" (L'universo indivisibile) che \u00e8 considerato il punto di riferimento principale sull'interpretazione della teoria quantistica di Bohm.\nIl lavoro di Bohm e Hiley \u00e8 caratterizzato principalmente nei confronti della domanda \"se, noi possiamo avere un concetto adeguato di realt\u00e0 del sistema quantistico, che questo sia casuale o sia stocastico o che sia di qualsiasi altra natura\" e scontrarsi con la sfida scientifica di fornire una descrizione matematica dei sistemi quantistici che vanno incontro all'idea di ordine implicito.\nLavori.\nI lavori di Hiley si sono concentrati sulle seguenti tematiche:"}
{"id": "4748131", "revid": "767487", "url": "https://it.wikipedia.org/wiki?curid=4748131", "title": "Lena Rivers (film 1910)", "text": "Lena Rivers \u00e8 un cortometraggio muto del 1910. Il nome del regista non viene riportato nei credit del film che fu la prima versione cinematografica di \"Lena Rivers\", romanzo di Mary Jane Holmes pubblicato a New York nel 1856.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 12 agosto 1910."}
{"id": "4748134", "revid": "54354", "url": "https://it.wikipedia.org/wiki?curid=4748134", "title": "Akawaio", "text": ""}
{"id": "4748144", "revid": "481666", "url": "https://it.wikipedia.org/wiki?curid=4748144", "title": "Frank H. Crane", "text": ""}
{"id": "4748145", "revid": "1543377", "url": "https://it.wikipedia.org/wiki?curid=4748145", "title": "Persone silenziose (singolo)", "text": "Persone silenziose \u00e8 un singolo del cantautore italiano Luca Carboni, pubblicato il 15 novembre 2013 come secondo estratto dalla quarta raccolta \"Fisico &amp; politico\".\nIl singolo ha visto la partecipazione vocale del cantautore italiano Tiziano Ferro.\nDescrizione.\nIl testo \u00e8 stato composto originariamente da Carboni nel 1989 ed inserito nell'album omonimo uscito nello stesso anno. Nel 2013 \u00e8 stato riadattato e reinterpretato da Carboni in duetto con Ferro e inserito in \"Fisico &amp; politico\" del 2013. Quest'ultima versione \u00e8 stata presentata dal vivo per la prima volta il 14 novembre 2013 in occasione della loro apparizione al talent show \"X Factor\".\nVideo musicale.\nIl videoclip, diretto dal regista Fabio Jansen, \u00e8 stato girato il 20 novembre 2013 a Milano e reso disponibile sul sito de \"la Repubblica\" il 18 dicembre 2013.\nIl 21 maggio 2014 \u00e8 stato pubblicato il relativo dietro le quinte, reso disponibile attraverso il sito del quotidiano \"Corriere della Sera\"."}
{"id": "4748149", "revid": "34971", "url": "https://it.wikipedia.org/wiki?curid=4748149", "title": "Miele di melata", "text": ""}
{"id": "4748155", "revid": "858648", "url": "https://it.wikipedia.org/wiki?curid=4748155", "title": "Popolari di Italia Domani", "text": ""}
{"id": "4748162", "revid": "1543377", "url": "https://it.wikipedia.org/wiki?curid=4748162", "title": "Francesco Usper", "text": "Biografia.\nDi origini istriane, si stabil\u00ec a Venezia prima del 1586 dove entra a far parte della Scuola Grande di San Giovanni Evangelista. Ha trascorso la maggior parte della sua vita come organista, cappellano e responsabile della chiesa adiacente di San Salvador. Allievo di Andrea Gabrieli divenne un compositore abbastanza piuttosto conosciuto, collaborando alla scrittura di una \"Messa da Requiem\" (oggi perduta) con Giovanni Battista Grillo e Claudio Monteverdi per il Granduca Cosimo II de' Medici, e ha lavorato come organista presso la basilica di San Marco tra il 1622 e il 1623.\nAnche se la sua musica tendeva verso il conservatorismo, egli mostra grande capacit\u00e0 di gestire con sensibilit\u00e0 di abilit\u00e0 gli stili strumentali appena emergenti nei primi anni del XVII secolo."}
{"id": "4748163", "revid": "755885", "url": "https://it.wikipedia.org/wiki?curid=4748163", "title": "The Teenage Years", "text": "The Teenage Years \u00e8 il secondo album della cantautrice Allison Weiss, e contiene 12 brani scritti da lei tra il 2004 e il 2008, rivisitati e registrati nuovamente con l'intera band. La sua pubblicazione \u00e8 avvenuta a puntate: la Weiss ha infatti caricato sul proprio Bandcamp una canzone al mese da febbraio 2012 a gennaio 2013. Originariamente, l'album era concepito come un EP di ringraziamento ai supporter che su Kickstarter le avevano permesso di raggiungere in poche ore l'obiettivo prefissato per il precedente lavoro, ma poi si \u00e8 deciso di pubblicare un album intero e renderlo disponibile per tutti. L'album \u00e8 stato registrato con diversi produttori da canzone a canzone.\nLa maggior parte delle canzoni, pur essendo state scritte anni prima, non erano mai state incluse in una pubblicazione ufficiale. Gli unici brano non inediti sono \"I Don't Wanna Be Here\" ed \"I'm Ready\" (presenti su \"An Eight-Song Tribute to Feeling Bad &amp; Feeling Better\" e \"&amp; the Way She Likes It\") e \"The Disappearing Act\" (presente su quest'ultimo). La canzone \"Boston\" vede la collaborazione come guest vocalist di Chris Mansfield dei Fences.\nTitolo e canzoni.\nIl titolo (\"Gli anni dell'adolescenza\") descrive effettivamente il contenuto dell'album, essendo tutte canzoni scritte tra il 2004 ed il 2008 (ovvero tra i 16 e i 20 anni).\n\"When We Get There\".\nScritta nel 2005, \"Estate prima del college, mi piaceva un ragazzo che lavorava al centro commerciale e allo stesso tempo avevo perso la testa per il mio migliore amico. Quindi ovviamente dover andare in un'altra citt\u00e0 era l'ultima cosa che potessi desiderare, ma a volte devi seguire il tuo percorso scolastico e lasciarti il resto alle spalle. \u00c8 dura guardare in avanti quando sei cos\u00ec coinvolta nel presente. \u00c8 dura avere pazienza ed \u00e8 dura aspettare e vedere come vanno a finire le cose. Lo fai? Aspetti? Chi lo sa. La cosa migliore da fare \u00e8 vivere giorno per giorno e sperare che tutto vada per il meglio\".\n\"I Had to Do It\".\nScritta nel 2008, \"Ecco un'altra canzone che ho scritto appena terminato il periodo dell'adolescenza, ma \u00e8 ancora piena di sentimenti adolescenziali. Ero ancora innamorata di una persona con cui non uscivo da mesi. Brutta cosa. Dovevo trovare una soluzione. C'\u00e8 un momento nella vita di ognuno in cui bisogna prendersi le proprie responsabilit\u00e0 ed agire. A volte le decisioni pi\u00f9 difficili sono quelle che porteranno maggiori benefici nel lungo periodo. Nel presente potr\u00e0 anche far male da morire, ma se resisti non te ne pentirai\".\n\"Stay Right Now\".\nScritta nel 2007, \"La fine del secondo semestre a maggio 2007 \u00e8 coincisa con la mia prima estate lontano da casa. L'ho trascorsa nella mia stanza al dormitorio a scrivere canzoni su una persona che se ne sarebbe andata in autunno. Questa canzone dice di essere pronti a vivere ogni attimo perch\u00e9 potrebbe essere l'unica cosa positiva che c'\u00e8. Sei spaventata, insicura, per\u00f2 sei pronta. Accada quel che accada\".\n\"Oh Yeah See\".\nScritta nel 2008, \"Questa canzone credo di averla scritta in mezz'ora. Ero appena tornata da un concerto di Tegan and Sara ed ero felice e arrabbiata allo stesso tempo per una cosa che era successa e da l\u00ec \u00e8 venuta fuori questa canzone. Non mi era mai sembrata \"completa\", quindi non ci avevo mai fatto nulla, fino al 2012 quando l'ho riportata in vita dal mondo dei morti senza aggiungere n\u00e9 cambiare nulla\".\n\"I Don't Wanna Be Here\".\nScritta nel 2006, \"Era stata una brutta giornata e in qualche modo i miei amici mi avevano convinto ad andare in discoteca. In quel periodo andare a ballare in mezzo a tutti mi faceva sentire strana e fuori luogo. Ero l\u00ec in piedi in mezzo a un centinaio di persone ubriache e sudate e mi sentivo pi\u00f9 sola che mai. A un certo punto vedo la persona che mi piaceva che ballava attaccata a una tizia strafiga. Ovviamente me ne sono andata e ho scritto questa canzone\".\n\"Here Comes Morning\".\nScritta nel 2004, \"Questa canzone l'ho scritta a 16 anni quando suonavo in un gruppo pop punk. Qualcuno mi aveva fatto ascoltare i Dashboard Confessional e mi sono innamorata della chitarra acustica. \u00c8 stata la prima canzone che ho scritto con la chitarra acustica. Credo che sia la canzone adolescenziale per eccellenza. Si parla di decisioni importanti, amori che non si possono mandare via, confusione, rimpianti e un sacco di altre cose avvolte in un grande lenzuolo di allegria\".\n\"Boston\".\nScritta nel 2008, \"Non avrei immaginato che questa canzone potesse diventare una delle mie preferite. L'ho scritta durante un momento di rabbia e l'ho registrata sul mio vecchio laptop nel mio primo appartamento. L'ho caricata seduta stante su MySpace sperando che la persona a cui era indirizzata la sentisse\".\n\"The Disappearing Act\".\nScritta nel 2007, \"Ho scritto questa canzone quando ero una ragazzina al secondo anno di college; ero nella mia stanza al dormitorio e mi chiedevo perch\u00e9 il ragazzo che mi piaceva non mi rispondeva. \u00c8 una canzone che parla di quando non riesci a dormire la notte perch\u00e9 sai che c'\u00e8 qualcosa che non va, ma non riesci a capire cosa. Sei confuso, spaventato, vorresti che qualcuno ti spiegasse cosa succede, ma questo qualcuno non c'\u00e8\".\n\"Here's the Plan\".\nScritta nel 2006, \"Era appena cominciato l'inverno e fuori faceva davvero freddo. Al campus dell'UGA c'\u00e8 questo posto che si chiama Ag Hill dove di notte non c'\u00e8 nessuno e si vedono benissimo le stelle. \u00c8 un posto perfetto per sentire i sentimenti ma non ci sono mai andata con nessun altro. La canzone in s\u00e9 \u00e8 abbastanza scontata. Stare con qualcuno \u00e8 divertente perch\u00e9 fai un sacco di cose belle con una persona che ti piace e se sei abbastanza fortunato ti dimentichi del resto dei problemi\".\n\"I'm Ready\".\nScritta nel 2006, \"Era l'ultimo giorno di scuola prima della pausa primaverile. Stavo cercando di avvicinare questa persona che mi piaceva ed ero sicura di riuscirci, ma poi per quella settimana sono dovuta tornare a casa dai miei. Siamo andati a Miami e dato che dovevo ancora scoprire le gioie dell'alcool, mentre i miei amici uscivano e facevano festa io ero sulla spiaggia a scrivere questa canzone e volevo tornare a casa. Emo, vero?\"\n\"December\".\nScritta nel 2004, \"Come detto anche nel testo, la canzone parla di quelle sere che sai che saranno belle. Il nostro narratore sembra accontentarsi di qualunque cosa accada, a prescindere dalle conseguenze... ma aspetta! C'\u00e8 un ponte! Un ponte carico di sentimenti!\"\n\"What I Need\".\nScritta nel 2007, \"La canzone parla di una stupida cotta per un'altra persona. E intendo quel tipo di cotta in cui, senza sapere spiegarti perch\u00e9, perdi talmente la testa che passi il tempo a scrivere canzonette tipo questa e a far rimare \"girl\" con \"world\"\".\nArtwork.\nLa copertina del disco \u00e8 una fotografia sgranata di due persone che fanno il bagno nell'acqua (un mixtape del 2008 di Allison era intitolato \"The Only Girl at an All Boys Pool Party\", ovvero \"l'unica ragazza a un party in piscina di soli maschi\", e i due personaggi della copertina di questo album sono effettivamente uomini). In primo piano compaiono nome dell'artista e titolo dell'album, scritti all'interno di quello che si presenta come una sorta di stemma araldico, con simboli come una fetta di pizza, un lampo, un cuore spezzato ed un ombrello, che richiamano i temi d'amore trattati nei testi delle canzoni."}
{"id": "4748164", "revid": "62496388", "url": "https://it.wikipedia.org/wiki?curid=4748164", "title": "Impero Illirico", "text": ""}
{"id": "4748171", "revid": "729019", "url": "https://it.wikipedia.org/wiki?curid=4748171", "title": "Bagatelle (metropolitana di Tolosa)", "text": "Bagatelle \u00e8 una stazione della metropolitana di Tolosa, inaugurata il 26 giugno 1993. \u00c8 dotata di una banchina a otto porte e perci\u00f2 pu\u00f2 accogliere treni composti da due vetture.\nArchitettura.\nL'opera d'arte che si trova nella stazione, \u00e8 una \"creazione di muri per l'utilizzo della luce con un solo sistema geometrico composto da dodici fasci luminosi\", realizzata da Dimitry Orlac.\nServizi.\nLa stazione dispone di:"}
{"id": "4748179", "revid": "767487", "url": "https://it.wikipedia.org/wiki?curid=4748179", "title": "Lena Rivers (film 1914 Whitman)", "text": "Lena Rivers \u00e8 un film muto del 1914. Il nome del regista non viene riportato nei credit del film la cui sceneggiatura si basa su \"Lena Rivers\", romanzo di Mary Jane Holmes pubblicato a New York nel 1856.\nProduzione.\nIl film fu prodotto dalla Whitman Features Company.\nDistribuzione.\nIl copyright del film, richiesto dalla Whitman Features Co., fu registrato il 2 ottobre 1914 con il numero LU3458.\nDistribuito dalla Blinkhorn Photoplays, il film usc\u00ec nelle sale cinematografiche USA l'11 luglio 1914."}
{"id": "4748182", "revid": "247222", "url": "https://it.wikipedia.org/wiki?curid=4748182", "title": "Bobo (Willie Bobo)", "text": "Bobo \u00e8 un album di Willie Bobo, pubblicato dalla Columbia Records nel 1979."}
{"id": "4748196", "revid": "1714743", "url": "https://it.wikipedia.org/wiki?curid=4748196", "title": "Una cosa rara", "text": "Una cosa rara, ossia bellezza ed onest\u00e0 \u00e8 un dramma giocoso in due atti di Vicente Mart\u00edn y Soler su libretto di Lorenzo da Ponte, tratto da \"La luna de la Sierra\" di Luis V\u00e9lez de Guevara. Rappresentato per la prima volta al Burgtheater de Vienna il 17 novembre 1786, riscosse un successo clamoroso, al punto che uno dei suoi temi fu ripreso da Mozart nell'ultimo atto del \"Don Giovanni\" (1787).\nIn Spagna venne rappresentato a Madrid nel 1789, a Barcellona nel 1791, dove fu ripreso nel 1793 (e, successivamente, nel 1936, nel 1970 e nel 1991). Fino al 1992 non \u00e8 stato mai eseguito a Valencia, citt\u00e0 natale del compositore.\n\"Una cosa rara\" appartiene al periodo viennese di Mart\u00edn Soler, che nella capitale austriaca conobbe Da Ponte, amico e librettista prediletto, con cui firm\u00f2 le opere pi\u00f9 fortunate della sua carriera, tra cui figurano anche \"Il burbero di buon cuore\" (1786) e \"L'arbore di Diana\" (1787). Il pubblico assisteva numeroso a tutte le rappresentazioni e comprava le partiture delle sue opere per cantarle in strada. Se in Italia era conosciuto, a Vienna Martin Soler era addirittura una celebrit\u00e0.\nLa prima di \"Una cosa rara\" avvenne nello stesso anno delle \"Nozze di Figaro\" di Mozart. Mentre l'opera di Mozart fu rappresentata solo due volte, quella di Mart\u00edn Soler raggiunse 78 rappresentazioni. Le dame cominciarono a vestirsi \"alla Cosa Rara\", ovvero secondo lo stile dei personaggi dell'opera.\nDi semplice ma generosa vena melodica, la musica tratteggia con spunti gradevoli le vicende dei personaggi. Tra i momenti pi\u00f9 felici si segnalano l'Ouverture, il primo coro (che, curiosamente in minore, getta una luce obliqua sulle scene iniziali dell'opera) e il finale del primo atto. Nel secondo c'\u00e8 un altro omaggio alla Spagna (una seguidilla cantata da Lilla e Ghita con coro).\nAttualmente quest'opera viene rappresentata di rado; secondo l'archivio di Operabase \u00e8 stata eseguita solo 3 volte nel periodo 2005-2010.\nTrama.\nL'azione si svolge in un paese della Sierra Morena alla fine del XV secolo. L'ambientazione spagnola venne probabilmente scelta in onore del paese natale della moglie dell'ambasciatore spagnolo, protettrice di Mart\u00edn Soler.\nLe bellissime contadine Lilla e Ghita, nonostante l'insistente corteggiamento di due potenti (Giovanni e Corrado), rimangono fedeli ai loro promessi sposi, che temono in ogni momento di venir traditi e si rodono di gelosia. Alla fine i quattro promessi sposi denunciano i tentativi di seduzione alla Regina Isabella, che esilia Giovanni e Corrado suggellando il trionfo della bellezza e dell'onest\u00e0."}
{"id": "4748204", "revid": "122246", "url": "https://it.wikipedia.org/wiki?curid=4748204", "title": "Asystel Volley 2004-2005", "text": "Questa voce raccoglie le informazioni riguardanti l'Asystel Volley nelle competizioni ufficiali della stagione 2004-2005.\nStagione.\nLa stagione 2004-05 \u00e8 per l'Asystel Volley, sponsorizzata dal Sant'Orsola, la seconda consecutiva in Serie A1; sulla panchina viene chiamato l'allenatore Angelo Frigoni, mentre la rosa viene quasi completamente confermata rispetto all'annata precedente: tra i principali acquisti quello la schiacciatrice Anja Spasojevi\u0107, l'opposto Manon Flier e l'arrivo a campionato in corso di Olessya Kulakova.\nLa stagione si apre con la partecipazione alla Supercoppa italiana: nella semifinale l'Asystel viene sconfitta per 3-1 dalla Pallavolo Sirio Perugia, mentre vince la finale per il terzo posto contro il Giannino Pieralisi Volley di Jesi.\nIl campionato si apre con il successo contro il Robursport Volley Pesaro, mentre alla seconda giornata arriva la prima sconfitta per mano dell': il resto del girone di andata \u00e8 un alternarsi di vittorie e di sconfitte che portano la squadra a chiudere la prima parte del campionato al terzo posto. Il girone di ritorno invece si apre con cinque successi consecutivi: anche il prosieguo \u00e8 ricco di successi con le uniche sconfitte contro il Vicenza Volley, il Santeramo Sport e il Volley Bergamo; l'Asystel Volley chiude al \"regular season\" al terzo posto in classifica. Nei quarti di finale per i \"play-off\" scudetto la sfida \u00e8 contro il club di Jesi: dopo aver vinto le prime due gare, la formazione novarese perde le tre successive, venendo estromessa dalla corsa per il titolo di campione d'Italia.\nLa Coppa Italia inizia con una fase a girone: l'Asystel vince il proprio raggruppamento battendo sia la Pallavolo Chieri che il Volley Bergamo, qualificandosi direttamente alla \"Final Four\": nelle semifinali viene sconfitta dal Pallavolo Sirio Perugia, chiudendo poi al quarto posto, perdendo anche la finale per il terzo posto contro la squadra di Chieri.\nGrazie al secondo posto in classifica e il raggiungimento della finale \"play-off\" nella stagione 2003-04, l'Asystel Novara partecipa alla Champions League: la fase a gironi \u00e8 caratterizzata da sole vittorie ed una sola sconfitta, chiudendo al primo posto in classifica. La vittoria nei \"play-off\" a 6 contro il Club Voleibol Las Palmas, qualifica la squadra piemontese alla \"Final Four\" di Tenerife; dopo aver battuto in semifinale il Racing Club de Cannes, la finale \u00e8 contro un'altra squadra italiana, il Volley Bergamo: la partita per\u00f2 \u00e8 senza storia per le orobiche che vincono nettamente per 3-0.\nOrganigramma societario.\nArea direttiva\nArea tecnica\nArea sanitaria"}
{"id": "4748219", "revid": "767487", "url": "https://it.wikipedia.org/wiki?curid=4748219", "title": "Louis Cazal", "text": "Carriera.\nNazionale.\nHa collezionato sei presenze con la propria Nazionale."}
{"id": "4748220", "revid": "72396", "url": "https://it.wikipedia.org/wiki?curid=4748220", "title": "The Union Jacks", "text": ""}
{"id": "4748228", "revid": "318922", "url": "https://it.wikipedia.org/wiki?curid=4748228", "title": "Louis-Pierre Cazal", "text": ""}
{"id": "4748246", "revid": "124738299", "url": "https://it.wikipedia.org/wiki?curid=4748246", "title": "New Faces-New Sounds", "text": "New Faces-New Sounds \u00e8 un album di Lou Donaldson, pubblicato dalla Blue Note Records nel 1952.\nIl disco in seguito usc\u00ec (anche su CD) con il titolo \"Quartet/Quintet/Sextet\", con alcuni brani aggiunti.\nMusicisti.\nLou Donaldson Quintet\nIf I Love Again / Down Home / The Best Things in Life Are Free / Sweet Juice\nLou Donaldson Quartet\nCheek to Cheek / Roccus / Things We Did Last Summer / Lou's Blues"}
{"id": "4748247", "revid": "81195", "url": "https://it.wikipedia.org/wiki?curid=4748247", "title": "Citrinina", "text": "La citrinina \u00e8 una micotossina originariamente isolata nel 1931 da Hetherington e Raistrick da una coltura del fungo \"Penicillium citrinum\". Viene prodotta anche da altre specie di funghi \"Penicillium\", \"Monascus\", e \"Aspergillus\". "}
{"id": "4748248", "revid": "767487", "url": "https://it.wikipedia.org/wiki?curid=4748248", "title": "Say What You Mean", "text": "Say What You Mean \u00e8 il terzo album della cantautrice Allison Weiss, pubblicato il 16 aprile 2013 con etichetta No Sleep Records. \u00c8 il primo disco pubblicato dalla Weiss con una casa discografica.\nIl 26 novembre viene pubblicato sempre tramite No Sleep \"Say What You Mean (Sideways Sessions)\", un album che rivisita le dieci tracce del disco, di cui la prima canzone (\"One Way Love\") viene ospitata in anteprima da Alternative Press il 10 novembre e l'intero album da Purevolume il 23.\nRocksound ha posizionato l'album al 34\u00ba posto nella sua classifica dei migliori album del 2013.\nTitolo e canzoni.\nIl titolo (\"Di' quello che pensi davvero\") deriva dalla nona traccia del disco.\n\"Making It Up\".\nScritta nel 2011, \"Vi siete mai trovati in questa situazione?: Stai con qualcuno, poi la storia finisce, e nessuno si ricorda se \u00e8 successo davvero o no. Finisce in fretta cos\u00ec come era iniziata e i dettagli si perdono nella confusione. Ti sembra che quello che \u00e8 successo fosse importante, ma magari non lo era. \u00c8 di questo che parla la canzone\".\n\"One Way Love\".\nScritta nel 2010, \"Mi sono trasferita a New York nel 2010 e mi sono subito lasciata con la mia ragazza dell'epoca. \u00c8 stato terribile. Per cercare di stare meglio, andavo in bici ogni giorno fino al Ponte di Williamsburg. Una di queste volte mi sono messa a pensare a quello che era successo, alla situazione in cui mi trovavo e come ci ero arrivata. Mi sentivo come se avessi finito una relazione in cui avevo viaggiato tutto il tempo ed ora ero di nuovo al punto da cui ero partita. Ho deciso che volevo un amore di sola andata. La canzone era nata\".\n\"Nothing Left\".\nScritta nel 2011, \"Quando ho scritto questa canzone ero in una situazione in cui avevo molte cose da dire ma non sapevo da dove cominciare. Quando ho scritto \"Nothing Left\" mi \u00e8 subito parsa come la mia tesi da discutere in \"Say What You Mean\". L'ho terminata la notte prima di registrare l'album. Sono stata l\u00ec 10 ore a pensare a come finire la canzone, ma quando ci sono riuscita \u00e8 subito diventata una delle mie preferite\".\n\"I Was an Island\".\nScritta nel 2008, \"\u00c8 una canzone che ho in giro da un po' di tempo. Inizialmente \u00e8 stata una piccola introduzione acustica a \"...Was Right All Along\", di recente si \u00e8 trasformata in una canzone rock di pi\u00f9 ampio respiro per \"Say What You Mean\", ma si tratta comunque dello stesso brano. Alcuni so che la interpretano come una canzone d'amore, ma io non ne sono troppo sicura. Credo dipenda dalle tue prospettive quando la ascolti\".\n\"How to Be Alone\".\nScritta nel 2010-2011, \"Tecnicamente \u00e8 la prima canzone che ho scritto per \"Say What You Mean\". All'inizio era una tranquilla canzone folk. Era soft e triste, cio\u00e8 come mi sentivo all'epoca. Non riuscivo a trovare il modo di terminarla, e quindi l'ho lasciata da parte per un anno. Tutta la seconda parte della canzone l'ho scritta dopo che \u00e8 passato tutto quel tempo\".\n\"Wait for Me\".\nScritta nel 2009, \"Ho scritto \"Wait for Me\" qualche anno fa, dopo il mio primo viaggio a New York. Parla di quando ti manca qualcosa che \u00e8 molto, molto lontano. Ero bloccata in Georgia perch\u00e9 dovevo finire gli ultimi due anni di college. Appena ne avevo l'occasione prendevo l'aereo e andavo a Brooklyn a fare qualche concerto, conoscere nuova gente, nuovi amici, visitare posti nuovi. Ogni volta che ci andavo era sempre pi\u00f9 difficile tornare a casa. Credo che questa canzone mi rimarr\u00e0 impressa per sempre. Non penso che mi accadr\u00e0 mai di non ritrovarmici\". Per la canzone \u00e8 stato girato un video, diretto da Trevor Bowman.\n\"Don't Go\".\nScritta nel 2006, \"Mi ricordo bene che avevo buttato gi\u00f9 il ritornello di questa canzone nel parcheggio di un benzinaio su un post-it, l'avevo infilato nella tasca e l'ho ritrovato dopo mesi quando ho deciso di finire la canzone. L'avevo gi\u00e0 terminata da anni, ma l'ho registrata solo nel 2013\".\n\"Hole in Your Heart\".\nScritta nel 2010, \"Penso che questa sia una delle canzoni pi\u00f9 cattive che abbia mai scritto. Sar\u00e0 il titolo... non so esattamente come sentirmi su questa canzone. Forse un po' in imbarazzo. Il fatto \u00e8 che sono contenta di averla scritta. In s\u00e9 la canzone parla di un brutto week-end e di come mi sentita male di conseguenza\".\n\"Say What You Mean\".\nScritta nel 2011, \"Il titolo di questa canzone nella mia mente \u00e8 \"Come ho trascorso le mie vacanze estive; canzone di Allison Weiss, 24 anni\". \u00c8 la classica storia di amore non corrisposto. Parla di un'estate passata in modo solitario e spericolato, a innamorarmi delle persone di cui non avrei dovuto\".\n\"I'll Be Okay\".\nScritta nel 2006, \"Se vuoi sapere come mi sentivo o cosa facevo quando ho scritto questa canzone, beh, devi solo leggere il testo. Dice gi\u00e0 tutto lui\".\nArtwork.\nLa copertina del disco \u00e8 una fotografia di Allison seduta a una fermata dell'autobus; si vedono per\u00f2 unicamente le gambe e le mani incrociate. Indossa delle Converse nere e dei jeans anch'essi neri, pi\u00f9 una giacca di jeans."}
{"id": "4748256", "revid": "767487", "url": "https://it.wikipedia.org/wiki?curid=4748256", "title": "Louis Finot (calciatore)", "text": "Carriera.\nNazionale.\nHa collezionato sette presenze con la propria Nazionale."}
{"id": "4748266", "revid": "1568601", "url": "https://it.wikipedia.org/wiki?curid=4748266", "title": "Ondata di freddo del marzo 1949", "text": "Londata di freddo del marzo 1949 caratterizz\u00f2 in modo insolito lo scenario meteorologico dell'Italia e di parte dell'Europa nel corso del mese di marzo dell'anno 1949.\nLa parte pi\u00f9 cruenta dell'evento si verific\u00f2 nel corso della prima decade del mese, quando in Italia su gran parte delle regioni meridionali e delle regioni del medio versante adriatico la neve cadde fino alle pianure e alle aree costiere, mentre su quasi tutto il territorio nazionale si verificavano gelate diffuse che in molte aree sono risultate tra le pi\u00f9 intense della storia per il mese di marzo. Notevoli ed insolite, infatti, furono le temperature minime che furono registrate in quel periodo, quando in varie stazioni meteorologiche ufficiali furono registrati i valori minimi storici per il mese di marzo e, in alcune di esse, perfino i valori minimi assoluti da quando vengono effettuate le registrazioni termometriche.\nIn Croazia lo storico osservatorio meteorologico dell'isola di Lesina con -4,6\u00a0\u00b0C faceva registrare il proprio record di temperatura minima mensile.\nIn Veneto la stazione meteorologica di Verona Villafranca registr\u00f2 il giorno 5 il record mensile di -10,4\u00a0\u00b0C, mentre in Piemonte nella stessa giornata la stazione meteorologica di Mondov\u00ec con -8,4\u00a0\u00b0C stabil\u00ec anch'essa il record mensile.\nIn Toscana tra i record del 5 marzo sono da segnalare i seguenti record mensili: i -11,6\u00a0\u00b0C alla stazione meteorologica di Firenze Peretola, i -8,6\u00a0\u00b0C alla stazione meteorologica di Firenze Ximeniano, i -8,4\u00a0\u00b0C alla stazione meteorologica di Pisa Facolt\u00e0 di Agraria e i -8,0\u00a0\u00b0C alla stazione meteorologica di Grosseto Centro., mentre in Corsica la stazione meteorologica di Bastia stabil\u00ec il record mensile di -3,8\u00a0\u00b0C.\nIn Abruzzo la stazione meteorologica di Campo Imperatore il giorno 5 fece registrare il record mensile di -23,4\u00a0\u00b0C, mentre In Puglia il giorno 6 la stazione meteorologica di Bari Palese scese ad una temperatura minima di -5,4\u00a0\u00b0C e contemporaneamente lo storico osservatorio meteorologico cittadino tocc\u00f2 i -3,2\u00a0\u00b0C: entrambe le stazioni del capoluogo pugliese fecero registrare cos\u00ec il loro rispettivo record mensile.\nIn Sicilia furono registrati i record di temperatura minima assoluta di -7,0\u00a0\u00b0C alla stazione meteorologica di Enna, di -0,3\u00a0\u00b0C alla stazione meteorologica di Palermo Boccadifalco, di -0,2\u00a0\u00b0C alla stazione meteorologica di Messina e di 0,0\u00a0\u00b0C alla stazione meteorologica di Cozzo Spadaro, mentre in Sardegna furono notevoli i record mensili di -2,7\u00a0\u00b0C alla stazione meteorologica di Capo Caccia e di -0,8\u00a0\u00b0C alla stazione meteorologica di Capo Bellavista."}
{"id": "4748267", "revid": "345405", "url": "https://it.wikipedia.org/wiki?curid=4748267", "title": "'Athlith", "text": ""}
{"id": "4748270", "revid": "2110845", "url": "https://it.wikipedia.org/wiki?curid=4748270", "title": "Ren\u00e9 G\u00e9rard", "text": "Carriera.\nNazionale.\nHa collezionato sette presenze con la propria Nazionale."}
{"id": "4748283", "revid": "767487", "url": "https://it.wikipedia.org/wiki?curid=4748283", "title": "Scratch Acid", "text": "Gli Scratch Acid sono stati un gruppo musicale post-hardcore statunitense originario di Austin nel Texas ed attivo dal 1982 al 1987, ricostituitosi fugacemente nel 2006 e nel 2012. Il loro stile originale, dalle tinte fosche e debitore delle atmosfere cupe dei primi Birthday Party era fortemente influenzato dal blues\ned ha contribuito a preparare il terreno a molti gruppo alternative punk degli anni novanta.\nStoria.\nLa formazione originaria del gruppo (formatosi a Austin) prevedeva la presenza di Steve Anderson (voce), David Wm. Sims (chitarra), Brett Bradford (chitarra), David Yow (basso) e Rey Washam (batteria). Anderson lasci\u00f2 il gruppo senza registrare nulla, spingendo Yow a divenire il cantante della band e Sims a spostarsi al basso.\nIl loro EP d'esordio, \"Scratch Acid\", usc\u00ec nel 1982 per la label indipendente texana Rabid Cat come l'album \"Just Keep Eating\" del 1984. Il terzo lavoro, l'EP \"Berserker\", invece, \u00e8 stato pubblicato dalla Touch and Go Records.\nScioglimento e successive reunion.\nUna raccolta del gruppo \u00e8 stata pubblicata dopo lo scioglimento (1991) avvenuto nel 1987.\nBradford ha militato nel gruppo punk Great Caesars's Ghost (sciolto nel 1993) e ha formato i Sangre De Toro. Washman ha militato e collaborato con diversi gruppi (The Big Boys, Ministry, Helios Creed, The Didjits, Lard e Tad). Nel 1987 ha formato con Steve Albini i Rapeman, mentre nel 1989 ha fondato con Yow i The Jesus Lizard.\nIl gruppo si \u00e8 riunito occasionalmente per due apparizione live nel settembre 2006, una delle quali coincideva con i festeggiamenti del 25\u00ba anniversario della Touch and Go.\nNel 2012 c'\u00e8 stata una nuova reunion, questa volta al festival All Tomorrow's Parties, e un tour durato due mesi (novembre e dicembre)."}
{"id": "4748285", "revid": "594829", "url": "https://it.wikipedia.org/wiki?curid=4748285", "title": "Ch\u00e2teau P\u00e8lerine", "text": ""}
{"id": "4748286", "revid": "119494419", "url": "https://it.wikipedia.org/wiki?curid=4748286", "title": "Forza Italia", "text": ""}
{"id": "4748288", "revid": "247222", "url": "https://it.wikipedia.org/wiki?curid=4748288", "title": "New Faces-New Sounds (Lou Donaldson Clifford Brown)", "text": "New Faces-New Sounds \u00e8 un album a nome di Lou Donaldson e del trombettista jazz Clifford Brown, pubblicato dalla Blue Note Records nel gennaio 1954.\nMusicisti.\nLou Donaldson / Clifford Brown"}
{"id": "4748289", "revid": "1442080", "url": "https://it.wikipedia.org/wiki?curid=4748289", "title": "Lettura ad alta voce", "text": "La lettura ad alta voce \u00e8 quel processo cognitivo nel quale la decodifica della scrittura (lettura) si compie attraverso modalit\u00e0 non puramente mentali, ma si accompagna alla declamazione o alla pronuncia sincrona, a voce alta e comprensibile, del testo che si va decodificando.\nLa lettura ad alta voce ha una controparte duale nella lettura silenziosa (detta anche lettura endofasica, o interiore), in cui la decodifica del testo avviene con un processo interamente mentale, in cui le parole non sono pronunciate o al pi\u00f9 sono impercettibilmente accennate con un lieve movimento di labbra.\nTipologie.\nLa lettura ad alta voce pu\u00f2 essere intesa in due modi: \nNel primo caso, si tratta di una forma di auto-ascolto, che rientra tra le forme di comunicazione intrapersonale.\nNella seconda ipotesi, invece, si attua una forma di comunicazione interpersonale (impossibile da ottenersi nel caso della lettura interiore). In tale ultimo caso, si parla anche, a volte, di lettura esofasica.\nStoria.\nNonostante rappresenti una forma poco diffusa, molti ritengono che la lettura ad alta voce sia stata la forma prevalente di lettura individuale durante l'antichit\u00e0 della storia dell'uomo e della scrittura: secondo questa tesi, avrebbe iniziato a cedere il passo alla lettura endofasica, in maniera graduale, soprattutto tra la tarda antichit\u00e0 e l'alto medioevo. Nel basso medioevo, tra XIII e XIV secolo, la lettura silenziosa era, comunque, gi\u00e0 divenuta esperienza comune, ma sarebbe stata l'epoca storica tra XVI e XVII secolo, e soprattutto il Seicento, a decretare il tramonto della lettura ad alta voce e la \"privatizzazione della lettura\".\nQuesto lungo processo di transizione si sarebbe accompagnato, in uno stretto legame, alla lenta evoluzione della punteggiatura e al raggiungimento di una stabile codifica del sistema di segni grafici e tipografici utilizzati per punteggiare il testo scritto. Parallelamente a questi processi, si \u00e8 verificato il progressivo abbandono della cosiddetta \"scriptio continua\".\nAlcuni autori, tuttavia, ritengono che la ricostruzione di questo avvicendamento tra lettura interiore ed esteriore sia un mito storico, frutto di un'interpretazione distorta della storia della lettura. .\nLa lettura ad alta voce, negletta come attivit\u00e0 individuale, \u00e8 praticata tuttavia in ambito scolastico, sia nelle attivit\u00e0 in classe, in cui un allievo o un docente legge a beneficio della classe, sia dagli studenti a casa, come ausilio durante l'esecuzione dei compiti assegnati e nella ripetizione dilazionata.\nLa lettura ad alta voce mette in gioco, nel soggetto attivo, una combinazione di differenti processi cognitivi: \u00e8 richiesto il riconoscimento visivo dei segni grafici e delle parole, la conversione dei segni nella sua rappresentazione fonologica, l'analisi del significato della parole, il controllo dell'emissione della voce e della pronuncia. Secondo alcuni studi, l'esercizio di tale attivit\u00e0 dispiega effetti positivi nel contrastare il declino cognitivo correlato all'et\u00e0\nFunzioni cognitive della lettura esofasica.\nLa lettura ad alta voce viene spesso proposta come attivit\u00e0 cognitiva da praticare durante l'insegnamento scolastico.\nQuando rivolta da soggetti adulti a bambini in et\u00e0 prescolare (ad esempio, nel rapporto di paideia che i genitori intrattengono con i figli), si \u00e8 dimostrata capace di migliorare la competenza linguistica, le abilit\u00e0 di lettura e comprensione del testo, i livelli di alfabetizzazione e d'istruzione, l'acquisizione del registro linguistico scritto; inoltre, come ha mostrato una meta-analisi del 1995, si \u00e8 rivelata in grado di incidere positivamente sulle capacit\u00e0 di organizzazione del pensiero e del ragionamento. La stessa meta-analisi, inoltre, ha mostrato come gli effetti positivi della lettura ai bambini in et\u00e0 prescolare non dipendano dalle differenze di status socio-economico o dalle diversit\u00e0 metodologiche delle singole ricerche scientifiche esaminate. L'effetto positivo diventa meno rilevante quando i bambini accedono a una fase in cui la lettura \u00e8 gi\u00e0 acquisita e divengono lettori \"convenzionali\", in grado di leggere autonomamente.\nUn altro vantaggio deriva dal fatto che nella lettura, a qualsiasi et\u00e0, rimane sempre un divario tra la competenza attiva e quella passiva (leggere un testo \u00e8 un'attivit\u00e0 cognitiva pi\u00f9 complessa e faticosa del suo ascolto, analogamente a quanto avviene nella comunicazione linguistica laddove ascoltare un discorso altrui \u00e8 pi\u00f9 facile che tenerne uno): la lettura ad alta voce ha la capacit\u00e0 di rendere accessibili all'ascoltatore testi che richiederebbero una competenza nella lettura superiore a quella posseduta. Questo \u00e8 particolarmente evidente nel caso di bambini non scolarizzati, o nelle prime fasi di scolarit\u00e0: questi, tramite la lettura fatta da altri, possono accedere a contenuti complessi che in forma scritta non sarebbero loro accessibili, o lo sarebbero con molta difficolt\u00e0, per mancanza o insufficienza della competenza autonoma nella lettura.\nTecniche.\nJim Trelease, nel suo diffuso \"manuale\" sulla lettura ad alta voce, raccomanda che la lettura ad alta voce ai bambini rispetti alcune semplici regole:\nIniziative di promozione della lettura ad alta voce.\nLa lettura ad alta voce \u00e8 oggetto di numerose iniziative di promozione nel mondo che insistono sulla necessit\u00e0 di offrire precocissime occasioni di ascolto, da parte di persone legate da un forte rapporto affettivo o emozionale con il bambino, anche a bambini di et\u00e0 compresa tra i 6 mesi e i 6 anni (cio\u00e8 prima dello sviluppo del linguaggio e molto in anticipo sull'acquisizione della competenza alla lettura in et\u00e0 scolare).\nUna delle prime \u00e8 stata l'americana \"Reach out and read\", nata, tra gli anni ottanta e novanta, da studi ed esperienze condotte presso il \"Boston Medical Center\"': nata in un contesto pi\u00f9 strettamente pediatrico, con il presupposto di \u00abincoraggiare i genitori a leggere regolarmente ai propri figli e a fornir loro gli strumenti per farlo\u00bb, ebbe tra i suoi primi promotori i pediatri Barry Zuckerman e Robert Needlman, insieme a Kathleen Fitzgerald-Rice, educatrice della prima infanzia.\nAltra iniziativa statunitense \u00e8 \"Born to read\". Alle prime esperienze americane hanno fatto seguito analoghe iniziative similari in diversi contesti territoriali, come, ad esempio, l'italiana \"Nati per leggere\" (fondata nel 1999), la britannica \"Bookztart\" sorta nel 1992, la catalana \"Nascuts per Llegir\", sorta nel 2003, la tedesca \"Zum lesen geboren\" del 2005 la \"Buchstart\"-\"N\u00e9 pour lire\"-\"Nati per leggere\" nata in Svizzera nel 2006 il progetto \"Ro\u0111eni za \u010ditanje\" nato in Croazia nel 2007.\nAudiolibri.\nLa fruizione passiva di una lettura ad alta voce pu\u00f2 realizzarsi anche per mezzo di sussidi comunicativi, elettronici, e telematici, come l'ascolto di programmi radiofonici, l'ascolto di registrazioni audio, o l'utilizzo di particolari prodotti editoriali come l'audiolibro. In tal caso, viene meno l'interazione comunicativa tra lo speaker e l'ascoltatore. Qualora un testo non sia disponibile in formato audio, esistono appositi software di sintesi vocale in grado di effettuare una sorta di conversione nel codice comunicativo della lingua parlata.\nUn vantaggio di tali sistemi (oltre ad alcuni dei vantaggi gi\u00e0 citati per la lettura ad alta voce) \u00e8 costituito dal fatto che essi permettono la fruizione di un testo scritto in situazioni in cui sarebbe impossibile o molto difficoltosa la lettura: mentre si guida, mentre si cammina, ma anche in ambienti affollati o rumorosi, come treni e autobus, potendosi beneficiare dell'effetto di isolamento da disturbi garantito da cuffie e auricolari."}
{"id": "4748290", "revid": "287204", "url": "https://it.wikipedia.org/wiki?curid=4748290", "title": "Volta ao Distrito de Santar\u00e9m 2008", "text": "La Volta ao Distrito de Santar\u00e9m 2008, dodicesima edizione della corsa, terza con questa denominazione e valida come evento del circuito UCI Europe Tour 2008 categoria 2.1, si svolse su quattro tappe dal 13 al 16 marzo 2008 da F\u00e1tima a Santar\u00e9m, su un percorso totale di circa 565,7\u00a0km. Fu vinto dall'italiano Maurizio Biondo che termin\u00f2 la gara con il tempo di 13 ore 19 minuti e 41 secondi, alla media di 42,44\u00a0km/h.\nAl traguardo di Santar\u00e9m 140 ciclisti completarono la gara."}
{"id": "4748294", "revid": "1683315", "url": "https://it.wikipedia.org/wiki?curid=4748294", "title": "Joel Carreno", "text": "Minor League.\nCarreno firm\u00f2 l'11 ottobre 2004 come free agent amatoriale con i Toronto Blue Jays. Nel 2006 gioc\u00f2 coi DSL Blue Jays rookie finendo con 8 vittorie e 3 sconfitte, 1.53 di ERA e .168 alla battuta contro di lui in 15 partite tutte da partente (82.1 inning). Nel 2007 gioc\u00f2 con i GCL Blues \"rookie\" finendo con 6 vittorie e 4 sconfitte, 2.62 di ERA e .243 alla battuta contro di lui in 12 partite tutte da partente (65.1 inning).\nNel 2008 gioc\u00f2 con gli Auburn DoubleDays A- finendo con 5 vittorie e altrettante sconfitte, 3.42 di ERA e .255 alla battuta contro di lui in 15 partite di cui 13 da partente (76.1 inning). Nel 2009 gioc\u00f2 con due squadre finendo con 3 vittorie e 4 sconfitte, 3.28 di ERA e .244 alla battuta contro di lui in 16 partite tutte da partente (90.2 inning).\nNel 2010 gioc\u00f2 con i Dunedin Blue Jays A+ finendo con 9 vittorie e 6 sconfitte, 3.73 di ERA e .275 alla battuta contro di lui in 27 partite di cui 25 da partente di cui un incontro giocato interamente (137.2 inning). Nel 2011 gioc\u00f2 con i New Hampshire Fisher Cats AA finendo con 7 vittorie e 9 sconfitte, 3.41 di ERA e .208 alla battuta contro di lui in 24 partite di cui 23 da partente (134.2 inning).\nNel 2012 gioc\u00f2 con due squadre finendo con 4 vittorie e 9 sconfitte, 5.90 di ERA e .269 alla battuta contro di lui in 27 partite di cui 15 da partente (90.0 inning). Nel 2013 gioc\u00f2 con due squadre finendo con 6 vittorie e 3 sconfitte, 2.43 di ERA, 8 salvezza e .166 alla battuta contro di lui in 50 partite (66.2 inning). Il 5 novembre divenne per la prima volta free agent. Dopo 3 giorni firm\u00f2 con un contratto da Minor League con i New York Mets.\nMajor League.\nToronto Blue Jays (2011-2012).\nDebutt\u00f2 nella MLB il 23 agosto 2011 contro i Kansas City Royals. Chiuse la sua prima stagione con una vittoria e nessuna sconfitta, 1.15 di ERA e .200 alla battuta contro di lui in 11 partite (15.2 inning). Nel 2012 fin\u00ec con nessuna vittoria e 2 sconfitte, 6.14 di ERA e .265 alla battuta contro di lui in 11 partite di cui 2 da partente (22.0 inning).\nStili di lancio.\nCarreno attualmente effettua 4 tipi di lanci:\nVittorie.\n\"Nessuna\""}
{"id": "4748296", "revid": "123324188", "url": "https://it.wikipedia.org/wiki?curid=4748296", "title": "Dale Dye", "text": "Giovinezza.\nDale Adam Dye Jr. nasce a Cape Girardeau, nel Missouri, l'8 ottobre 1944 da Dale Adam Dye Sr., venditore di liquori di St. Louis, e Della Grace Koehler. Trascorre la giovinezza visitando assieme al padre alcune taverne della classe operaia, dove ascolta diverse storie di guerra raccontate da reduci della seconda guerra mondiale. In particolare rimane colpito dal racconto di un uomo che aveva combattuto nella guerra del Pacifico al fianco dei Marines e, quella stessa notte, dopo aver visto un documentario sulla battaglia di Iwo Jima, decide di diventare un marine. \nPrima di intraprendere la carriera militare, si diploma presso il Missouri Military Academy.\nCarriera militare.\nPresta servizio nei Marines degli Stati Uniti, combattendo nella guerra del Vietnam e raggiungendo il grado di capitano. \nCarriera cinematografica.\nCongedatosi nel 1984 fonda in California la \"Warriors inc.\", una compagnia specializzata nel reperire ed istruire attori per film di genere bellico, e, nel 1986, inizia la sua carriera di attore, interpretando il capitano Harris nel film di Oliver Stone \"Platoon\".\nVita personale.\nSi \u00e8 sposato tre volte: prima con Margaret Chavez, da cui ha divorziato nel 1979; poi nel 1983 con l'attrice Kathryn Clayton, da cui pure ha divorziato; dal 2006 \u00e8 sposato con l'attrice Julia Rupkalvis."}
{"id": "4748302", "revid": "729019", "url": "https://it.wikipedia.org/wiki?curid=4748302", "title": "Sidney Yates", "text": "Biografia.\nNato a Chicago, dopo gli studi Yates entr\u00f2 in politica con il Partito Democratico e nel 1948 si candid\u00f2 alla Camera dei Rappresentanti, riuscendo ad essere eletto. Yates vi rimase per altri sei mandati, fino a quando nel 1962 si candid\u00f2 al Senato contro il repubblicano Everett Dirksen.\nYates perse la sfida contro Dirksen e dovette lasciare il Congresso. Nei successivi due anni lavor\u00f2 per le Nazioni Unite, poi decise di ricandidarsi per il suo vecchio seggio da deputato e riusc\u00ec a tornare alla Camera. Yates fu riconfermato dagli elettori per i successivi sedici mandati, finch\u00e9 nel 1999 lasci\u00f2 il Congresso all'et\u00e0 di ottantanove anni.\nRitiratosi a vita privata, mor\u00ec nell'ottobre del 2000."}
{"id": "4748307", "revid": "1123126", "url": "https://it.wikipedia.org/wiki?curid=4748307", "title": "Diocesi di Ippona", "text": ""}
{"id": "4748313", "revid": "287204", "url": "https://it.wikipedia.org/wiki?curid=4748313", "title": "Volta ao Distrito de Santar\u00e9m 2007", "text": "La Volta ao Distrito de Santar\u00e9m 2007, undicesima edizione della corsa, seconda con questa denominazione e valida come evento del circuito UCI Europe Tour 2007 categoria 2.1, si svolse su quattro tappe dal 15 al 18 marzo 2007 da F\u00e1tima a Santar\u00e9m, su un percorso totale di circa 577,3\u00a0km. Fu vinto dal sudafricano Robert Hunter che termin\u00f2 la gara con il tempo di 13 ore 24 minuti e 33 secondi, alla media di 43,05\u00a0km/h.\nAl traguardo di Santar\u00e9m 141 ciclisti completarono la gara."}
{"id": "4748316", "revid": "1305772", "url": "https://it.wikipedia.org/wiki?curid=4748316", "title": "Buone notizie dal Vaticano", "text": ""}
{"id": "4748325", "revid": "110157", "url": "https://it.wikipedia.org/wiki?curid=4748325", "title": "Banga! Banga!", "text": "Banga! Banga! \u00e8 un singolo di Austin Carter Mahone, uscito il 9 novembre 2013."}
{"id": "4748327", "revid": "2110845", "url": "https://it.wikipedia.org/wiki?curid=4748327", "title": "Andr\u00e9 Doye", "text": "Carriera.\nNazionale.\nHa collezionato 7 presenze con la propria Nazionale, nelle quali ha realizzato 5 reti."}
{"id": "4748328", "revid": "1305772", "url": "https://it.wikipedia.org/wiki?curid=4748328", "title": "Perfume (Britney Spears)", "text": "Perfume \u00e8 il secondo singolo estratto da \"Britney Jean\", ottavo album in studio della cantante statunitense Britney Spears. \u00c8 stato scritto dalla stessa cantante, Sia e Chris Braide e prodotto da quest'ultimo insieme a will.i.am e Keith Harris. Si tratta di una delle rare ballata di Britney Spears ad essere estratte come singoli, a cui vengono preferiti in genere brani pi\u00f9 dance ed elettronici. Un'altra eccezione recente \u00e8 costituita dal midtempo dalle note folk \"Criminal\".\nLa Spears ha poi rivelato che la canzone parla della fine della sua relazione con Jason Trawick, nel 2013.\nComposizione.\n\"Perfume\" \u00e8 una power ballad simile alle canzoni degli anni Ottanta. Britney Spears la definisce \"incredibilmente speciale per me perch\u00e9 mi colpisce nel profondo, ma penso racconti una storia in cui tutti possono riflettersi. Tutti sono passati per un momento difficile di una relazione che li ha lasciati vulnerabile e penso che questa canzone catturi quell'attimo\". Prodotta da will.i.am, Chris Braide e Keith Harris, la parte strumentale include note di pianoforte, archi e sintetizzatori. Braide era il responsabile della produzione vocale, e in un'intervista rivel\u00f2: \"Mi risult\u00f2 ovvio il perch\u00e9 [Britney Spears] sia ancora una delle migliori popstar della storia. Britney \u00e8 inconfondibile, e iconica in modo del tutto naturale.\"\nNei testi della canzone vengono sviscerati i temi della gelosia e del sospetto di tradimento in una relazione amorosa. La critica musicale not\u00f2 come la voce della Spears risulti sorprendentemente forte, e la paragon\u00f2 a quella di Gwen Stefani. Riguardo al testo, Amy Sciarretto di Pop Crush scrisse: \"\u00e8 la canzone di Brit con pi\u00f9 spessore nei testi da un bel po' di tempo. Sembra proprio qualcosa che ci si aspetterebbe di sentir cantato da Kelly Clarkson o da Carrie Underwood\". Spears rivel\u00f2 alla Associated Press che la canzone parlava della fine della sua relazione con Jason Trawick avvenuta nel gennaio 2013, e aggiunse: \"Penso che servir\u00e0 a far sentire alle ragazze in questo tipo di situazione che non sono le uniche. Quando sono sole in camera loro dopo aver chiuso con il loro ragazzo, ecco che hanno una canzone che possono ascoltare e che le possa far sentire meglio con loro stesse\".\n\"Perfume\" \u00e8 scritta in chiave di Mi maggiore e ha con un tempo moderato piuttosto lento di 80 battiti per minuto. La canzone segue la sequenza La bemolle - Mi bemolle - Si bemolle - Fam7, e la voce di Britney va dalla nota bassa Sol3 alla nota alta Si bemolle4.\nRecensioni.\nLa ballad ha ottenuto buone critiche da parte della stampa. Melinda Newman di\"HitFix\" scrisse che la voce della Spears era \"pi\u00f9 potente che mai\" e la defin\u00ec la sua \"miglior canzone da tanti anni\". Robbie Daw di Idolator ne apprezz\u00f2 il testo, ma aggiunse che non avrebbe certo \"riformulato i canoni radiofonici\". Jason Lipshutz di \"Billboard\" scrisse che con questa canzone Britney poteva momentaneamente allontanarsi dalla sfacciata disinvoltura di \u2018Work Bitch\u2019 e dimostrarsi vulnerabile nell'esprimere le sue 'paranoie' nei confronti del suo amato\", mentre Katie Atkinson di \"Entertainment Weekly\" scrisse che la canzone era \"sul filone\" di ballate precedenti della Spears quali \"Don't Let Me Be the Last to Know\" (2000) e \"Everytime\" (2003).\nClassifiche.\nIn Francia, \"Perfume\" ha venduto oltre 1.800 download digitali nella sua prima settimana dalla pubblicazione ed ha debuttato al 34\u00aa posizione della classifica Syndicat national de l'\u00e9dition phonographique. Mentre in Italia ha venduto circa 1.871 download digitali sempre durante la sua prima settimana, non riuscendo ad entrare per\u00f2 nella Top20 della FIMI.\nNel mondo il singolo ha venduto circa 400.000 copie."}
{"id": "4748340", "revid": "1305772", "url": "https://it.wikipedia.org/wiki?curid=4748340", "title": "Lou Donaldson Sextet, Vol.2", "text": "Lou Donaldson Sextet, Vol.2 \u00e8 un album di Lou Donaldson, pubblicato dalla Blue Note Records nel 1955.\nMusicisti.\nLou Donaldson Sextet:"}
{"id": "4748343", "revid": "599013", "url": "https://it.wikipedia.org/wiki?curid=4748343", "title": "Lena Rivers", "text": ""}
{"id": "4748345", "revid": "599013", "url": "https://it.wikipedia.org/wiki?curid=4748345", "title": "Jean Gallice", "text": "Carriera.\nNazionale.\nHa collezionato sette presenze con la propria Nazionale."}
{"id": "4748346", "revid": "287204", "url": "https://it.wikipedia.org/wiki?curid=4748346", "title": "Volta ao Distrito de Santar\u00e9m 2006", "text": "La Volta ao Distrito de Santar\u00e9m 2006, decima edizione della corsa, prima con questa denominazione e valida come evento del circuito UCI Europe Tour 2006 categoria 2.1, si svolse su quattro tappe dal 9 al 12 marzo 2006 da F\u00e1tima a Santar\u00e9m, su un percorso totale di circa 562,5\u00a0km. Fu vinto dall'olandese Lars Boom che termin\u00f2 la gara con il tempo di 13 ore 13 minuti e 37 secondi, alla media di 42,52\u00a0km/h.\nAl traguardo di Santar\u00e9m 115 ciclisti completarono la gara."}
{"id": "4748348", "revid": "287204", "url": "https://it.wikipedia.org/wiki?curid=4748348", "title": "La scoperta del cielo", "text": "La scoperta del cielo (titolo originale in neerlandese \"De ontdekking van de hemel\") \u00e8 un romanzo dello scrittore olandese Harry Mulisch, pubblicato in originale nel 1992, in Italia nel 2002 edito da Rizzoli. Considerato dall'autore il proprio magnum opus, l'opera narra le singolari storie di alcune persone coinvolte a loro insaputa nella realizzazione di un complesso piano, orchestrato da entit\u00e0 angeliche, il cui fine \u00e8 il recupero della prova fondamentale del legame tra genere umano e divinit\u00e0.\nDal romanzo nel 2001 \u00e8 stato liberamente tratto il film \"The Discovery of Heaven\" diretto dal regista olandese Jeroen Krabb\u00e9, ed interpretato da Stephen Fry.\nTrama.\nIl libro si apre su un dialogo tra entit\u00e0 celesti riguardo alla nascita di un uomo, evento cruciale per la realizzazione di un importante piano divino. La narrazione si sposta quindi sulla terra, pi\u00f9 precisamente nei Paesi Bassi, dove il futuro padre della persona in questione, Max Delius, astronomo con una terribile storia familiare alle spalle, incontra in modo apparentemente casuale Onno Quist, un personaggio singolare ed anticonformista, studioso di linguaggi, scoprendo in lui un'anima gemella. Nasce cos\u00ec un'amicizia saldissima, che non sembra vacillare nemmeno dopo l'apparizione della giovane violoncellista Ada, al fianco dapprima dell'incostante Max, e successivamente del pi\u00f9 affidabile Onno, con cui nasce un legame stabile. Ma durante un viaggio a Cuba accade l'imprevisto, Ada concepisce un figlio, e nemmeno lei pu\u00f2 sapere con certezza chi tra i due amici ne \u00e8 il padre, per un'infedelt\u00e0 propiziata dall'atmosfera dell'isola caraibica. Senza esitazioni, la giovane donna manifesta la volont\u00e0 di portare a termine la gravidanza, malgrado la contrariet\u00e0 di Max, spaventato dalla prospettiva della reazione di Onno alla possibile scoperta di non essere il padre, fatto di cui l'amico \u00e8 assolutamente convinto, e che lo ha spinto a compiere il grande passo con Ada. \nComincia cos\u00ec per Max un periodo di forte tensione emotiva che vira in tragedia quando la sua auto, con cui durante un violento fortunale i tre amici stavano cercando di raggiungere l'ospedale in cui era ricoverato il padre di Ada, colpito da un infarto, viene investita da un albero. Ne rimane vittima proprio la giovane donna, che cade in un coma profondo, senza apparenti danni per il bambino. Come ulteriore conseguenza, nasce una relazione segreta tra Max e Sophia, la madre di Ada, che rivela un'inaspettata seconda personalit\u00e0. Questo ispira Max nel proporsi ad Onno - consapevole di essere poco adatto all'allevamento del figlio, e sempre pi\u00f9 impegnato in politica - nel ruolo di genitore adottivo del nascituro, affiancando proprio la nonna materna, a sua volta rimasta sola. \nAlla nascita di Quinten, nel castello della provincia olandese in cui Max si trasferisce per il suo nuovo lavoro si forma cos\u00ec una famiglia poco convenzionale. Una scelta che comunque si rivela adatta alla personalit\u00e0 del nuovo arrivato, a sua volta sconcertante nella sua unicit\u00e0, fin dalla scelta evidentemente consapevole di ritardare le sue prime parole. Con la crescita tutto in Quinten sembra confermare la presenza di una personalit\u00e0 speciale, che lo spinge a cercare pi\u00f9 la compagnia degli adulti che dei coetanei, con cui non riesce a stabilire legami o condividere gli interessi naturali dei bambini. Sicuramente la consapevolezza di quella situazione familiare, di cui il giovane \u00e8 inevitabilmente venuto a conoscenza, \u00e8 un elemento che pu\u00f2 spiegare questa sua predisposizione; ma c'\u00e8 di pi\u00f9. Quinten \u00e8 infatti costantemente perseguitato da un sogno di cui vorrebbe comprendere il significato, ambientato in un edificio impossibile, che lui chiama la Fortezza, in cui sembra essere sigillato un segreto fondamentale. Ed anno dopo anno si rinforza la convinzione di avere un compito definito, trovare la soluzione a quell'enigma, a cui si dedica costantemente, trascurando qualsiasi altra cosa, studi compresi. La situazione familiare nel frattempo evolve ulteriormente, per la decisione di Onno, sconvolto a causa del brutale assassinio dell'attuale compagna Helga, di scomparire a tempo indefinito, manifestando in alcune lettere il desiderio di non essere cercato. E quando qualche anno dopo anche Max viene a mancare, per un incredibile incidente astronomico, Quinten decide di dare una svolta alla sua vita ed alla sua ricerca, mettendosi sulle tracce del padre.\nNon sapendo da dove iniziare, il giovane decide di seguire la traccia delle ricerche svolte in passato per trovare fondamenti al suo sogno, e si reca dapprima a Venezia, poi a Firenze e quindi a Roma. Ed \u00e8 proprio nella citt\u00e0 eterna, davanti al Pantheon, che Quinten incontra il padre, quasi non riconoscendolo. Ma a questa sorpresa se ne unisce una ben maggiore: durante la visita della citt\u00e0, accompagnato dal genitore, il ragazzo vede il proprio sogno prendere forma nell'antica cappella papale annessa alla basilica di San Giovanni in Laterano. Ascoltandone la storia dal padre, Quinten arriva alla conclusione che in quel luogo sono nascoste le tavole originali contenenti i dieci comandamenti date a Mos\u00e8 da Dio, sottratte dai romani dopo la distruzione del tempio di Gerusalemme e giunte in quel luogo, e qui dimenticate per le vicissitudini della storia. Per il giovane non ci sono dubbi: il suo compito \u00e8 recuperarle, e coinvolge in quell'avventura pazzesca anche il riluttante padre. Il furto riesce, ma per una disattenzione i due sono costretti ad una frettolosa fuga dal paese, che li porta proprio a Gerusalemme, dove tutto ha avuto inizio. Qui avviene l'atto finale: sia il testimone che le parole donate dal Dio biblico agli uomini vengono recuperate dal cielo, lasciando Onno immerso in un mistero irrisolvibile. Il libro si chiude con il colloquio tra le due entit\u00e0 celesti, in cui il committente afferma che quell'ultimo atto sancisce la sostanziale sconfitta divina sulla terra, mentre l'esecutore non accetta questa posizione, manifestando la volont\u00e0 di prodursi in un ultimo tentativo.\nStruttura.\nL'opera \u00e8 divisa in quattro parti di lunghezza pressoch\u00e9 equivalente, denominate \"L'inizio dell'inizio\", \"La fine dell'inizio\", \"L'inizio della fine\" e \"La fine della fine\". Ognuna di queste sezioni, divise a loro volta in un numero variabile di capitoli, si apre con un breve scambio di considerazioni tra l'entit\u00e0 angelica che ha dato l'avvio agli eventi narrati e ne sovraintende il corretto andamento, ed il suo superiore e committente. Ogni parte si chiude con una breve appendice, in un caso esclusivamente di tipo grafico, rappresentando il tetracordo pitagorico."}
{"id": "4748349", "revid": "767487", "url": "https://it.wikipedia.org/wiki?curid=4748349", "title": "La quarta guerra", "text": "La quarta guerra (\"The Fourth War\") \u00e8 un film del 1990 diretto da John Frankenheimer. Il titolo deriva dalla massima di Albert Einstein \u00abNon so con quali armi verr\u00e0 combattuta la terza guerra mondiale, ma la quarta verr\u00e0 combattuta con clave e pietre\u00bb.\nTrama.\nGermania Ovest, 1988, durante gli anni della guerra fredda il colonnello Jack Knowles viene trasferito in una base militare americana posta nei pressi del confine tra la Germania Ovest e la Cecoslovacchia. Il colonnello, dopo avere assistito all'uccisione di un fuggiasco da parte delle truppe sovietiche vicino alla linea di confine, inizia una guerra personale con il colonnello Valachev, comandante delle truppe del Patto di Varsavia in quel settore. I due, uno reduce dalla guerra in Vietnam e l'altro dalla guerra in Afghanistan, non riescono ad adattarsi al clima di crescente distensione fra le due superpotenze.\nI due, tra dispetti personali reciproci e vari sconfinamenti arrivano fino al punto di combattersi a mani nude sulla superficie gelata di un fiume, fino a quando i due eserciti non intervengono, non per combattersi in una guerra ma per impedire loro di farla esplodere."}
{"id": "4748350", "revid": "1226", "url": "https://it.wikipedia.org/wiki?curid=4748350", "title": "Gerard F. Conway", "text": ""}
{"id": "4748351", "revid": "599013", "url": "https://it.wikipedia.org/wiki?curid=4748351", "title": "John Hadl", "text": "Carriera professionistica.\nHadl fu scelto nel corso del primo giro (10\u00ba assoluto) del Draft NFL 1962 dai Detroit Lions e dai San Diego Chargers nel terzo giro (24\u00ba assoluto) del Draft AFL 1962 optando per firmare per questi ultimi. Divenne il quarterback titolare nel 1966, mantenendo una media di oltre 3.000 yard e 23 touchdown passati nelle successive 4 stagioni (con un calendario da 14 partite).\nHadl guid\u00f2 la American Football League sia nel 1965 che nel 1968 e fu convocato quattro volte per l'All-Star Game, venendo premiato come miglior giocatore della partita del 1969. L'altro grande giocatore che formava l'attacco dei Chargers era Lance Alworth, il primo giocatore della American Football League ad essere stato indotto nella Pro Football Hall of Fame. Molti osservatori ritengono che Hadl, che pass\u00f2 la maggior parte dei passaggi ricevuti da Alworth, dovrebbe essere membro anch'egli della Hall of Fame ma per sua sfortuna gioc\u00f2 sempre in squadra che stavano affrontando annate difficili.\nPrima della stagione 1973, Hadl fu scambiato coi Los Angeles Rams per il defensive end Coy Bacon e il running back Bob Thomas. Dopo aver guidato i Rams ai playoff quell'anno fu premiato come giocatore dell'anno della National Football Conference. La stagione successiva, dopo che fu superato nel ruolo di quarterback titolare da James Harris, divenne il giocatore principale di uno degli scambi considerati i peggiori nella storia della NFL. I Green Bay Packers, su insistenza del capo-allenatore e general manager Dan Devine scambiarono coi Rams cinque scelte del draft, inclusa una del primo giro, per un veterano dall'et\u00e0 avanzata e in rapido declino. Gioc\u00f2 complessivamente 22 gare per i Packers, lanciando solamente 9 touchdown contro 29 intercetti, protetto da una offensive line di basso livello; la squadra ebbe un record di 7-15 durante quel periodo. Quello scambio gett\u00f2 per sempre cattiva luce sulla carriera di Hadl e fu l'apice del periodo pi\u00f9 buio della storia dei Packers, passati da essere la franchigia pi\u00f9 vincente della lega ad anni di mediocrit\u00e0. Allo stesso tempo aiut\u00f2 i Rams a diventare una pretendente al titolo, culminando in una sconfitta contro i Pittsburgh Steelers nel Super Bowl XIV. Anni dopo, quando gli fu chiesta la propria opinione su quello sfortunato scambio, Hadl stesso espresse la sua sorpresa provata nel 1974 per essere stato mandato a Green Bay: \"Non ci credevo davvero... Non credevo che qualcuno potesse essere cos\u00ec disperato\".\nMalgrado la parentesi negativa Green Bay e le ultime due stagioni della carriera giocate con gli Houston Oilers senza grosse soddisfazioni, Hadl termin\u00f2 con un record come titolare di 82\u201376\u20139 come professionista. Le sue 9 gare pareggiate sono il massimo della storia per un quarterback titolare."}
{"id": "4748352", "revid": "22475", "url": "https://it.wikipedia.org/wiki?curid=4748352", "title": "Valle di Lutour", "text": "La Valle di Lutour (in francese \"Vall\u00e9e de Lutour\"), conosciuta anche come \"Valle d'Estom\", \u00e8 una valle glaciale dei Pirenei, situata nei pressi del comune di Cauterets: fa parte del parco nazionale dei Pirenei ed \u00e8 attraversata dal Gave de Lutour.\nDescrizione.\nLa valle prende il nome dal fiume che l'attraversa, il Gave de Lutour: ha una lunghezza di circa 10 chilometri, per una larghezza di quattro; nella parte alta sono presenti una serie di laghi glaciali, tra i quali il lago d'Estom, a circa 2.080 metri d'altezza, mentre il fiume, nel tratto terminale della valle, d\u00e0 origine a cascate e rapide. La vegetazione tipica \u00e8 rappresentata da boschi di abeti e pino silvestre, mentre oltre i duemila metri si riscontrano esclusivamente dei pascoli; nelle vicinanze della valle \u00e8 il Vignemale, anche se non \u00e8 direttamente visibile da essa."}
{"id": "4748355", "revid": "62499095", "url": "https://it.wikipedia.org/wiki?curid=4748355", "title": "Area di Brodmann", "text": ""}
{"id": "4748357", "revid": "767487", "url": "https://it.wikipedia.org/wiki?curid=4748357", "title": "Roger Jouve", "text": "Carriera.\nClub.\nHa vinto il campionato francese con lo Strasburgo.\nNazionale.\nHa collezionato sette presenze con la propria Nazionale."}
{"id": "4748364", "revid": "1573940", "url": "https://it.wikipedia.org/wiki?curid=4748364", "title": "Robert Smylie", "text": "Primi anni.\nNato a Marcus in Iowa, si \u00e8 diplomato al liceo di Cresco nel 1932 al tempo della grande depressione. Si \u00e8 trasferito a vivere con suo zio in Idaho per studiare al college di Caldwell. Durante gli anni della scuola, ha partecipato a dibattiti, all'annuario, e ha giocato a calcio nella squadra della scuola.\nDopo il diploma, nel 1939 si trasfer\u00ec a Washington, dove trov\u00f2 lavoro come poliziotto, e nello stesso periodo si iscrisse alla facolt\u00e0 di legge della George Washington University, continuando a lavorare fino alla laurea nel 1942. Si spos\u00f2 con Lucile Irwin il 4 dicembre 1943 e la coppia ebbe due figli.\nCarriera.\nDopo aver lavorato per diversi anni come avvocato, nel 1947 divenne viceprocuratore generale e nello stesso anno, dopo la morte del procuratore Robert Ailshie, Smylie venne nominato per il posto. Nel 1954 annunci\u00f2 la propria candidatura alla carica di governatore dell'Idaho come membro del Partito Repubblicano e riusc\u00ec a farsi eleggere, per poi essere riconfermato nel 1958 e nel 1962. Nel 1966 chiese un quarto mandato, ma venne sconfitto nelle primarie repubblicane da Don Samuelson, che successivamente vinse anche le elezioni generali.\nSmylie lasci\u00f2 la carica di governatore all'et\u00e0 di cinquantadue anni e torn\u00f2 a svolgere la professione di avvocato. Nel 1972 si candid\u00f2 al Senato ma arriv\u00f2 solo quarto nelle primarie, vinte da James A. McClure.\nMorte.\nRobert Smylie mor\u00ec all'et\u00e0 di 89 anni nella citt\u00e0 di Boise e sua moglie Lucile decedette meno di sei settimane dopo. Entrambi furono sepolti nel Pioneer Cemetery di Boise."}
{"id": "4748368", "revid": "767487", "url": "https://it.wikipedia.org/wiki?curid=4748368", "title": "Alain Moizan", "text": "Carriera.\nNazionale.\nHa collezionato sette presenze con la propria Nazionale."}
{"id": "4748370", "revid": "1805885", "url": "https://it.wikipedia.org/wiki?curid=4748370", "title": "Partita perduta", "text": "Partita perduta \u00e8 un romanzo poliziesco di Georges Simenon del 1947.\nStoria editoriale.\nIl romanzo fu terminato nel giugno 1947 e pubblicato dalle Presses de la Cit\u00e9 di Parigi nello stesso anno, con il titolo originale \"Au bout du rouleau\" che letteralmente significa \"La fine del rotolo\".\nIn italiano la prima edizione \u00e8 del 1961, presso Arnoldo Mondadori Editore (collana \"I romanzi di Simenon\" n\u00b0 165).\nTrama.\nProtagonista centrale del libro \u00e8 Marcel Viau ma non sono secondari anche altri tre personaggi: Sylvie, Maurice e un certo Mangre. Marcel \u00e8 in fuga, ha da poco rapinato un uomo ma i biglietti erano segnati e lui se ne \u00e8 dovuto sbarazzare. Ha circa trent'anni, \u00e8 alto e aitante. \u00c8 accompagnato da Sylvie una giovane entreneuse conosciuta per caso che lo segue senza un particolare motivo e che lui disprezza in quanto donna, cio\u00e8 inferiore, ma nello stesso tempo ne \u00e8 affascinato per la sua acutezza, prontezza di spirito e capacit\u00e0 di adattamento. Sperando di far perdere le tracce i due scendono in una cittadina vicino al paese natio di Marcel. Prendono stanza in un albergo dove lavora un vecchio cuoco cameriere, tale Maurice, che sembra incuriosito dalla coppia e li osserva rimanendo in disparte.\nMarcel \u00e8 dipendente dall'alcol, nel quale trova rifugio e sicurezza. \u00c8 un giovane presuntuoso e orgoglioso che odia lo squallore del quotidiano e della piccola borghesia dalla quale proviene. Vorrebbe emergere, essere conosciuto e riverito e, parallelamente, ha un timore paranoico di cadere nel ridicolo, di essere disprezzato e considerato un dilettante. Sperando di guadagnare facilmente dei soldi giocando a carte con un gruppo di locali, ne \u00e8 invece spennato, principalmente da un tale Mangre, che tutti sembrano rispettare ma che invece odiano perch\u00e9 intrallazzato in giri non del tutto puliti nei quali sono stati, chi pi\u00f9 chi meno, coinvolti e cointeressati.\nMarcel promette a Mangre di onorare il debito, ma non sa come. Tornato in albergo Sylvie gli suggerisce di derubare il vecchio Maurice che sicuramente tiene dei risparmi in camera. Sebbene riluttante si lascia convincere e trova dietro un quadro diecimila franchi.\nIl giorno dopo Marcel paga il debito e tra lui e Mangre sembra nascere una specie di intesa, o quanto meno Marcel vede in Mangre un suo simile. Si danno appuntamento per una rivincita e Marcel questa volta vince alla grande. Tutti sono soddisfatti della lezione inflitta a Mangre che si allontana con una scusa da tavolo da gioco. In sua assenza gli habitu\u00e9 si congratulano con Marcel e commentano malignamente anche della visita a sorpresa che la polizia tributaria sta per fare al loro odiato compaesano.\nMarcel torna in albergo e si intrattiene a colloquio con Maurice dove si lasciano andare in confidenze. Marcel prende una decisione e sotto una pioggia scrosciante si reca a casa di Mangre per avvertirlo del pericolo incombente. Paradossalmente per\u00f2, invece di ringraziarlo, Mangre lo mette in guardia: che stia attento lui piuttosto perch\u00e9 uno straniero \u00e8 sempre visto con diffidenza e molti si domandano, compreso l'ispettore di polizia locale, chi possa essere e da dove venga quello sconosciuto.\nLe cose precipitano: invece di allontanarsi dal paese, facendo perdere le tracce, Marcel sembra voler andare incontro a quello che lui ritiene essere il suo tragico destino. Invano Sylvie lo invita a riflettere sul fatto che sicuramente \u00e8 stato messo in relazione con la rapina e che lei e il vecchio Maurice sono pronti ad aiutarlo dato che in realt\u00e0 gi\u00e0 si conoscevano e che per puro caso si erano rincontrati proprio in quell'albergo dove il vecchio Maurice, dopo un periodo di prosperit\u00e0 nel cinema, si era ritirato in seguito ad un disastroso fallimento accompagnato anche ad alcuni anni di carcere. Marcel ricostruisce molte cose avvenute nei giorni precedenti, compresa l'idea del furto, certamente suggerita solo per non umiliarlo.\nQuando la polizia si presenta in albergo, Marcel si lascia catturare solo dopo una violenta colluttazione. Ma il carcere non \u00e8 per lui. Si suicider\u00e0 tagliandosi le vene."}
{"id": "4748371", "revid": "729019", "url": "https://it.wikipedia.org/wiki?curid=4748371", "title": "Fernando Matthei", "text": "Fu ministro della Sanit\u00e0 tra il 1976 e il 1978, membro della Giunta militare e capo dell'aeronautica militare cilena dal 1978 al 1991.\nBiografia.\nTenente pilota dell'aviazione cilena nel 1951, nel 1960 \u00e8 caposquadriglia e nel 1966 comandante di gruppo aereo. In servizio da due anni come addetto militare all'ambasciata cilena a Londra al momento del golpe del settembre 1973, viene confermato dalla Giunta militare, che poi lo richiama in dicembre in Cile al comando dell'Accademia aeronautica. Nel gennaio del 1975 \u00e8 nominato generale di brigata aerea.\nNel marzo 1976 diventa ministro della Salute nel governo guidato da Pinochet, dove resta fino al luglio 1978, quando entra nella Giunta Militare fino al marzo 1990 (quando la giunta decade), perch\u00e9 nominato comandante in capo della Fuerza A\u00e9rea de Chile dal 24 luglio 1978 al posto di Gustavo Leigh. Mantiene la carica anche dopo il ritorno alla democrazia, fino al 31 luglio 1991.\n\u00c8 padre dell'ex ministro Evelyn Matthei, candidata del centrodestra alle elezioni presidenziali del 2013 e attuale sindaco di Providencia."}
{"id": "4748377", "revid": "1305772", "url": "https://it.wikipedia.org/wiki?curid=4748377", "title": "Introduzione e allegro", "text": ""}
{"id": "4748378", "revid": "1005847", "url": "https://it.wikipedia.org/wiki?curid=4748378", "title": "Governo Frei", "text": "Il Governo Frei \u00e8 stato il governo del Cile in carica dall'11 marzo del 1994 all'11 marzo del 2000, dopo la vittoria di Eduardo Frei Ruiz-Tagle alle elezioni presidenziali del 1993."}
{"id": "4748381", "revid": "599013", "url": "https://it.wikipedia.org/wiki?curid=4748381", "title": "Jean-Marie Barat", "text": "Carriera.\nNazionale.\nHa collezionato due presenze con la propria Nazionale."}
{"id": "4748388", "revid": "62499520", "url": "https://it.wikipedia.org/wiki?curid=4748388", "title": "Lettura a voce alta", "text": ""}
{"id": "4748390", "revid": "599013", "url": "https://it.wikipedia.org/wiki?curid=4748390", "title": "Sergej Sirotkin", "text": "Campione europeo di Formula Abarth nel 2011, nel 2018 ha fatto il suo esordio in Formula 1 come pilota titolare della Williams. Il suo numero di gara \u00e8 il 35.\nCarriera.\nInizi.\nSirotkin ha iniziato la carriera alla guida di un kart nel 2008 gareggiando in diverse serie internazionali, facendo gavetta nelle categorie giovani per progredire fino alla categoria KF3 e KF2 nel 2010.\nAll'et\u00e0 di quindici anni, Sirotkin \u00e8 passato alle auto a ruote scoperte, correndo nella nuova Formula Abarth in Italia per la squadra Jenzer Motorsport. Ha fatto il suo debutto al circuito di Vallelunga, finendo la gara in zona punti e poi, con altri quattro piazzamenti, giungendo 18\u00ba alla fine del campionato. Sirotkin \u00e8 rimasto in Formula Abarth, con la stessa squadra, anche nel 2011; le serie vennero divise in due gruppi per il campionato europeo e per quello italiano. Ma prima della gara disputata sul circuito di Spa-Francorchamps, Sirotkin \u00e8 passato al team Euronova Racing in collaborazione con Fortec. Ha vinto il titolo europeo giungendo primo in cinque gare su un totale di quattordici. Nella serie italiana, Sirotkin \u00e8 finito al secondo posto, con due vittorie, perdendo dall'ex compagno di squadra Patric Niederhauser. Fatale gli \u00e8 stato un errore nel finale di gara all'Autodromo di Monza.\nAuto GP World Series.\nNel 2012, Sirotkin ha continuato a guidare per la Euronova Racing nel campionato Auto GP World Series. La sua prima gara a Monza lo vide qualificato in prima fila, avendo perso la pole position in favore di Adrian Quaife-Hobbs per 0,04 secondi. Bloccato al via della prima gara, ottenne il quarto posto nella seconda realizzando il giro veloce in entrambe le corse. A Valencia, \u00e8 partito nuovamente dietro Quaife-Hobbs, ma questa volta lo sorpass\u00f2 dopo la prima curva, ottenendo la sua prima vittoria \u2014 con il giro veloce \u2014 divenendo il pi\u00f9 giovane pilota ad aver vinto in Auto GP. Dopo un altro giro veloce nella seconda gara, Sirotkin stabil\u00ec un record di quattro consecutivi giri veloci superando il precedente di Romain Grosjean. Sirotkin termin\u00f2 la stagione al terzo posto, dietro Quaife-Hobbs e P\u00e5l Varhaug, con due gare vinte a Valencia e Sonoma e sette podi. Ottenne anche la prima pole position al Marrakech Street Circuit.\nFormula 3.\nSirotkin partecip\u00f2 anche al campionato italiano di Formula 3 nel 2012, guidando sempre per Euronova Racing in associazione con Fortec Motorsport, ottenendo due vittorie all'Hungaroring ed a Monza, oltre a quattro podi nel corso della stagione, ottenendo punti in ventidue delle ventiquattro gare dopo il ritiro nella seconda gara di Vallelunga e la squalifica nella terza gara di Monza, ottenendo il quinto posto finale nell'European Series ed il sesto nell'Italian Series.\nFormula Renault 3.5 Series.\nSirotkin ha fatto il debutto nella Formula Renault 3.5 nel 2012 alla corsa disputata a Mosca, in compagnia del pilota russo Nikolaj Marcenko, con la Target Racing. Termin\u00f2 la prima gara al dodicesimo posto, ritirandosi poi nella seconda.\nSirotkin ha disputato poi l'intera stagione nel 2013, con una ISR Racing. Nel 2014 ha preso parte al campionato con una vettura del team \"Fortec Motorsport\", classificandosi in quinta posizione.\nGP2/Formula 2.\nNel 2015 gareggia in GP2 con una vettura del team Rapax, ottenendo la sua prima vittoria a Silverstone e terminando il campionato in terza posizione. Nella stagione 2016 continua nella categoria cambiando team e passando alla ART Grand Prix. Ottiene due vittorie, otto podi e nuovamente il terzo posto in classifica generale. Nella stagione 2017 corre due gare in Formula 2 a Baku in sostituzione di Alexander Albon.\nFormula 1.\nNel luglio 2013, Sirotkin viene arruolato dalla Sauber in Formula 1, con l'obiettivo di fargli partecipare alle prove libere del venerd\u00ec in un Gran Premio e in previsione di un posto in squadra nella stagione 2014. Nonostante le iniziali intenzioni, non partecipa mai ad un gran premio, prendendo parte alle sole prove libere del Gran Premio di Russia 2014. Torna al volante di una monoposto di Formula 1 nel 2016, quando guida la Renault RS16 durante le prime prove libere del Gran Premio russo e del Gran Premio del Brasile. Nel 2017 partecipa a diverse sessioni di prove libere, sempre con la Renault.\nIl 16 gennaio 2018 viene ufficializzato il suo ingaggio come pilota titolare della Williams. \nAll'esordio in Australia, Sirotkin \u00e8 costretto al ritiro per via di un surriscaldamento del freno posteriore destro causato da un sacchetto di plastica che ne ostruiva la presa d'aria. Nel successivo Gran Premio del Bahrein il pilota russo giunge per la prima volta in carriera al traguardo, sebbene in ultima posizione; a fine gara Sirotkin viene promosso al quindicesimo posto per via delle penalit\u00e0 inflitte a Sergio P\u00e9rez e Brendon Hartley, che lo avevano preceduto all'arrivo. \nNelle gare successive il russo, anche a causa della scarsa competivit\u00e0 della sua Williams, non riesce mai ad entrare in zona punti, dovendosi anche ritirare nel Gran Premio d'Azerbaigian per via di un incidente al primo giro con Alonso. A Monaco Sirotkin si mette in luce in qualifica, facendo segnare il settimo tempo nella prima delle tre sessioni; in gara, per\u00f2, i meccanici della Williams si attardano a lavorare sulla sua vettura oltre il termine consentito dal regolamento, infrazione che gli costa una penalit\u00e0 e lo relega nelle retrovie.\nDopo una serie di gare chiuse fuori dalla zona punti, a Monza Sirotkin termina undicesimo, ma viene promosso in decima posizione dopo la squalifica inflitta a Grosjean e riesce a conquistare il suo primo punto in Formula 1. Il decimo posto del Gran Premio d'Italia resta l'unico risultato utile conquistato dal russo in stagione e Sirotkin chiude l'anno all'ultimo posto in classifica.\nPoco prima del conclusivo Gran Premio di Abu Dhabi la Williams annuncia l'ingaggio per il 2019 del rientrante Robert Kubica, anche per via della decisione dello sponsor principale di Sirotkin, la banca SMP, di ritirare il suo appoggio al team britannico.\nNella stagione 2019 viene ingaggiato nuovamente dalla Renault come pilota di riserva, ruolo che ricopre anche in McLaren. Nel 2020 e nel 2021 viene riconfermato nello stesso ruolo dalla casa della Losanga.\nEndurance.\nNel 2019 passa a correre nel WEC con il team SMP Racing.\nRisultati.\nFormula Renault 3.5 Series.\n\u2020 Gara non terminata, ma classificato avendo completato pi\u00f9 del 90% dei giri.\nCampionato del mondo endurance.\nNel 2012 la Coppa del Mondo Endurance FIA \u00e8 stata assegnata solo ai Costruttori; nel 2013 \u00e8 stata istituita anche quella per i piloti."}
{"id": "4748391", "revid": "318922", "url": "https://it.wikipedia.org/wiki?curid=4748391", "title": "Jean Marie Barat", "text": ""}
{"id": "4748392", "revid": "247222", "url": "https://it.wikipedia.org/wiki?curid=4748392", "title": "Austin Carter Mahone", "text": ""}
{"id": "4748393", "revid": "287204", "url": "https://it.wikipedia.org/wiki?curid=4748393", "title": "Madhouse (album)", "text": ""}
{"id": "4748395", "revid": "767487", "url": "https://it.wikipedia.org/wiki?curid=4748395", "title": "The Count's Will", "text": "The Count's Will \u00e8 un cortometraggio muto del 1913. Il nome del regista non viene riportato nei credit.\nTrama.\nIl conte Heinrich von Baum, dopo una vita dissipata, si innamora di Lillian Calvin. Ma quando il medico lo avverte che gli resta poco tempo da vivere, von Baum decide di fare almeno una buona azione nella sua vita: riunisce la donna che ama con il suo ex fidanzato, Tom Hayden e li lascia eredi di tutti i suoi averi.\nProduzione.\nIl film fu prodotto dalla Patheplay (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 26 aprile 1913."}
{"id": "4748397", "revid": "69794", "url": "https://it.wikipedia.org/wiki?curid=4748397", "title": "Caso Cappello", "text": "Il caso Cappello fu un illecito sportivo che coinvolse il Genoa nel 1960, il primo in cui la FIGC introdusse il concetto di \"afflittivit\u00e0\" nella condanna penale.\nI fatti.\nLa vicenda ruot\u00f2 intorno alla partita fra Atalanta e Genoa del campionato di Serie A 1959-1960 in programma a Bergamo il 17 aprile. La situazione di classifica vedeva i nerazzurri abbastanza tranquilli seppur non matematicamente certi della salvezza, mentre per i rossobl\u00f9 la situazione era oltremodo critica. Protagonista dello scandalo fu Gino Cappello, un ex attaccante con all'attivo numerose presenze nella Nazionale del dopo-Superga, e tesseratosi dopo il ritiro per i \"Tranvieri di Bologna\", un piccolo club del capoluogo emiliano con un passato fra i semiprofessionisti ma ormai decaduto in Prima Categoria. Secondo la ricostruzione dei fatti operata dall'Ufficio indagini della Lega Nazionale, alla vigilia del match in oggetto Cappello part\u00ec alla volta della citt\u00e0 orobica dove incontr\u00f2 Giovanni Cattozzo, difensore dei bergamaschi e suo ex compagno di squadra anni prima nel Bologna, cui lasci\u00f2 un milione di lire come acconto per perdere la partita. Cattozzo finse di accettare, in realt\u00e0 avvis\u00f2 subito dell'accaduto il vicepresidente dell'Atalanta, Luigi Tentorio, il quale allert\u00f2 immediatamente l'Ufficio indagini guidato da Dario Angelini.\nSe il mancato accordo fece saltare la \"combine\", tanto che l'Atalanta vinse per due reti ad una, la macchina ispettiva della Lega cominci\u00f2 ad inguaiare il Genoa sulla base del principio di responsabilit\u00e0 oggettiva, dato che gli organismi calcistici ritennero i liguri gli unici possibili beneficiari della tentata truffa. I maldestri tentativi di Cappello di negare la sua presenza a Bergamo, smentiti da un parrucchiere cui aveva chiesto indicazioni stradali e che lo aveva riconosciuto, convinsero Angelini della cattiva fede dell'indagato. Ma il particolare che fece precipitare la posizione dei rossobl\u00f9 fu involontariamente fornito proprio dal presidente dei grifoni, Fausto Gadolla, che a quel punto denunci\u00f2 di aver effettivamente ricevuto offerte da un losco individuo all'indomani della sconfitta nel derby di due settimane prima, ma di averle rifiutate: l'ammissione comport\u00f2 di per s\u00e9 un deferimento per omessa denuncia, e rese vani i tentativi genoani di far passare l'accaduto come una vendetta per il precedente caso Azzini o come una pura ritorsione per non aver accettato l'offerta del personaggio misterioso.\nLa condanna.\nLa sentenza venne emessa dalla Lega Nazionale il 1\u00ba giugno 1960, e deliber\u00f2 la radiazione a vita di Gino Cappello. Il problema si poneva invece per il Genoa che nel frattempo era retrocesso sul campo con un mesto ultimo posto, rendendo nei fatti ininfluente la sanzione fino ad allora comminata in casi simili, ossia la relegazione in Serie B. La Lega decise quindi di introdurre il principio dell\"'afflittivit\u00e0\" della sanzione, e commin\u00f2 un totale di 28 punti di penalizzazione, intendendosi che quelli avanzati rispetto alla classifica finale del campionato che andava a concludersi la domenica successiva, sarebbero rimasti in conto nella graduatoria della Serie B 1960-1961. La punizione estromise di fatto il Grifone dalla lotta alla promozione per la nuova stagione, e anzi a conti fatti fu il successivo sconto di tre punti operato dalla Commissione d'Appello Federale a sventare il rischio di una clamorosa retrocessione in Serie C."}
{"id": "4748399", "revid": "773636", "url": "https://it.wikipedia.org/wiki?curid=4748399", "title": "Palazzo Saluzzo", "text": ""}
{"id": "4748400", "revid": "287204", "url": "https://it.wikipedia.org/wiki?curid=4748400", "title": "Metal (album)", "text": ""}
{"id": "4748402", "revid": "1305772", "url": "https://it.wikipedia.org/wiki?curid=4748402", "title": "Metal (disambigua)", "text": ""}
{"id": "4748403", "revid": "1695798", "url": "https://it.wikipedia.org/wiki?curid=4748403", "title": "Daniel Paul Schreber", "text": "\u00c8 conosciuto principalmente per la sua opera del 1903 \"Memorie di un malato di nervi\" (in tedesco \"Denkw\u00fcrdigkeiten eines Nervenkranken\"), in cui descrive in modo accurato la psicosi che lo affliggeva dal 1893. Diversi studiosi come Carl Gustav Jung, Sigmund Freud, Elias Canetti, William G. Niederland, Gilles Deleuze e Jacques Lacan si sono misurati da allora con la rilevanza medico-psicologica delle \"Memorie\"."}
{"id": "4748404", "revid": "19933", "url": "https://it.wikipedia.org/wiki?curid=4748404", "title": "Via del t\u00e8 e dei cavalli", "text": ""}
{"id": "4748408", "revid": "773636", "url": "https://it.wikipedia.org/wiki?curid=4748408", "title": "Saluzzo (disambigua)", "text": ""}
{"id": "4748409", "revid": "773636", "url": "https://it.wikipedia.org/wiki?curid=4748409", "title": "Ludovico di Saluzzo", "text": ""}
{"id": "4748412", "revid": "62499952", "url": "https://it.wikipedia.org/wiki?curid=4748412", "title": "Poesia sperimentale", "text": ""}
{"id": "4748418", "revid": "773636", "url": "https://it.wikipedia.org/wiki?curid=4748418", "title": "Manfredo di Saluzzo", "text": ""}
{"id": "4748420", "revid": "773636", "url": "https://it.wikipedia.org/wiki?curid=4748420", "title": "Tommaso di Saluzzo", "text": ""}
{"id": "4748421", "revid": "33689", "url": "https://it.wikipedia.org/wiki?curid=4748421", "title": "Olivetti Dora", "text": "La Olivetti Dora \u00e8 una macchina per scrivere portatile prodotta dalla Olivetti e commercializzata a partire dal 1965.\nFu progettata dall'architetto e designer Ettore Sottsass. La Dora riprende meccanicamente la Lettera 32, uscita nel 1963 e progettata da Marcello Nizzoli.\nMeccanica.\nCon la meccanica uguale a quella della lettera 32, la Olivetti Dora \u00e8 una macchina per scrivere con leve di scrittura a pressione. Ogni volta che viene premuto un tasto di scrittura il martelletto corrispondente, tramite il meccanismo cinematico, va a battere sul nastro con inchiostro rosso o nero, dietro al quale sta il foglio di carta sul quale viene cos\u00ec impresso il simbolo corrispondente. Una levetta situata in alto a destra della tastiera pu\u00f2 essere usata per controllare la posizione del nastro e selezionare la stampa in colore nero, rosso o senza inchiostro (in caso di copie con la carta carbone o per la preparazione di matrici a inchiostro per il ciclostile). Il nastro si avvolge a ogni pressione dei tasti e cambia automaticamente direzione di avvolgimento quando \u00e8 terminato in uno dei due rocchetti nei quali \u00e8 avvolto. Due sensori meccanici posti vicino a ogni rocchetto si spostano quando il nastro si tende (ci\u00f2 indica che sta finendo) e invertono la sua direzione di avvolgimento. \nTastiera.\nLa versione italiana della macchina utilizza il layout QZERTY, anche se sono state prodotte versioni con disposizioni differenti di tasti a seconda della lingua a cui erano rivolte. I tasti alfanumerici sono 43 per un totale di 86 segni. Oltre a questi, la tastiera include una barra spaziatrice, due tasti per impostare le lettere maiuscole, un tasto di blocco delle maiuscole, una levetta per poter oltrepassare i margini impostati, un tasto per retrocedere di un carattere, una levetta per impostare le tabulazioni e un tasto (rosso) per passare da una tabulazione all'altra.\nL'insieme dei caratteri a disposizione ha evidenti mancanze: non \u00e8 presente il tasto col numero 1 che si ottiene utilizzando la lettera l (elle) minuscola oppure la I (i) maiuscola; allo stesso modo non \u00e8 presente lo zero, che si ottiene digitando la O (o) maiuscola; mancano inoltre i tasti per le vocali accentate maiuscole usate nella lingua italiana, che andavano sostituite dalle lettere normali seguite dall'apostrofo. Questa tipologia di soluzioni era piuttosto comune nelle macchine per scrivere dell'epoca."}
{"id": "4748422", "revid": "486946", "url": "https://it.wikipedia.org/wiki?curid=4748422", "title": "Lodovico I", "text": ""}
{"id": "4748423", "revid": "481666", "url": "https://it.wikipedia.org/wiki?curid=4748423", "title": "Patheplay", "text": ""}
{"id": "4748427", "revid": "37401", "url": "https://it.wikipedia.org/wiki?curid=4748427", "title": "Oscar Fantascienza", "text": "Oscar Fantascienza \u00e8 una collana editoriale di tascabili di narrativa fantascientifica pubblicata da Arnoldo Mondadori Editore dal 1979 al 1994. Ha pubblicato principalmente classici della fantascienza, la maggior parte dei quali gi\u00e0 editi in precedenza da Mondadori in altre collane, tra cui Urania.\nNata l'8 gennaio 1979 come sotto-collana degli Oscar Mondadori (con i volumi che riportano in costa la dicitura \"Fantascienza\" e il logo degli Oscar su fondo blu), Oscar Fantascienza \u00e8 divenuta una collana autonoma a partire dal 1\u00ba agosto 1989 con il n.79, cessando le pubblicazioni con il n.120 dell'ottobre 1994.\nIn precedenza (da ottobre 1973 a ottobre 1978) era gi\u00e0 stata pubblicata nella collana Oscar Mondadori una serie di libri di fantascienza, per un totale di 43 volumi (all'interno della numerazione Oscar).\nA partire da giugno 2014 la Mondadori ha programmato l'uscita di una serie di romanzi di fantascienza tra gli Oscar, con l'etichetta \"I grandi della fantascienza\"."}
{"id": "4748429", "revid": "834", "url": "https://it.wikipedia.org/wiki?curid=4748429", "title": "Ospedale Amedeo di Savoia (Torino)", "text": ""}
{"id": "4748430", "revid": "282094", "url": "https://it.wikipedia.org/wiki?curid=4748430", "title": "Malaussena", "text": ""}
{"id": "4748431", "revid": "834", "url": "https://it.wikipedia.org/wiki?curid=4748431", "title": "Ospedale San Giovanni Bosco (Torino)", "text": ""}
{"id": "4748432", "revid": "1226", "url": "https://it.wikipedia.org/wiki?curid=4748432", "title": "Molto dopo mezzanotte e altri 21 racconti", "text": ""}
{"id": "4748433", "revid": "1494169", "url": "https://it.wikipedia.org/wiki?curid=4748433", "title": "Villa Saluzzo", "text": ""}
{"id": "4748435", "revid": "1305772", "url": "https://it.wikipedia.org/wiki?curid=4748435", "title": "Stephen Morris (disambigua)", "text": ""}
{"id": "4748439", "revid": "486946", "url": "https://it.wikipedia.org/wiki?curid=4748439", "title": "Villa Serra Saluzzo", "text": ""}
{"id": "4748443", "revid": "587852", "url": "https://it.wikipedia.org/wiki?curid=4748443", "title": "Marrakech Street Circuit", "text": ""}
{"id": "4748455", "revid": "993317", "url": "https://it.wikipedia.org/wiki?curid=4748455", "title": "Tony Mandarich", "text": "Fu la scelta del primo giro del Green Bay Packers nel Draft NFL 1989, secondo assoluto dietro il quarterback Troy Aikman e davanti alla terza scelta, il running back Barry Sanders, alla quarta, il linebacker Derrick Thomas e alla quinta, il cornerback Deion Sanders. Mandarich \u00e8 l'unico di questi cinque giocatori a non essere stato indotto nella Pro Football Hall of Fame . \u00c8 secondo giocatore della Michigan State University ad essere stato scelto pi\u00f9 in alto nella storia (dietro Bubba Smith) e il giocatore canadese scelto pi\u00f9 in alto nella storia del draft NFL. Nel 1989, \"Sports Illustrated\" lo defin\u00ec \"il miglior prospetto della linea offensiva della storia\", ma si rivel\u00f2 una delle pi\u00f9 grandi delusioni della storia del draft NFL.\nCarriera professionistica.\nPrima del Draft 1989, Mandarich era considerato il miglior prospetto di sempre per un giocatore della linea offensiva e una scelta tra le prime cinque assolute. Fatto insolito per un offensive lineman, Mandarich fu scelto come secondo assoluto dai Green Bay Packers.\nMandarich non mantenne mai le alte aspettative riposte in lui. Dopo una lungo sciopero per ragioni contrattuali, che non fu risolto prima dell'inizio della stagione regolare, trascorse il suo primo anno giocando con gli special team, facendosi conoscere anche per problemi caratteriali. Fu sentito dire \"Io non sono come gli altri giocatori, sono Tony Mandarich e devono capirlo. Se non gli piace devono imparare a farselo piacere perch\u00e9 io sono cos\u00ec\". Dopo tre stagioni di prestazioni mediocri, Mandarich fu svincolato nel 1992 dai Packers, citando un infortunio non legato al football. Mandarich \u00e8 frequentemente citato come una delle cinque peggiori scelte del draft di tutti i tempi, essendo stato scelto davanti a future stelle della lega come Barry Sanders, Derrick Thomas, Deion Sanders, Steve Atwater, Eric Metcalf e Andre Rison. Il 28 settembre 1992, la copertina di Sports Illustrated vide di nuovo come protagonista Mandarich, questa volta definendolo \"L'incredibile fregatura della NFL.\"\nL'abuso di steroidi si \u00e8 discusso potrebbe essere stato una delle causa del fallimento di Mandarich. Questi non ne ammise l'uso fino al 2008. Fino ad allora diede pubblicamente la colpa alla sua etica di lavoro, come in un articolo del Milwaukee Journal-Sentinel del 2003: \"Volevo creare pi\u00f9 \"hype\" possibile, quindi cercavo di mettermi in mostra in ogni occasione possibile. Tutto funzion\u00f2, eccetto per il fatto che le mie prestazioni non furono al livello atteso quando fu ora di scendere nel campo di football.\"\nDopo essere stato svincolato dai Packers, si trasfer\u00ec a Traverse City, Michigan, dove per due anni fu dipendente da droghe e alcol. La sua famiglia lo costrinse ad entrare in una clinica di riabilitazione il 23 marzo 1995, da cui usc\u00ec sobrio. Mandarich fece ritorno al football per tre stagioni dal 1996 al 1998 con gli Indianapolis Colts. L\u00ec trov\u00f2 maggiore successo, anche se non particolarmente degno di nota, giocando anche come titolare tutte le 16 gare della stagione 1997, prima di ritirarsi dal football nel 1998 per un infortunio a una spalla."}
{"id": "4748458", "revid": "254059", "url": "https://it.wikipedia.org/wiki?curid=4748458", "title": "Castel san Valentino", "text": "Castel San Valentino (in tedesco \"Ansitz Sankt Valentin\") \u00e8 una residenza rinascimentale che si trova nella frazione di San Michele del comune di Appiano in Alto Adige.\nViene citata per la prima volta nel 1382 quando era una casatorre di propriet\u00e0 dei signori di San Valentino. In seguito passa ai Fuchs von Fuchsberg, che nel XVI-XVII secolo la ristrutturano con le forme attuali.\nLa residenza \u00e8 costituita da un edificio rettangolare con erker a torretta e una loggia rinascimentale con scudi dipinti. Di fronte si trova la cappella di San Valentino risalente al 1500.\nOggi \u00e8 usata come casa vacanze e quindi non \u00e8 visitabile."}
{"id": "4748460", "revid": "767487", "url": "https://it.wikipedia.org/wiki?curid=4748460", "title": "Yale-Myers Forest", "text": "La Yale-Myers Forest \u00e8 una foresta di 32 km\u00b2 propriet\u00e0 della Universit\u00e0 di Yale ed amministrata dalla Yale School of Forestry &amp; Environmental Studies. Si trova nelle citt\u00e0 di Union, Ashford, Eastford e Woodstock, nella parte nord-orientale del Connecticut. La foresta viene ritenuta il pi\u00f9 grande possedimento privato dello stato.\nLa Yale-Myers Forest \u00e8 gestita in accordo ad una filosofia di multiutilizzo, con ricerche scientifiche e lezioni, bilanciati con la produzione commerciale del legname. La foresta \u00e8 attraversata dal sentiero panoramico noto come Nipmuck Trail; questo sentiero costituisce l'unico accesso pubblico permesso, ad eccezione dei sentieri di caccia, permessa in alcune stagioni.\nLa Yale-Myers Forest fa parte del sistema delle Yale Forests, che comprende anche la Yale-Toumey Forest (4,5 km\u00b2) nelle citt\u00e0 di Swanzey e Keene, nel New Hampshire, e la Bowen Forest (1,9 km\u00b2) a Mount Holly, nel Vermont.\nIl Boston Hollow fa parte della Yale-Myers Forest."}
{"id": "4748464", "revid": "287204", "url": "https://it.wikipedia.org/wiki?curid=4748464", "title": "Grand Prix Internacional do Oeste RTP 2005", "text": "La Grand Prix Internacional do Oeste RTP 2005, nona edizione della corsa, prima con questa denominazione e valida come evento del circuito UCI Europe Tour 2005 categoria 2.2, si svolse su quattro tappe dal 10 al 13 marzo 2005 con partenza ed arrivo a Bombarral, su un percorso totale di circa 467,2\u00a0km. Fu vinto dal portoghese C\u00e2ndido Barbosa che termin\u00f2 la gara con il tempo di 11 ore 3 minuti e 32 secondi, alla media di 42,24\u00a0km/h.\nAl traguardo finale di Bombarral 110 ciclisti completarono la gara."}
{"id": "4748473", "revid": "125449664", "url": "https://it.wikipedia.org/wiki?curid=4748473", "title": "Ministri della Giunta di governo Pinochet", "text": "La funzione esecutiva e legislativa in Cile, dopo il colpo di stato dell'11 settembre 1973, venne acquisito dalla \"Junta militar\". La Giunta ha rappresentato anche il \"Comando supremo della Nazione\".\nLa giunta militare ha ceduto il potere esecutivo nel giugno 1974 al presidente della Repubblica Augusto Pinochet Ugarte, che ha nominato un proprio gabinetto dei ministri, che furono sia militari che civili.\nQuesto l'elenco dei Ministri della Giunta di governo durante il Cile di Pinochet (1973-1990)."}
{"id": "4748474", "revid": "1877829", "url": "https://it.wikipedia.org/wiki?curid=4748474", "title": "John Holland, II duca di Exeter", "text": "John Holland nacque nel marzo del 1395 da John Holland, I duca di Exeter ed Elizabeth di Lancaster, una delle figlie di Giovanni di Gand e della sua prima moglie Bianca. Suoi nonni paterni erano Thomas Holland, I conte di Kent e Giovanna di Kent, vedova di Edoardo il Principe Nero. Da parte di madre, come visto, era nipote di Giovanni di Gand e Bianca di Lancaster, la sua prima moglie. I suoi legami parentali lo legavano strettamente alla famiglia reale, per parte di padre era cugino, anche se non di sangue, con Riccardo II d'Inghilterra, cui suo padre era sempre stato fedele, mentre per parte di madre era nipote di Enrico IV d'Inghilterra e quindi cugino in primo grado di suo figlio Enrico V d'Inghilterra.\nJohn era solo un bambino quando suo padre cospir\u00f2 contro Enrico IV ottenendo soltanto la confisca dei beni e una condanna a morte, nondimeno suo cugino Enrico V gli diede la possibilit\u00e0 di servirlo e di combattere con lui nella campagna che il re intraprese in Francia nel 1415 e che faceva parte della Guerra dei cent'anni. In quello stesso anno John si distinse alla Battaglia di Agincourt e l'anno seguente non solo gli venne restituito il contado paterno, ma venne anche insignito dell'Ordine della Giarrettiera.\nNei cinque anni seguenti John detenne incarichi militari di un certo rilievo e nel 1420 venne creato Conestabile della Torre di Londra, l'anno seguente venne catturato nel corso della Battaglia di Baug\u00e9 e non venne rilasciato che nel 1425.\nIl 6 marzo 1427 John spos\u00f2 Anne Stafford, vedova di Edmondo Mortimer, V conte di March, ella mor\u00ec il 20 settembre 1432 ed insieme ebbero:\nIl 20 gennaio 1433 spos\u00f2 Beatriz d'Aviz e infine in terze nozze si ammogli\u00f2 con Anne Montagu (morta 28 novembre 1457), figlia di John Montacute, III conte di Salisbury, ne dal secondo ne dal terzo matrimonio nacquero figli.\nNel 1435 John venne nominato ammiraglio d'Inghilterra, Irlanda e Aquitania, mentre nel 1439 venne nominato luogotenente in Aquitania e quindi governatore della regione. Nel 1439 John riusc\u00ec anche a riavere il paterno |ducato dell'Exeter che and\u00f2 poi a suo figlio Henry.\nJohn mor\u00ec il 5 agosto 1447."}
{"id": "4748476", "revid": "1226", "url": "https://it.wikipedia.org/wiki?curid=4748476", "title": "Walter Stone Tevis", "text": ""}
{"id": "4748479", "revid": "247222", "url": "https://it.wikipedia.org/wiki?curid=4748479", "title": "Quartet/Quintet/Sextet", "text": "Quartet/Quintet/Sextet \u00e8 un album di Lou Donaldson, pubblicato dalla Blue Note Records nell'aprile 1957.\nMusicisti.\nIf I Love Again / Down Home / The Best Things in Life Are Free / Sweet Juice\n\"Lou Donaldson Quintet\"\nLou's Blues / Cheek to Cheek / Roccus / The Thing's We Did Last Summer\n\"Lou Donaldson Quartet\"\nThe Stroller / Caracas / Moe's Bluff / After You've Gone\n\"Lou Donaldson Sextet\""}
{"id": "4748483", "revid": "270833", "url": "https://it.wikipedia.org/wiki?curid=4748483", "title": "Truppe d'assalto tedesche nella prima guerra mondiale", "text": ""}
{"id": "4748492", "revid": "767487", "url": "https://it.wikipedia.org/wiki?curid=4748492", "title": "Lightning Bug", "text": "Lightning Bug \u00e8 un film horror del 2004 diretto da Robert Green Hall e interpretato da Bret Harrison, Laura Prepon e Lucas Till.\nTrama.\nUna madre (Ashley Laurence) decide di ricominciare la sua vita da capo trasferendosi in un'altra citt\u00e0, portando con s\u00e9 i due figli: Green (Bret Harrison) e Jay (Lucas Till).\nGreen \u00e8 un appassionato di film horror, e sogna di diventare un creatore di mostri a Hollywood. Un giorno Green conosce una ragazza, Angein Duvet (Laura Prepon), e si innamora di lei. Ma la ragazza nasconde un segreto. Nel frattempo Green dovr\u00e0 anche vedersela col patrigno Earl (Kevin Gage), costantemente ubriaco, che terrorizza la madre continuamente."}
{"id": "4748494", "revid": "1543377", "url": "https://it.wikipedia.org/wiki?curid=4748494", "title": "Celestino Bianchi", "text": "Biografia.\nFiglio di Giuseppe Bianchi, scrivano, e di Susanna Ciliegioli, filatrice, dopo aver frequentato la scuola locale and\u00f2 a studiare a Firenze dagli Scolopi, divenne insegnante e ottenne nel 1843 la cattedra di storia e geografia all'Istituto della SS. Annunziata a Firenze . Coadiuv\u00f2 Eugenio Alberi nella pubblicazione delle opere di Galilei, che era stata commissionata all'Alberi dal granduca di Toscana Leopoldo II . Collabor\u00f2 con il periodico \"La Patria\" di Lambruschini, Salvagnoli e Ricasoli. Nel 1848 fond\u00f2 il filopiemontese \"Il Nazionale\" e vi promosse l'idea dell'indipendenza e dell'unit\u00e0 italiana con l'aiuto e il patrocinio del Piemonte e di casa Savoia. Alla restaurazione del Granduca, nel 1850 il periodico fu soppresso e il \"Bianchi\" perdette la cattedra e gli fu vietato l'insegnamento. Sotto lo pseudonimo di \"Pier Morone\" scrisse di argomenti letterari e critica drammatica. Con il fratello \"Beniamino\" rilev\u00f2 e diresse una tipografia senza grandi successi. Si associ\u00f2 con Gaspero Barbera che in seguito ne rilev\u00f2 l'attivit\u00e0. Collabor\u00f2 con i giornali letterari \"Il Genio\" e \"la Polimazia di famiglia\". Nel 1855 Fond\u00f2 Lo Spettatore che diresse sino al 1858, periodico letterario spiccatamente manzoniano a cui collaborano Niccol\u00f2 Tommaseo, Ruggero Bonghi, Atto Vannucci, tra gli altri, ed edito dal Barbera. Insieme al Ricasoli ed altri, Ridolfi, Peruzzi, Corsi e Cempini, partecip\u00f2 alla Societ\u00e0, costituita nel dicembre 1857, per la pubblicazione della \"Biblioteca Civile degli Italiani\" dove testi culturali ma piuttosto politici cercavano di aggirare la censura granducale. Il \"Bianchi\" vi pubblica il pamphlet \"Toscana ed Austria\" nel 1859. Dopo la fuga nel 1859 del granduca, il 28 aprile 1859 il \"Bianchi\" fu nominato segretario generale del governo provvisorio e inizi\u00f2 la sua collaborazione con il Ricasoli. Fu deputato all\"'Assemblea dei Rappresentanti della Toscana\" e dopo l'unione con il Piemonte fu deputato alla Camera del Regno di Sardegna nel 1860. Fu poi eletto alla Camera dei deputati del Regno d'Italia dal 1861 al 1880 per sei legislature .\nScrisse per la \"Gazzetta di Torino\". Nel 1872 succedette a \"Giuseppe Civinini\" alla direzione del quotidiano La Nazione di Firenze. Fu segretario nel Consiglio di Amministrazione delle Strade Ferrate Meridionali. Il \"Bianchi\" mor\u00ec a Firenze il 29 giugno 1885 lasciando incompiuta la pubblicazione delle lettere di Bettino Ricasoli.\nIl pamphlet \"Toscana e Austria\".\nNell'aprile 1859 il Ridolfi, il Ricasoli, il Peruzzi, il Corsi, il Cempini e il Bianchi, gli editori della \"Biblioteca Civile\", e rappresentanti del partito costituzionale decisero di far stampare dalla tipografia Barbera, Bianchi e C, in quella collana, un libro intitolato Toscana e Austria, scritto da Celestino Bianchi ma \"ispirato dagli uomini suddetti\". Il libro aveva \"scopo... \u2026.di propugnare l'indipendenza dello Stato, e di mostrare i danni, che a questa indipendenza erano provenuti per la preponderanza dell'Austria in Italia e per l'occupazione austriaca in Toscana nel 1849 e negli anni successivi.\". Era \"un'esposizione dei fatti che servono a dimostrare come la politica austriaca abbia sempre con una infausta influenza pesato sul governo della Toscana\" e come \"la Toscana dovesse perci\u00f2 unire le proprie armi a quelle del Piemonte..., affine di sottrarsi a questo insopportabile giogo.\" Ma il libro tendeva \"a rendere conciliabile la preservazione di quella dinastia con l'acquisto di una moderata libert\u00e0 e di una mezza indipendenza.\", e presentava i Lorena \"pi\u00f9 come vittime che come complici della politica di Vienna;\" e senza alcun dubbio veniva considerato \"di averli come alleati nella nuova guerra italiana;\". Si sosteneva la necessit\u00e0 di una effettiva indipendenza della Toscana dall'Austria e di una alleanza con il Piemonte .\nIl libro fu stampato dal Barbera con tutte le precauzioni possibili per evitarne il sequestro prima che venisse diffuso in Firenze. Ma l'autore \"dell'opuscolo ne parlava quasi pubblicamente nelle botteghe de' librai\" e l'impazienza degli editori era grande. Il 17 marzo i rumori arrivarono alla Corte granducale e il Principe e soprattutto la Granduchessa s'impaurirono della notizia della pubblicazione del libro e dalla notoriet\u00e0 dei suoi propugnatori. Su ordine delle Loro Altezze il Ministro dell'interno, Leonida Landucci, predispose la perquisizione pur avendo \"fatto rispettosamente osservare che la legge su la stampa considerava delitto sol quando l'opuscolo fosse stato pubblicato\" ma la Granduchessa ribatt\u00e9: \"\u00abco\u00fbte que co\u00fbte; l'opuscolo dev'essere sequestrato, e subito, immediatamente.\u00bb\".\nLa sera del mercoled\u00ec 17 marzo dei gendarmi con due ufficiali si presentarono alla tipografia Barb\u00e9ra, Bianchi e C. chiedendo un manoscritto di \"Celestino Bianchi, contenente un'opera sulla Toscana\". Il proprietario della tipografia, Gaspero Barb\u00e9ra chiese se avessero avuto un mandato, ma questi non l'avevano. Un capitano del R. Corpo della Gendarmeria, sopraggiunto poco dopo, volle procedere con la perquisizione \"giacch\u00e9 di mandato in scritto Egli non aveva bisogno\".\nIl Barb\u00e8ra cedette alla forza e apr\u00ec la tipografia tenendo un comportamento passivo.\"...ignoravo chi fossero gli editori, e dichiaravo che non sapevo leggere, per far loro intendere che speravano inutilmente una qualunque minima assistenza...\". La perquisizione dur\u00f2 sino alle due di notte, il manoscritto non fu trovato, ma la sua composizione tipografica e il primo foglio di stampa tirato in 2200 esemplari. I gendarmi guastarono le forme e si portarono via in tre grossi fagotti il foglio stampato. Non sigillarono la macchina di stampa e non portarono via i caratteri perch\u00e9 il Barb\u00e8ra dichiar\u00f2 di essere suddito sardo e avrebbe chiesto la protezione del suo ministro.\nLa perquisizione arbitraria ebbe notevole risonanza a Firenze, all'estero e soprattutto sui giornali piemontesi perch\u00e9 il Barb\u00e8ra era un suddito del Regno di Sardegna.\nIn seguito il governo granducale non interfer\u00ec con le attivit\u00e0 della tipografia di Barb\u00e9ra e questi pot\u00e9 ricomporre il libro. Il libro fu pubblicato il 22 marzo . Il 23 marzo fu promulgato un decreto granducale che vietava la stampa di pubblicazioni politiche di qualunque lunghezza. In precedenza erano vietate solo le pubblicazioni inferiori a 64 pagine che non fossero autorizzate.\nIl libro fu un successo editoriale \"non tenni ricordo scritto delle copie che ne stampai, ma, a memoria, ricordo che furono dalle dieci alle dodicimila, e vendute in pochi giorni.\"\"...le tirature ordinarie dei miei libri erano di 1650 copie...\"."}
{"id": "4748495", "revid": "1543377", "url": "https://it.wikipedia.org/wiki?curid=4748495", "title": "Coppa Libertadores 2014", "text": "La Copa Libertadores de Am\u00e9rica 2014 (ufficialmente Copa Bridgestone Libertadores de Am\u00e9rica 2014 per ragioni di sponsorizzazione) \u00e8 stata la 55\u00aa edizione della Coppa Libertadores, la maggiore competizione internazionale per club organizzata dalla CONMEBOL, la federazione calcistica sudamericana. Vi hanno preso parte 38 club provenienti da 11 paesi: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay, Venezuela e Messico.\nIl San Lorenzo ha conquistato per la prima volta la coppa battendo nella doppia finale il Nacional di Asunci\u00f3n, ottenendo cos\u00ec anche l'accesso alla Coppa del mondo per club FIFA 2014 e contender\u00e0 la Recopa Sudamericana 2015 al vincitore della Copa Sudamericana 2014.\nSquadre qualificate.\nLe squadre in grassetto sono state ammesse direttamente alla fase a gironi.\nPrimo turno.\nAl primo turno hanno partecipato dodici squadre. Le sei vincitrici del doppio confronto (andata e ritorno) si sono qualificate alla fase a gironi.\nFase a gironi.\nLa fase a gironi \u00e8 iniziata il 12 febbraio ed \u00e8 terminata il 17 aprile. Le prime due classificate di ciascun girone si sono qualificate per la fase ad eliminazione diretta.\nFase a eliminazione diretta.\nGli accoppiamenti degli ottavi di finale, sul modello del tabellone tennistico, sono stati stabiliti in base a una classifica del rendimento nella prima fase. La prima squadra della classifica ha affrontato l'ultima, la seconda la penultima, la terza la terzultima, la quarta la quartultima e cos\u00ec via. Le prime di ogni girone del secondo turno sono state classificate tra le posizioni 1-8, le seconde tra le posizioni 9-16."}
{"id": "4748497", "revid": "1543377", "url": "https://it.wikipedia.org/wiki?curid=4748497", "title": "Marcel Pauker", "text": "Nato da una famiglia ebrea benestante di Bucarest e marito della leader comunista Ana Pauker.\nBiografia.\nNato in una famiglia ebraica di tradizione secolare, Marcel Pauker era un noto poliglotta, e parlava correttamente anche l'Esperanto. Studi\u00f2 per breve tempo ingegneria a Zurigo, prima di arruolarsi come cadetto in un reggimento di artiglieria dove divenne sottotenente nel 1916 (durante la prima guerra mondiale). Tra il 1919 e il 1921, visse nuovamente in Svizzera, dove si laure\u00f2 in ingegneria.\nMilitanza comunista.\nNel dicembre 1921, Pauker divenne membro della Commissione Provvisoria del Partito Comunista della Romania; nel 1922, entr\u00f2 a far parte della Commissione Centrale e del Politburo, venendo inviato come delegato alla conferenza di Sofia (giugno 1922) e a Berlino (1923). Le sue attivit\u00e0 di rivoluzionario lo portarono all'attenzione delle autorit\u00e0 rumene: Pauker venne arrestato e condannato prima a dieci anni di reclusione, e poi ai lavori forzati a vita. Tuttavia, nel 1925 egli riusc\u00ec ad evadere e fugg\u00ec in Unione Sovietica. Nel 1929 torn\u00f2 in Romania, e venne immediatamente scortato in prigione, solo per poi essere liberato subito dopo a causa di un'amnistia. Poco tempo dopo fu nuovamente arrestato con l'accusa di attivit\u00e0 anti-governative nell'agosto 1929.\nUltimi anni e morte.\nMarcel Pauker rest\u00f2 coinvolto in una lotta politica con Vitali Holostenco, come riflesso della lotta per il potere tra la sezione di Bucarest e quella ucraina del Partito Comunista svoltasi all'interno dell'Unione Sovietica all'epoca del 4\u00ba Congresso di Charkiv. Tornato in Unione Sovietica, Pauker venne rimproverato dal Comintern. Perdonato grazie alle sue attivit\u00e0 politiche passate, venne inviato come assistente ingegnere in un'area industriale a Magnitogorsk (Siberia occidentale), impiego che svolse tra il 1930 e il 1932. Allo stesso tempo, Iosif Stalin, la cui priorit\u00e0 all'epoca era quella di provare l'unit\u00e0 del Partito rispetto alle varie fazioni, rimosse Holostenco dai suoi incarichi.\nNel 1935 Pauker divenne membro del Segretariato del Partito Comunista rumeno. Trascorse qualche tempo a Praga fino al 1937, quando fece ritorno in Unione Sovietica. Cadde vittima delle Grandi Purghe: arrestato dalla NKVD il 21 marzo 1937, venne imprigionato nella famigerata prigione di Taganka. Marcel Pauker fu dapprima interrogato per pi\u00f9 di un anno, e poi mandato a processo con l'accusa di spionaggio in favore della Romania. I resoconti del processo indicano che alla fine Pauker ammise le proprie colpe (la maggior parte confessioni estorte con la tortura). Condannato a morte, fu giustiziato mediante fucilazione.\nMarcel Pauker \u00e8 stato ufficialmente riabilitato dalle autorit\u00e0 sovietiche nel 1957 durante il periodo della destalinizzazione."}
{"id": "4748499", "revid": "767487", "url": "https://it.wikipedia.org/wiki?curid=4748499", "title": "The Merrill Murder Mystery", "text": "The Merrill Murder Mystery \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto dalla Path\u00e9Play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 17 settembre 1913."}
{"id": "4748503", "revid": "212348", "url": "https://it.wikipedia.org/wiki?curid=4748503", "title": "Yashin (gruppo musicale)", "text": ""}
{"id": "4748513", "revid": "1543377", "url": "https://it.wikipedia.org/wiki?curid=4748513", "title": "Lamar McHan", "text": "Carriera professionistica.\nMcHan fu scelto come secondo assoluto nel Draft NFL 1954 dai Chicago Cardinals, con cui rimase fino al 1958. Gioc\u00f2 per due stagioni coi Green Bay Packers nel 1959 e 1960 e nel primo anno fu promosso a quarterback titolare dall'allenatore debuttante Vince Lombardi, ruolo che poi perse a causa di un infortunio al ginocchio, venendo sostituito da Bart Starr, futuro membro della Pro Football Hall of Fame. McHan successivamente gioc\u00f2 per Baltimore Colts e San Francisco 49ers oltre che brevemente per i Toronto Argonauts della Canadian Football League nel 1965."}
{"id": "4748516", "revid": "228587", "url": "https://it.wikipedia.org/wiki?curid=4748516", "title": "Nothofagus betuloides", "text": "Nothofagus betuloides , conosciuto anche come guindo, \u00e8 un albero appartenente alla famiglia Nothofagaceae nativo del sud della Patagonia. Nel 1769, durante il primo viaggio di James Cook, Joseph Banks ne studi\u00f2 un esemplare nella Terra del Fuoco.\nNomi.\n\"Nothofagus betuloides\", secondo l'accurata descrizione di Lucas Bridges, che visse nella Terra del Fuoco per quarant'anni, aveva molti nomi comuni oltre a \"guindo\": \"faggio sempreverde\", \"slushchi\" (nome yamana) e \"yinyohn\" (nome selknam).\nDistribuzione.\nQuesta specie cresce nel sud del Cile, dell'Argentina e soprattutto nella Terra del fuoco. Pu\u00f2 resistere a temperature anche di -20\u00a0\u00b0C, e cresce circa 500\u00a0m sopra il livello del mare.\nSecondo Bridges predilige le zone piovose, a differenza del faggio deciduo, che cresce nelle zone pi\u00f9 aride.\nDescrizione.\n\u00c8 un albero sempreverde, che cresce fino a 25\u00a0m. Il suo tronco ha un aspetto colonnare, la corteccia \u00e8 grigia. Le foglie sono verdi, con un picciolo di 3\u20138\u00a0mm, ovate e con il bordo dentellato. Sono presenti stipole.\nFiorisce tra novembre e dicembre, mentre i frutti appaiono a gennaio-febbraio, e sono delle noci lunghe 2 o 3\u00a0mm.\nBridges, nel confrontarlo col faggio deciduo, nota che quest'ultimo possiede delle foglie dalla tessitura pi\u00f9 solida, pi\u00f9 scure e anche pi\u00f9 aromatiche. Bridges, per\u00f2, nota anche come le foglie di questo faggio fossero molto apprezzate dagli indigeni per la costruzione dei loro wigwam, dato che seccandosi emanavano un gradevole aroma.\nUsi.\nAlcuni esemplari vengono coltivati in Scozia, altri nelle F\u00e6r \u00d8er; \u00e8 una pianta resistente, che tollera inverni freddi e l'assenza di calore in estate.\nIl legno \u00e8 rosato, duro, semi-pesante e viene utilizzato sia nei mobili che nelle costruzioni.\nPrima dell'arrivo dei bianchi, secondo la testimonianza di Bridges, la sua corteccia era usata dagli Yamana per le loro canoe; in seguito, quando ebbero a disposizione strumenti migliori, poterono scavarle direttamente nei tronchi."}
{"id": "4748517", "revid": "1226", "url": "https://it.wikipedia.org/wiki?curid=4748517", "title": "James Edwin Gunn", "text": ""}
{"id": "4748518", "revid": "1226", "url": "https://it.wikipedia.org/wiki?curid=4748518", "title": "Antologia del Bicentenario", "text": ""}
{"id": "4748544", "revid": "1226", "url": "https://it.wikipedia.org/wiki?curid=4748544", "title": "Naufragio sul pianeta Tschai", "text": ""}
{"id": "4748550", "revid": "287204", "url": "https://it.wikipedia.org/wiki?curid=4748550", "title": "Frederick Kennedy", "text": "Biografia.\nNasce a Black Lane, Radcliffe nella conte della Grande Manchester.\nHa ottenuto la Royal Human's Society Medal per aver salvato una donna che stava annegando.\nCarriera.\nClub.\nInterno destro, durante la sua carriera, divisa tra Inghilterra e Francia, ha giocato per Rossendale United, Manchester United, Everton, M'Boro, Reading, Oldham Athletic, Northwich Victoria, RC Paris, Blackburn e Stockport County. Nel 1936 colse un double con la maglia del RC Paris: in particolare si rese protagonista del campionato, andando a segno 19 volte in 29 partite e andando a formare assieme al compagno Roger Couard la coppia pi\u00f9 prolifica del torneo con 42 realizzazioni. L'anno precedente si era messo in luce siglando 16 marcature in 29 incontri.\nVanta 72 presenze e 19 reti nella prima divisione inglese, 61 incontri e 18 gol nella seconda divisione inglese e 96 partite e 46 realizzazioni nella massima categoria del campionato francese.\nDopo il ritiro.\nAppesi gli scarpini al chiodo, ha cominciato a gestire una tabaccheria e un negozio di dolciumi a Manchester."}
{"id": "4748551", "revid": "481666", "url": "https://it.wikipedia.org/wiki?curid=4748551", "title": "Path\u00e9Play", "text": ""}
{"id": "4748569", "revid": "716642", "url": "https://it.wikipedia.org/wiki?curid=4748569", "title": "Dwight Gayle", "text": "Biografia.\nDopo essere stato scartato nel 2001 dall'Arsenal perch\u00e9 ritenuto troppo basso, ha iniziato a giocare a livello amatoriale nello Stansted, e parallelamente a questa attivit\u00e0 ha lavorato per due anni come apprendista in una falegnameria con uno stipendio di 200 sterline a settimana.\nCarriera.\nHa iniziato a giocare nel settore giovanile dell'Arsenal; nel 2001 la societ\u00e0 londinese l'ha lasciato libero, e cos\u00ec Gayle ha continuato a giocare a livello amatoriale. &lt;br&gt;\nNella stagione 2009-2010 si \u00e8 accasato al club londinese dello Stansted, militante nella Essex Senior League (nono livello del calcio inglese). Nella stagione 2010-2011 \u00e8 stato capocannoniere del campionato con 57 gol, e cos\u00ec a fine anno si \u00e8 trasferito al Dagenham&amp;Redbridge, squadra londinese militante in League Two (la quarta serie inglese); prima dell'inizio della stagione 2011-2012 \u00e8 stato ceduto in prestito al Bishop's Stortford, squadra di Conference North (sesto livello del campionato inglese), con cui nella stagione 2011-2012 ha messo a segno 29 gol in 42 partite di campionato e, complessivamente, 42 gol fra tutte le competizioni ufficiali disputate. &lt;br&gt;\nAll'inizio della stagione 2012-2013 il Dagenham&amp;Redbridge gli ha prolungato il contratto fino al termine della stagione 2014-2015; nella prima parte della stagione 2012-2013 Gayle ha messo a segno 7 gol in 18 presenze in League Two, ed a novembre 2012 \u00e8 stato ceduto in prestito al Peterborough, squadra di Championship (la seconda serie inglese), con un contratto che prevedeva la possibilit\u00e0 di riscattare l'intero cartellino nel mese di gennaio 2013. Visto il suo buon rendimento (7 gol in 9 partite di campionato), il 2 gennaio 2013 il Peterborough ha acquistato il suo intero cartellino e gli ha fatto firmare un contratto di 4 anni e mezzo con uno stipendio di 500000 sterline all'anno, che sarebbe potuto aumentare in futuro fino a 750000 sterline all'anno in caso del raggiungimento di alcuni bonus. Gayle ha chiuso la sua prima stagione al Peterborough con un totale di 13 gol in 29 presenze. &lt;br&gt; \nIl 3 luglio 2013 il Crystal Palace, squadra neopromossa in Premier League, l'ha acquistato per una cifra di circa 5 milioni di sterline, un milione dei quali \u00e8 stato girato dal Peterborough al Dagenham&amp;Redbridge per una clausola inserita nel suo precedente contratto, secondo cui al club londinese sarebbe andato il 20% di qualunque cifra derivante da una sua successiva cessione ad un'altra societ\u00e0. Il suo esordio con la nuova maglia (coinciso inoltre con il suo esordio assoluto nella massima serie inglese) \u00e8 avvenuto il 16 agosto 2013 in una sconfitta casalinga per 1-0 contro il Tottenham, mentre il suo primo gol in massima serie \u00e8 arrivato il 31 agosto 2013, quando ha realizzato un calcio di rigore contro il Sunderland. Il successivo 5 ottobre ha segnato il suo primo gol su azione nella massima serie inglese, in una sconfitta per 3-1 sul campo del Liverpool. &lt;br&gt; \nDopo aver segnato 15 reti in 64 presenze in Premier League nell'arco di tre stagioni consecutive ed aver anche giocato la finale di FA Cup contro il Manchester United nella stagione 2015-2016, nell'estate del 2016 si trasferisce al Newcastle neoretrocesso in Football League Championship; con i Magpies segna 3 reti nelle prime 3 partite di campionato.\nStatistiche.\nPresenze e reti nei club.\n\"Statistiche aggiornate al 9 febbraio 2019\""}
{"id": "4748574", "revid": "1566286", "url": "https://it.wikipedia.org/wiki?curid=4748574", "title": "Gianni Di Benedetto", "text": " "}
{"id": "4748579", "revid": "767487", "url": "https://it.wikipedia.org/wiki?curid=4748579", "title": "The Mad Sculptor", "text": "The Mad Sculptor \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto dalla Patheplay (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 26 luglio 1913."}
{"id": "4748589", "revid": "767487", "url": "https://it.wikipedia.org/wiki?curid=4748589", "title": "Roberto Lonardo", "text": "Carriera.\nUruguaiano, dopo aver giocato in patria con il ed in Messico con il , si trasfer\u00ec negli Stati Uniti d'America milit\u00f2 nei Kansas City Spurs, societ\u00e0 con cui non super\u00f2, nell'unica stagione di militanza, la 1970, il girone della Northern Division.\nL'anno seguente passa al Rochester Lancers, con cui raggiunse, nelle prime due stagioni di militanza, 1971 e 1972, le semifinali della NASL. Con i \"Lancers\" partecipa alla CONCACAF Champions' Cup 1971, unica franchigia della NASL a partecipare alla massima competizione nordamericana per club: chiuse la coppa al quarto posto della fase finale del torneo."}
{"id": "4748592", "revid": "767487", "url": "https://it.wikipedia.org/wiki?curid=4748592", "title": "The Miner's Destiny", "text": "The Miner's Destiny \u00e8 un cortometraggio muto del 1913 diretto da Fred E. Wright.\nTrama.\nUn minatore, che si ribella alle prepotenze di Jenkins, viene fatto licenziare dal bullo che lo denuncia al caposquadra dopo averlo scoperto ubriaco. Quando nella miniera avviene un'esplosione, Jenkins denuncia il minatore licenziato che, arrestato, viene condannato alla prigione a vita. Sua moglie, malata e in miseria, muore mentre suo figlio viene accolto da Vance Wilkins, un vicino compassionevole che lo alleva come figlio suo, mandandolo a studiare all'universit\u00e0. Anni dopo, il giovane torna dopo essere diventato ingegnere minerario. Jenkins, nel frattempo, \u00e8 diventato caposquadra. Al campo arriva anche il vecchio galeotto che \u00e8 stato graziato e che non ha dimenticato le angherie subite.\nProduzione.\nIl film fu prodotto dalla Path\u00e9Play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 luglio 1913."}
{"id": "4748595", "revid": "21880", "url": "https://it.wikipedia.org/wiki?curid=4748595", "title": "Varanidae", "text": ""}
{"id": "4748613", "revid": "27723", "url": "https://it.wikipedia.org/wiki?curid=4748613", "title": "Stazione di Sorbolo", "text": "La stazione di Sorbolo \u00e8 una stazione ferroviaria posta sulla ferrovia Parma-Suzzara, a servizio della localit\u00e0 di Sorbolo.\n\u00c8 gestita dalla societ\u00e0 Ferrovie Emilia Romagna (FER).\nStrutture ed impianti.\nIl fabbricato viaggiatori \u00e8 su due livelli, di cui solo il piano terra - in parte - \u00e8 aperto al pubblico. L'edificio \u00e8 in muratura ed \u00e8 tinteggiato in arancione.\nI binari sono collegati da passerella in cemento.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentata da un traffico giornaliero medio di circa 275 persone (115 saliti + 160 discesi)."}
{"id": "4748624", "revid": "93556", "url": "https://it.wikipedia.org/wiki?curid=4748624", "title": "Kurt Laurenz Metzler", "text": "Le sue opere sono esposte perlopi\u00f9 in luoghi pubblici, nelle capitali europee, americane ed asiatiche.\nBiografia.\nKurt Laurenz Metzler nasce nel 1941 a Balgach San Gallo. A scuola lavorava gi\u00e0 in modo creativo, utilizzando pezzi di legno e cartonato: voleva diventare un artista. Poich\u00e9 perse il padre all'et\u00e0 di 12 anni crebbe temporaneamente da suo zio, Florian Metzler, che era un pittore. \nSiccome la madre di Metzler riteneva che la scultura fosse un lavoro instabile, comincia a lavorare come grafico, decoratore e fotografo. Nel 1958, si iscrive alla \"Schule fuer Gestaltung\", la scuola d'arte di Zurigo, dove incontra amici e collaboratori di una vita come Hans Ruedi Giger e Willy Wimpfheimer, ottenendo poi il diploma di scultore nel 1963. Nel 1964 si reca negli USA dove vive per un anno.\nDi ritorno in Svizzera fa un apprendistato presso un lattoniere per imparare l'arte del fabbro. Poi lavora per altri scultori ad es. \u00d6d\u00f6n Koch, Arnold d'altri, Paul Speck o Silvio Mattioli.\nNel 1970, si stabilisce nel Canton Ticino, dove cre\u00f2 le sue prime grandi sculture. In quei tempi ottiene le sue prime commissioni e mostre multiple collaborando con artisti come Jim Dine e Larry Rivers. Segue un altro viaggio attraverso gli Stati Uniti\nNel 1976, partecipa al \"Congresso internazionale scultori\" a New Orleans (Stati Uniti).\nNel 1989 apre un atelier a Tillson New York, dove crea opere per esposizioni a New York e Long Island. In seguito si sposta in Italia, dove inizia a lavorare e vivere a Iesa in provincia di Siena, con Claudia, sua moglie, e i suoi due figli. Oggi vive tra la Toscana e Zurigo.\nIl giardino intorno alla sua propriet\u00e0 il \"Parco di Kurt Laurenz Metzler\" \u00e8 ora popolato da circa 50 personaggi realizzati in differenti materiali. Come anche il giardino di Daniel Spoerri e il giardino dei Tarocchi di Niki de Saint Phalle, amici dell'artista da molti anni, fa parte del movimento che \u00e8 noto come Arte ambientale e fa parte dei \u201cParchi d'arte contemporanea in Toscana\u201d.\nDi questo periodo sono numerose le opere monumentali posate in spazi pubblici, in particolare in Australia, Germania, Italia, Stati Uniti e Svizzera.\nMetzler ha tenuto sue importanti esposizioni alle terme di Caracalla (Roma) nel 1996, nel 1997 a Siena e nel 2003 a Milano. Nello stesso anno partecipa alla Triennale di Scultura a Bad Ragaz e Vaduz, per la quale \u00e8 stato curatore , co-ideatore, e alla quale ha preso parte anche come protagonista.\nDa luglio ad ottobre 2007 prende parte alla \"Bella estate dell'arte di Milano\", in piazza Duca D'Aosta davanti alla Stazione centrale, con una mostra itinerante dal titolo \"Nevrotici Metropolitani\"; l'esposizione \u00e8 curata dal critico d'arte Vittorio Sgarbi e fortemente voluta dal sindaco Letizia Moratti. Nello stesso anno realizza una mostra nel contesto del \"miglio della scultura\" della citt\u00e0 di Ansbach in Germania\nNel 2008-2009, la casa editrice Morgana pubblica un libro con molti saggi di Vittorio Sgarbi, Alberto Bartalini &amp; Franz Jaeger, e una straordinaria documentazione fotografica di Mario Mulas fratello del fotografo d'arte Ugo Mulas, sulla mostra itinerante \"Nevrotici Metropolitani\" che l'artista porta nella cittadina di Cascina e nel contesto del Natale anche sulla piazza Basilica Inferiore di Assisi.\nNel luglio del 2009, in collaborazione con la galleria Belvedere di Singapore, progetta il gruppo scultoreo \"Urban People\", un'installazione emozionante e iconica di arte pubblica, nel cuore di Orchard Road, di fronte al ION Orchard e The Orchard Residence a Singapore. A fine Estate partecipa al Concerto per Viareggio' come l'unico scultore, con cinque delle sue opere sotto il palco. L'idea \u00e8 nata da Zucchero Fornaciari \"Sugar\" Fornaciari, l'headliner della serata insieme a molti altri artisti e celebrit\u00e0 del mondo dello sport e dello spettacolo.\nNell'estate del 2010 realizza una scultura raffigurante una stella alta 14 metri utilizzata come scenografia per il \" Teatro del Silenzio\", famoso spettacolo del cantante Andrea Bocelli, con il quale collabora all'evento. \nStile.\nLe sue sculture imponenti sono realizzate in materiali che sono pesanti, ma sembrano essere leggeri se viste nel loro complesso (Marmo, bronzo, Ferro, alluminio). A volte, i materiali sono vivi, ma spesso sono dipinti unicolore con un colore piuttosto violento.\nI personaggi pi\u00f9 conosciuti sono ballerini di filo, icari,o i \"Motor Menschen\" persone che combinano la figura umana e motori (che contengono ad esempio parti di motore o catene). Pi\u00f9 recenti sono i \"Zeitungsleser\" lettori di giornale, Stadtneurotiker (Nevrotici Metropolitani), le citt\u00e0, i giocatori di golf, buisiness people o famiglie."}
{"id": "4748629", "revid": "1027057", "url": "https://it.wikipedia.org/wiki?curid=4748629", "title": "Bereslavka", "text": ""}
{"id": "4748637", "revid": "287204", "url": "https://it.wikipedia.org/wiki?curid=4748637", "title": "Dust Bowl Ballads", "text": "Dust Bowl Ballads \u00e8 un album di Woody Guthrie, pubblicato nel 1964dalla Folkways, che racchiude alcuni brani gi\u00e0 pubblicati su vari 78 giri e registrati per la Victor Records nel 1940, durante il periodo di soggiorno dell'artista a New York.\nDescrizione.\nIl disco, considerato una pietra miliare della folk music, \u00e8 uno dei primi esempi di concept album nella storia della musica.\nLe canzoni contenute nel disco (inizialmente pubblicate in vari 78 giri) sono semi-autobiografiche e raccontano del periodo di vita di Guthrie, e relative esperienze, durante l'epoca delle grandi tempeste di sabbia.\nI brani trattano temi di attivismo sociale e politico, e furono un'importante influenza per molti cantautori venuti dopo, come Pete Seeger, Bob Dylan, Bruce Springsteen, Phil Ochs e Joe Strummer."}
{"id": "4748657", "revid": "125938827", "url": "https://it.wikipedia.org/wiki?curid=4748657", "title": "Francesco De Rose", "text": "Carriera.\nDe Rose ha iniziato la carriera nel 2005-2006 con la maglia del San Fili Calcio 1926, squadra di San Fili in provincia di Cosenza. Dalla stagione seguente si \u00e8 trasferito al , che all'epoca disputava la Serie D 2006-2007. \u00c8 rimasto nella squadra della propria citt\u00e0 di nascita fino al 2010, conquistando nel frattempo la promozione in Lega Pro Prima Divisione 2009-2010 dopo il primo posto finale in Lega Pro Seconda Divisione 2008-2009.\nNel gennaio 2011 viene acquistato dalla , con cui disputa la seconda parte del campionato di Serie B 2010-2011 e l'intera stagione di Serie B 2011-2012. Proprio nel 2010-2011 sfiora la promozione con gli amaranto: disputa infatti i play-off, ma la squadra viene eliminata dal Novara; De Rose scende in campo entrambe le sfide di semifinale contro i piemontesi.\nNel settembre 2012 cambia ancora una volta squadra, trasferendosi al Lecce (in Lega Pro Prima Divisione 2012-2013) con la formula del prestito con diritto di riscatto. Al termine della stagione non viene riscattato dai pugliesi, facendo cos\u00ec ritorno alla Reggina.\nGioca solo la prima met\u00e0 del campionato 2013/14, dal momento che il 20 gennaio 2014 torna a vestire la maglia del Lecce, trasferendosi con la formula del prestito con diritto di riscatto. A fine stagione, torna a vestire la maglia degli amaranto.\nIl 28 agosto 2014 passa a titolo definitivo al .\nIl 27 luglio 2015, dopo essere rimasto svincolato a causa del fallimento del club pugliese, viene ingaggiato dal Matera. Il 1\u00ba giugno 2016 rinnova con la squadra biancazzurra fino al 2019. L'esperienza si conclude per\u00f2 gi\u00e0 nel 2017, allorch\u00e9 passa alla : dopo un anno, nell'estate 2018, \u00e8 invece ingaggiato dal .\nDopo un'annata a Bolzano ritorna alla Reggina espressamente voluto dal mister Domenico Toscano, suo allenatore ai tempi del Cosenza.\nDopo avere raggiunto la promozione in B con i calabresi, nella serie cadetta trova poco spazio, indi per cui il 23 gennaio 2021 viene ceduto al Palermo Esordisce con i rosanero il 24 gennaio 2021, subentrando al 62' nella gara pareggiata 1-1 contro il Teramo.\nDurante il semestre in Sicilia si mette in mostra, diventando uno dei perni del centrocampo e portando il club sino si play-off nazionali, successivamente persi contro l'.\nNel luglio seguente, poco prima dell'inizi della seconda stagione a Palermo, viene nominato capitano.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4748661", "revid": "247222", "url": "https://it.wikipedia.org/wiki?curid=4748661", "title": "Wailing with Lou", "text": "Wailing with Lou \u00e8 un album musicale di Lou Donaldson pubblicato dalla Blue Note Records nel giugno del 1957.\nMusicisti.\nLou Donaldson Quintet:"}
{"id": "4748665", "revid": "287204", "url": "https://it.wikipedia.org/wiki?curid=4748665", "title": "Boulevard (gruppo musicale)", "text": ""}
{"id": "4748667", "revid": "2110845", "url": "https://it.wikipedia.org/wiki?curid=4748667", "title": "Giampaolo Zucchelli", "text": "\u00c8 stato tra i pionieri della geriatria italiana a livello ospedaliero.\nBiografia.\nNasce nel quartiere di Montenero nel 1927, da Giulio Zucchelli, segretario della camera di commercio e Jolanda Ghezzani, insegnante. Si laurea in medicina a Pisa, allievo di Cataldo Cassano ed \u00e8 poi aggregato, in veste di assistente, al reparto di Patologia medica e metodologia clinica, guidato da Fabio Tronchetti. Nel 1962 consegue la libera docenza in patologia speciale medica e metodologia clinica. Nel 1963 diventa aiuto nel neonato reparto di geriatria dell'ospedale di Livorno, assumendo l'anno successivo il ruolo di primario.\nMedico personale del presidente della repubblica Giovanni Gronchi, ha curato, nella sua vita professionale, varie personalit\u00e0 italiane e internazionali.\nConosciuto anche come dietologo, all'inizio degli anni '80, in qualit\u00e0 di primario del reparto di medicina generale di Livorno, ha promosso l'istituzione di un servizio diabetologico per la cura e la prevenzione di questa malattia.\nLasciato l'ospedale di Livorno per raggiunti limiti di et\u00e0, \u00e8 diventato consulente dell'Unit\u00e0 sanitaria locale di tale citt\u00e0, realizzando progetti nel campo dell'identificazione dei cosiddetti anziani fragili, della lotta all'ageismo e dell'alleviamento della solitudine dell'anziano. e organizzando dei convegni volti a sensibilizzare le istituzioni e la cittadinanza su questi temi.\nDiede un seguito pratico a questi lavori, ideando e fondando nel 2004 il consultorio degli anziani fragili, un'istituzione extra-ospedaliera specializzata nella geriatria a carattere preventivo, che vide la luce anche grazie al contributo economico della Fondazione Livorno diretta da Luciano Barsotti.\nIn questo periodo diede alle stampe alcuni volumi di argomento geriatrico, che si aggiungono alle circa trecento pubblicazioni scientifiche realizzate in precedenza, nel campo della tisiologia, della cardiologia, della diabetologia, della endocrinologia, della patologia medica, della medicina nucleare, discipline in cui si era specializzato o aveva ottenuto il relativo diploma.\nCultore della storia degli ospedali e della sanit\u00e0, ha scritto alcuni libri in materia.\n\u00c8 stato incluso tra i 428 livornesi pi\u00f9 illustri e famosi della storia, dal giornalista e scrittore Gino Bacci, nel volume \"I grandi di Livorno\"."}
{"id": "4748671", "revid": "54354", "url": "https://it.wikipedia.org/wiki?curid=4748671", "title": "Provincia di Jiangsu", "text": ""}
{"id": "4748672", "revid": "1543377", "url": "https://it.wikipedia.org/wiki?curid=4748672", "title": "Olivetti Lettera 36", "text": "Olivetti Lettera 36 \u00e8 la prima macchina per scrivere elettrica portatile della Olivetti nata nel 1970 dal progetto di Ettore Sottsass, gi\u00e0 padre della celebre Olivetti Valentine, e Hans Von Klier.\nLa macchina per scrivere.\nFu progettata nel 1970 dall'architetto e designer Ettore Sottsass, in collaborazione con Hans Von Klier. Con la Lettera 36 la Olivetti entra nel mercato delle portatili elettriche.\nLa parte meccanica \u00e8 derivata dalla Lettera 32, progettata da Marcello Nizzoli.\nSebbene fosse una macchina portatile, i meccanismi del motore elettrico comportarono un aumento del peso, arrivando a pi\u00f9 di 7\u00a0kg, riducendone significativamente la portabilit\u00e0.\nNe esistono due versioni: la prima era caratterizzata da tasti circolari, la seconda da tasti quadrati, considerati pi\u00f9 funzionali.\nLa scrittura avviene ancora con i classici martelletti porta-caratteri.\nLa versione italiana della macchina utilizza il layout QZERTY, anche se sono state prodotte versioni con disposizioni differenti di tasti a seconda della lingua a cui erano rivolte.\nL'insieme dei caratteri a disposizione ha evidenti mancanze: non \u00e8 presente il tasto col numero 1 che si ottiene utilizzando la lettera l (elle) minuscola oppure la I (i) maiuscola; allo stesso modo mancano inoltre i tasti per le vocali accentate maiuscole usate nella lingua italiana, che andavano sostituite dalle lettere normali seguite dall'apostrofo. Questa tipologia di soluzioni era piuttosto comune nelle macchine per scrivere dell'epoca."}
{"id": "4748675", "revid": "1543377", "url": "https://it.wikipedia.org/wiki?curid=4748675", "title": "Sulpiride", "text": "Sulpiride \u00e8 un farmaco appartenente alla famiglia delle \"benzammidi sostituite\" utilizzato per il trattamento di diversi disturbi psichiatrici e digestivi. A basse dosi trova impiego nel trattamento della depressione maggiore, moderata e cronica (distimia), in particolare nelle forme miste ad ansia e somatizzazioni, mentre a dosi elevate nel trattamento acuto e cronico della schizofrenia. A dosi ancora minori, l'isomero levo (\"levosulpiride\"), che risulta essere circa due volte pi\u00f9 attivo dell'isomero destro, \u00e8 utilizzato per il trattamento dei disturbi digestivi.\nIn Italia il farmaco \u00e8 venduto dalla societ\u00e0 farmaceutica Teofarma con il nome commerciale di \"Dobren\" nella forma farmacologica di compresse da 50, 100 e 200\u00a0mg di principio attivo e nella formulazione in gocce per il trattamento dei disturbi digestivi (levosulpiride) con il nome di \"levobren\" e \"levopraid\" o come generico. \u00c8 disponibile anche una formulazione in compresse da 25 mg con i medesimi nomi commerciali.\nFarmacodinamica.\nLa molecola si lega selettivamente, con un effetto antagonista, ai recettori dopaminergici D2 a livello periferico e centrale (e in misura minore ai D3). Il legame con i recettori D1, istaminergici H1, serotoninergici, a1- e a2-adrenergici, muscarinici colinergici o GABAergici non risulta significativo. Questo meccanismo d'azione prevale a dosaggi superiori ai 600\u00a0mg giornalieri ed \u00e8 responsabile degli effetti antipsicotici, similmente ad altri agenti neurolettici ma, contrariamente ad altre molecole di questa categoria, non induce effetti di tipo sedativo e non mostra quindi alcun effetto catalettogeno n\u00e9 antagonismo del comportamento stereotipato indotto da apomorfina.\nAl contrario di quanto accade con altri neurolettici, sulpiride lega i recettori D2 in modo sodio-dipendente. Il composto si \u00e8 inoltre dimostrato altamente selettivo nei confronti dei recettori dopaminergici D2 a livello mesolimbico, riducendo in tal senso gli effetti collaterali motori. Il farmaco sembra anche in grado di bloccare preferenzialmente i recettori pre-sinaptici auto-inibitori di tipo D4, i quali si trovano situati sui terminali delle fibre glutammatergiche delle vie corticostriatali: l'interazione determina un incremento di rilascio di glutammato (la carenza di glutammato, secondo alcuni autori, \u00e8 una causa dei sintomi psicotici). Avendo una scarsa permeabilit\u00e0 emoatoencefalica \u00e8 particolarmente attivo sui recettori dopaminergici periferici come quelli dell'ipofisi, ci\u00f2 causa secrezione di prolattina e iperprolattinemia, particolarmente ai dosaggi elevati.\nSperimentalmente, a dosi minori (inferiori ai 200\u00a0mg giornalieri), il farmaco esercita un effetto \"attivante\" piuttosto che sedativo, aumentando l'attivit\u00e0 locomotoria spontanea e potenziando la motilit\u00e0 indotta da apomorfina nei roditori. Ci\u00f2 \u00e8 dovuto al fatto che a bassi dosaggi la sulpiride mostra un effetto antagonista preferenziale per gli autorecettori presinaptici D2 della dopamina (un meccanismo d'azione opposto a quello neurolettico) determinando cos\u00ec un incremento del rilascio di questo neurotrasmettitore. Ci\u00f2 si crede sia alla base degli effetti antidepressivi del farmaco, in grado di aumentare l'umore del paziente e di determinare un'azione disinibente, facilitando in particolare il contatto interpersonale e comportando per il soggetto un rinnovato interesse per l'ambiente familiare e sociale.\nCome altre molecole di questa classe (ad esempio amisulpiride) si \u00e8 dimostrata in grado di attivare in vivo il recettore del gamma idrossi butirrato (GHB), ci\u00f2 pu\u00f2 contribuire ai suoi effetti ansiolitici ed antipsicotici. Analogamente ad esse, mostra un'attivit\u00e0 come inibitore delle istone deacetilasi (HDAC), attivando la demetilazione del DNA delle cellule cerebrali e quindi l'induzione dell'espressione genica, specie nei neuroni GABAergici (l'alterazione dell'espressione genica potrebbe essere implicata nella genesi dei disturbi psichiatrici).\nAltri effetti del farmaco consistono nell'inibizione dell'emesi indotta da apomorfina, iperprolattinemia, lieve diminuzione delle resistenze vascolari periferiche. Studi sperimentali hanno permesso di evidenziare anche un aumento della motilit\u00e0 e del flusso sanguigno a livello gastrico. Verosimilmente quest'ultimo effetto potrebbe essere responsabile dell'azione curativa osservata sulle ulcere gastriche in modelli animali (roditori e primati).\nFarmacocinetica.\nSulpiride a seguito di somministrazione per via orale \u00e8 relativamente ben assorbita dal tratto gastroenterico. \nLa biodisponibilit\u00e0 dopo somministrazione orale \u00e8 compresa tra il 25% e il 40%. Il composto non subisce metabolismo presistemico.\nil picco plasmatico (Cmax) viene ottenuto entro 2-4 ore dalla assunzione. L'emivita di eliminazione varia tra 6 e 8 ore. Il volume di distribuzione \u00e8 pari a 0,65-1,4 l/kg. Il farmaco si lega alle proteine plasmatiche nella misura del 14% (ma secondo alcuni autori nel paziente schizofrenico risulterebbe decisamente pi\u00f9 elevato, raggiungendo il 40%).\nSulpiride oltrepassa la barriera ematoencefalica ma non in misura rilevante e le concentrazioni nel fluido cerebrospinale sono circa il 13% di quelle raggiunte a livello plasmatico. Il farmaco \u00e8 escreto dall'organismo quasi interamente in forma immodificata attraverso l'emuntorio renale (la quota eliminata tramite le feci \u00e8 decisamente minore). L'80% di una dose assunta \u00e8 eliminata entro 24 ore e circa il 95% in 48 ore. \nViene prodotto un solo metabolita, la 5-ossipirrolidinilsulpiride, farmacologicamente inattiva. Questo metabolit\u00e0 viene successivamente escreto con le urine.\nIl farmaco passa in piccole quantit\u00e0 nel latte materno.\nTossicologia.\nI valori della DL50 nel topo a seguito di somministrazione per via orale sono stati di 6500\u20137700\u00a0mg/kg peso corporeo. Nella somministrazione endovenosa il valore \u00e8 stato paria a 61\u201368\u00a0mg/kg.\nNel ratto la determinazione della DL50 dopo somministrazione endovenosa, intramuscolare e orale \u00e8 stata rispettivamente di 110\u00a0mg/kg, 200\u00a0mg/kg e &gt; 6000\u00a0mg/kg.\nUsi clinici.\nSulpiride \u00e8 indicata nel trattamento della schizofrenia acuta e cronica, in psicosi acute e croniche, nella distimia (psiconevrosi ansioso-depressiva con cenestopatia e somatizzazione), nella depressione reattiva, nella depressione atipica, moderata e depressione mista ad ansia (in particolare nelle forme con somatizzazioni).\nLa forma \"levo\" \u00e8 utilizzata nel trattamento di disturbi gastrici come la sindrome dispeptica (meteorismo, senso di tensione epigastrica, cefalea postprandiale, stipsi) e da ritardato svuotamento gastrico legato a fattori organici e psicosomatici, come antiemetico (effetto anti-nausea) e nel trattamento delle cefalee sia di origine vasomotorie che muscolo-tensive. Pu\u00f2 essere anche utilizzato nel trattamento delle vertigini.\nUno studio ha mostrato un effetto positivo nel trattamento degli acufeni.\nDosi terapeutiche.\nNel trattamento della schizofrenia \u00e8 indicata la somministrazione di un dosaggio orale iniziale pari a 200\u2013400\u00a0mg due volte al giorno. Questa dose pu\u00f2 essere aumentata fino a un massimo di 1200\u00a0mg due volte al giorno. \nNel trattamento di soggetti con prevalenza di sintomi negativi, come apatia o povert\u00e0 di linguaggio, \u00e8 consigliabile somministrare una dose iniziale di 400\u00a0mg due volte al giorno, che pu\u00f2 poi essere ridotta a 200\u00a0mg due volte al giorno quando si osserva la risposta terapeutica. Il composto pu\u00f2 essere somministrato anche per via intramuscolare alla dose di 200\u2013800\u00a0mg al giorno. Nei bambini il dosaggio orale consigliato \u00e8 di 3\u20135\u00a0mg/kg/die.\nNel trattamento delle forme ansioso\\depressive il dosaggio consigliato \u00e8 di 100-300 al giorno\u00a0mg mentre in quello delle sindromi digestive di 25\u00a0mg fino a 3 volte al giorno. L\u2019insorgenza di effetti antidepressivi e pi\u00f9 rapida di quella degli SSRI e avviene dopo circa una settimana di trattamento.\nEffetti collaterali e indesiderati.\nGli effetti collaterali sono in genere lievi e dose dipendenti, per cui \u00e8 ben tollerato specie a basse dosi. Effetti collaterali comuni possono essere insonnia o sonnolenza, nausea, mal di testa, aumento ponderale, ansia specie ai dosaggi elevati. Non provoca effetti collaterali da sospensione quando utilizzato come antidepressivo.\nL'aumento di peso, che si pu\u00f2 verificare specie a dosaggi elevati, \u00e8 comunque minore rispetto a quello provocato da altri farmaci utilizzati per lo stesso scopo. Meno comunemente pu\u00f2 provocare un aumento del QT (alterazione riscontrabile all'elettrocardiogramma). In caso di sovradosaggio l'amisulpride \u00e8 stato collegata ad episodi di torsione di punta.\nIn alcuni pazienti \u00e8 stata segnalata la comparsa di aumento ponderale, galattorrea, amenorrea e ginecomastia, specie dopo un trattamento prolungato ed a dosaggi elevati. Questi ultimi sono indicativi di uno stato di iperprolattinemia che scompare con il cessare del trattamento. L'iperprolattinemia, tipica di questa classe farmacologica, pu\u00f2 essere controllata con quinagolide (per via della scarsa interazione farmacodinamica) o nei casi meno gravi con estratti di \"Vitex agnus-castus.\" \nIn rari casi e ai dosaggi elevati, si possono osservare effetti di tipo extrapiramidale come acatisia, distonia acuta e parkinsonismo, cos\u00ec come altri disturbi neurologici quali eccitabilit\u00e0, irritabilit\u00e0, ansiet\u00e0 e modificazioni dell'umore. Oltre alle discinesie precoci (pi\u00f9 frequenti) possono comparire anche discinesie tardive. Altri effetti indesiderati segnalati con minore frequenza comprendono disturbi del ritmo cardiaco, modificazioni del tracciato elettrocardiografico (in particolare anomalie della ripolarizzazione) e disturbi delle funzioni sessuali (aumento o diminuzione della libido). \nAnche a seguito di somministrazione di sulpiride, cos\u00ec come nel caso di altri molecole ad attivit\u00e0 antipsicotica, \u00e8 stata riportata la comparsa di sindrome neurolettica maligna. \nControindicazioni.\nSulpiride \u00e8 controindicata nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmacologica.\nNon deve essere utilizzata in pazienti affetti da feocromocitoma, per il rischio che si verifichino crisi ipertensive. \n\u00c8 inoltre da evitare in donne in stato di gravidanza accertata o presunta a meno di un'attenta valutazione del rapporto rischio/beneficio. \nLa somministrazione del farmaco deve essere effettuata con precauzione nei soggetti maniacali o ipomaniacali nei quali pu\u00f2 indurre esacerbazione dei sintomi.\nParticolare cautela \u00e8 richiesta anche nel trattamento di pazienti affetti da malattia di Parkinson, epilessia, ipertensione arteriosa, oppure insufficienza cardiaca. \nNei soggetti anziani o affetti da insufficienza renale viene raccomandata una riduzione della posologia e di evitare la contemporanea assunzione di etanolo.\nSovradosaggio.\nIn caso di sovradosaggio volontario od accidentale, possono comparire sintomi extrapiramidali (rigidit\u00e0, tremori agli arti, acinesia o bradicinesia) oltre a stato di agitazione, confusione mentale, turbe del sonno e ipotensione arteriosa.&lt;br&gt;\nIn letteratura medica \u00e8 riportato un unico caso con evoluzione verso uno stato di coma. L'intossicazione \u00e8 di solito di breve durata ed \u00e8 sufficiente l'interruzione del trattamento oppure la diminuzione del dosaggio per vedere i sintomi scomparire nel giro di poche ore. In alcuni casi si rende necessario trattare la sintomatologia con adeguate misure di supporto, eventualmente ricorrendo a trattamenti antiparkinsoniani."}
{"id": "4748682", "revid": "287204", "url": "https://it.wikipedia.org/wiki?curid=4748682", "title": "MegaScizor", "text": ""}
{"id": "4748683", "revid": "247222", "url": "https://it.wikipedia.org/wiki?curid=4748683", "title": "Swing and Soul", "text": "Swing and Soul \u00e8 un album musicale di Lou Donaldson pubblicato dalla Blue Note Records nel 1957."}
{"id": "4748688", "revid": "767487", "url": "https://it.wikipedia.org/wiki?curid=4748688", "title": "Cucina di Jiangsu", "text": "La cucina di Jiangsu (Cinese semplificato: \u6c5f\u82cf\u83dc; Cinese tradizionale: \u6c5f\u8607\u83dc; pinyin: Ji\u0101ngs\u016b c\u00e0i), abbreviato in cucina Su(Cinese semplificato: \u82cf\u83dc; Cinese tradizionale: \u8607\u83dc; pinyin: s\u016b c\u00e0i), \u00e8 una delle otto tradizioni culinarie della cucina cinese.\nDeriva dallo stile di cucina della provincia di Jiangsu.\nIn generale \u00e8 caratterizzata da una consistenza dei piatti soffice, morbida, ma non fino al punto che si disfi facilmente.\nPer esempio, la carne \u00e8 molto tenera ma non viene separata dalle ossa per essere consumata.\nAltre caratteristiche comprendono una stretta selezione di ingredienti di stagione, mettendo enfasi sull'accostamento di colori e forma in ogni piatto e dando importanza all'uso di zuppe per migliorare il sapore.\nVi sono delle varianti regionali nelle regioni di Nanchino, Suzhou, e Wuxi."}
{"id": "4748689", "revid": "54354", "url": "https://it.wikipedia.org/wiki?curid=4748689", "title": "Cucina Su", "text": ""}
{"id": "4748690", "revid": "287204", "url": "https://it.wikipedia.org/wiki?curid=4748690", "title": "MegaHeracross", "text": ""}
{"id": "4748693", "revid": "767487", "url": "https://it.wikipedia.org/wiki?curid=4748693", "title": "Rodan (gruppo musicale)", "text": "I Rodan sono stati un gruppo musicale post rock statunitense attivo nella prima met\u00e0 degli anni novanta. Era composto da Jeff Mueller (chitarra/voce), Jason Noble (chitarra/voce), Tara Jane O'Neil (basso/voce) e Kevin Coultas (batteria). Il loro unico album \"Rusty\" \u00e8 considerato tra i migliori album post rock. Il loro stile viene definito dal critico musicale Piero Scaruffi punk progressivo.\nStoria del gruppo.\nSi sono formati nel 1992 a Louisville nel Kentucky. Assestata la formazione nel 1993 ha pubblicato il demo autoprodotto \"Aviary\" dal quale vennero estratti due brani inseriti nell'EP d'esordio \"How the Winter Was Passed\".\nBob \"Rusty\" Weston fece registrare di nuovo sei brani del demo e li fece pubblicare nel loro unico album in studio \"Rusty\" del 1994. Il gruppo suon\u00f2 con il nome di Truckstop nel film roadmovie \"Half-cocked\" girato in citt\u00e0. Collaborarono con l'etichetta locale Simple Machines in alcune compilation. Vennero chiamati da John Peel per una sessione di registrazione.\nIl gruppo per\u00f2 si sciolse nel 1995, Tara Jane O'Neil form\u00f2 con Coultas The Sonora Pine, poi i Retsin e prosegu\u00ec per la carriera solista, Mueller form\u00f2 i June of 44; Coultas e Noble i Rachel's."}
{"id": "4748695", "revid": "253269", "url": "https://it.wikipedia.org/wiki?curid=4748695", "title": "Marcello Bonini Olas", "text": "Biografia.\nAllievo di Nera Grossi Carini all'Accademia d'Arte Drammatica, debutt\u00f2 in teatro con Nino Besozzi. \nEsord\u00ec sul grande schermo con un ruolo minore nel film \"Caterina da Siena\" (1947), diretto da Oreste Palella. Dagli anni sessanta la sua carriera ebbe una certa continuit\u00e0, che lo port\u00f2 a recitare fino alla met\u00e0 degli anni novanta in veste di caratterista o di secondo piano in una quarantina di film, tra i quali \"Il mio amico Jekyll\" (1960) di Marino Girolami, con Ugo Tognazzi, e \"Il processo di Verona\" (1963) di Carlo Lizzani. Negli anni settanta apparve nel film \"Il clan dei due Borsalini\" (1971) di Giuseppe Orlandini, con Franco e Ciccio, e nel film \"Amarcord\" (1973) di Federico Fellini.\nApparve anche in commedie per la televisione, dove interpret\u00f2 Pasteur nell'episodio \"Calcoli frettolosi\" dei \"Racconti italiani\" di Piero Schivazappa, e fu tra i protagonisti del documentario \"La lotta dell'uomo per la sua sopravvivenza\" di Roberto Rossellini.\nTra gli anni sessanta e gli anni settanta fu direttore della Compagnia La Plautina di Roma, in cui recit\u00f2 in testi di autori classici, tra cui Plauto e Luigi Pirandello. La sua intensa attivit\u00e0 teatrale lo port\u00f2 a esibirsi anche in altre zone dell'Europa dove fu protagonista di vari spettacoli, adattamenti di testi dello stesso Pirandello, di \u010cechov e altri autori."}
{"id": "4748704", "revid": "247222", "url": "https://it.wikipedia.org/wiki?curid=4748704", "title": "Lou Takes Off", "text": "Lou Takes Off \u00e8 un album musicale di Lou Donaldson pubblicato dalla Blue Note Records nel luglio del 1958."}
{"id": "4748705", "revid": "287204", "url": "https://it.wikipedia.org/wiki?curid=4748705", "title": "Liliane Tiger", "text": "Secondo il sito IAFD, la sua carriera di attrice si \u00e8 svolta negli anni dal 2003 al 2010."}
{"id": "4748724", "revid": "481666", "url": "https://it.wikipedia.org/wiki?curid=4748724", "title": "The Smuggler", "text": ""}
{"id": "4748726", "revid": "767487", "url": "https://it.wikipedia.org/wiki?curid=4748726", "title": "Sirens and Condolences", "text": "Sirens and Condolences \u00e8 il primo album in studio del gruppo musicale statunitense Bayside, pubblicato il 27 gennaio 2004 dalla Victory Records.\nTracce.\nTesti di Andrew Elderbaum, musiche di Anthony Raneri."}
{"id": "4748730", "revid": "247222", "url": "https://it.wikipedia.org/wiki?curid=4748730", "title": "Blues Walk", "text": "Blues Walk \u00e8 un album musicale di Lou Donaldson pubblicato dalla Blue Note Records nel gennaio del 1959."}
{"id": "4748734", "revid": "599013", "url": "https://it.wikipedia.org/wiki?curid=4748734", "title": "Daniel Mercier", "text": "Carriera.\nNazionale.\nHa collezionato tre presenze con la propria Nazionale."}
{"id": "4748739", "revid": "318673", "url": "https://it.wikipedia.org/wiki?curid=4748739", "title": "ASLI", "text": ""}
{"id": "4748742", "revid": "247222", "url": "https://it.wikipedia.org/wiki?curid=4748742", "title": "Light-Foot", "text": "Light-Foot \u00e8 un album musicale di Lou Donaldson pubblicato dalla Blue Note Records nell'agosto del 1961."}
{"id": "4748743", "revid": "15756", "url": "https://it.wikipedia.org/wiki?curid=4748743", "title": "Pane quotidiano", "text": "Pane quotidiano \u00e8 stato un programma televisivo di approfondimento culturale condotto dalla giornalista Concita De Gregorio in onda dal luned\u00ec al venerd\u00ec alle ore 12:45 su Rai 3.\nIl programma.\nLa trasmissione si proponeva di presentare ogni giorno un libro ospitando in studio l'autore e, in qualit\u00e0 di pubblico, studenti di scuole di vari ordini e gradi che pongono domande all'interlocutore e offrono riflessioni sull'argomento trattato.\nSeconda edizione (2014-2015).\nQueste sono le puntate trasmesse nella seconda edizione della trasmissione. Nell'elenco \u00e8 specificata la data, il nome degli ospiti con il titolo dei libri presentati.\nTerza edizione (2015-2016).\nQueste sono le puntate trasmesse nella seconda edizione della trasmissione. Nell'elenco \u00e8 specificata la data, il nome degli ospiti con il titolo dei libri presentati. Tra gli ospiti spicca il nome del francese Daniel Pennac.\nNote.\n(*) Puntate trasmesse dal Salone internazionale del libro di Torino.\nSigla.\nLa sigla musicale della trasmissione \u00e8 \"Siboney\" di Ernesto Lecuona, eseguita dagli GnuQuartet."}
{"id": "4748749", "revid": "1543377", "url": "https://it.wikipedia.org/wiki?curid=4748749", "title": "Lafayette McLaws", "text": "Inizi\u00f2 la sua carriera militare nell'nell'esercito degli Stati Uniti d'America, per dimettersi all'atto della secessione degli Stati del sud, che costituirono gli Stati Confederati d'America. Da buon georgiano si arruol\u00f2 nell'esercito confederato di cui divenne successivamente generale di divisione. Durante la guerra civile si distinse in numerose battaglie, tra cui quelle di Fredericksburg, Chancellorsville e Gettysburg. Trasferito, dopo l'esito di una corte marziale, all'Armata Confederata del Tennessee combatt\u00e9 valorosamente fino alla resa di Greensboro, avvenuta il 26 aprile 1865.\nBiografia.\nNacque ad Augusta, Georgia il 15 gennaio 1821. Entrato nell'United States Military Academy di West Point si brevett\u00f2 sottotenente nel 1842, insieme a James Longstreet, piazzandosi al 48 posto su 56 cadetti del corso. Serv\u00ec come ufficiale di fanteria del 7\u00ba Reggimento durante la Guerra messicano-statunitense (1846-1848). Tra il 1849 e il 1851 fu assistente dell'aiutante generale del Dipartimento del Nuovo Messico. Nel 1858 prese parte all'incruenta Guerra dello Utah, voluta dal presidente statunitense per sopprimere rivolta dei mormoni. Mentre prestava servizio a Jefferson Barracks, nel Missouri, si spos\u00f2 con la signorina Emily Allison Taylor, nipote del presidente degli Stati Uniti Zachary Taylor, divenendo cugino acquisito dei futuri leader confederati Richard Taylor e Jefferson Davis.\nLa guerra civile.\nAll'inizio della guerra civile prestava servizio con il grado di capitano dell'esercito degli Stati Uniti, ma il 23 marzo 1861, diede le dimissioni per ritornare nel suo stato natale, dove entr\u00f2 a far parte del Confederate States Army, per essere subito promosso tenente colonnello del 10\u00ba Reggimento di fanteria della Georgia. Nel corso dell'anno ebbe un ruolo chiave nella costruzione della cosiddetta linea \"Williamsburg\", un'opera difensiva di 4 miglia che attraversava la penisola della Virginia, e che svolse un ruolo chiave nella successiva battaglia avvenuta nel corso del 1862, durante la Campagna Peninsulare.\nScal\u00f2 rapidamente le gerarchie militari, promosso colonnello il 17 giugno 1861 e brigadiere generale il 25 settembre dello stesso anno, prese parte come comandante di brigata alle Battaglie dei Sette Giorni, distinguendosi alla stazione di Savage ed alla Battaglia di Malvern Hill. Il 23 maggio 1862 fu elevato al rango di maggiore generale, raggiungendo, come comandante della 1\u00aa Divisione, il suo antico compagno di classe, il maggior generale James Longstreet, presso il I Corpo dell'Armata della Virginia Settentrionale.\nDurante la campagna del Maryland effettuata sotto gli ordini del generale Robert E. Lee, la sua Divisione rimase divisa dal resto del Corpo d'armata, collaborando con il maggiore generale Thomas J. \"Stonewall\" Jackson, e catturando Maryland Heights e il deposito di munizioni unionista di Harpers Ferry (Virginia Occidentale). Alla testa della sua unit\u00e0 marci\u00f2 su Sharpsburg, (Maryland), e durante la Battaglia di Antietam difese la parte occidentale del bosco (West Woods) dall'attacco unionista condotto dalle truppe del maggiore generale John Sedgwick. Il generale Lee, per\u00f2, rimase deluso dal lento arrivo delle sue truppe sul campo di battaglia. Durante la battaglia di Fredericksburg, combattuta l'11 dicembre 1862, la Divisione \"McLaws\" fu protagonista della feroce difesa delle Marye's Heights contro le truppe unioniste del generale Ambrose E. Burnside, soddisfacendo pienamente le aspettative del generale Lee. \nDurante la battaglia di Chancellorsville, combattuta tra il 30 aprile e il 6 giugno 1863, mentre il resto del corpo d'armata di Longstreet era stato staccato per alcune operazioni nei pressi di Suffolk, Virginia, la sua divisione combatt\u00e9 direttamente sotto gli ordini di Lee, che il 3 maggio invi\u00f2 la Divisione \"McLaws\" a fermare il VI Corpo d'armata unionista, agli ordini del generale Sedgwick, che stava marciando verso le retrovie dell'armata confederata. Le sue truppe raggiunsero l'obiettivo, ma Lee rimase deluso dal fatto che McLaws non avesse attaccato le truppe unioniste in modo pi\u00f9 aggressivo, causato pi\u00f9 danni al corpo d'armata di Sedgwick, invece di lasciarlo ritirarsi a nord, attraverso il fiume Rappahannock. Quando Lee riorganizz\u00f2 l'armata confederata, in seguito al ferimento mortale di Jackson a Chancellorsville, Longstreet raccomand\u00f2 il suo subordinato per uno dei due nuovi comandi di corpo, ma entrambi rimasero delusi quando Lee invece scelse Richard S. Ewell e Ambrose Powell Hill. A causa della delusione patita McLaws chiese il trasferimento ad altro incarico, che gli fu negato.\nIl secondo giorno della battaglia di Gettysburg, 2 luglio 1863, comandava la 1\u00aa Divisione durante il massiccio assalto delle truppe di Longstreet sul fianco sinistro delle linee unioniste. Raccolse un grande successo (ma ad un elevato costo di vite umane) nelle zone note come Campo di grano (Wheatfiel) e Frutteto di Pesche (Peach Orchard), ma l'armata confederata, nel suo complesso, non riusc\u00ec a far e ritirare le forze unioniste dalle loro posizioni sulla Cemetery Ridge. La sua divisione non partecip\u00f2 alla carica di Pickett effettuata il giorno dopo, nonostante gli ordini emessi da Longstreet in tal senso. \nIn seguito alla ritirata dalla Pennsylvania accompagn\u00f2 il corpo d'armata di Longstreet nel Tennessee, inviat\u00f2 l\u00ec per aiutare l'Armata Confederata del Tennessee agli ordini del generale Braxton Bragg. Arrivato troppo tardi per portare la sua divisione in combattimento a Chickamauga, dove fu guidata dal generale Joseph B. Kershaw, partecip\u00f2 quindi alla campagna di Chattanooga.\nLa corte marziale.\nNel corso della campagna di Knoxville, svoltasi nel tardo 1863, Longstreet sollev\u00f2 dal comando McLaws per il fallimento dell'attacco a Fort Sanders, motivandolo come \"una sua mancanza di fiducia negli sforzi e nei piani che il Comando Generale ha pensato di adottare.\" In una lettera all'Aiutante di campo e Ispettore Generale confederato Samuel Cooper, spedita il 30 dicembre, Longstreet present\u00f2 contro McLaws tre capi d'accusa per \"negligenza del dovere\", ma non ne richiese formalmente il deferimento alla corte marziale a causa \"dei servizi importanti che poteva compiere per il governo in qualche altra posizione.\" In quella stessa lettera, invece, Longstreet chiedeva la corte marziale per il Brigadiere Generale Jerome B. Robertson, che era stato accusato di \"incompetenza\" dal suo comandante di divisione. Il 30 dicembre anche McLaws scrisse a Cooper, contestando le accuse mossegli da Longstreet e la richiesta di una corte marziale, per salvaguardare il suo nome. Cooper trasmise la lettera di Longstreet al Segretario di Stato alla Guerra James Alexander Seddon e al presidente confederato Jefferson Davis con l'annotazione che Longstreet non era autorizzato a sostituire e riassegnare gli ufficiali sotto il suo comando, senza lo svolgimento di una formale corte marziale. Il presidente Davis dispose la corte marziale per entrambi i generali, anche se tent\u00f2 di alleviare la posizione di McLaws.\nLe corti marziali furono convocate a Morristown, Tennessee, il 12 febbraio 1864, con il maggior generale Simon B. Buckner in qualit\u00e0 di presidente del tribunale. I lavori subirono subito dei ritardi in quanto molti testimoni, incluso Longstreet, non erano disponibili a comparire come previsto, in alcuni casi perch\u00e9 lo stesso Longstreet non concesse loro i relativi fogli di licenza. L'ufficio di Cooper pubblic\u00f2 le decisioni del giudice il 5 maggio, che lo assolvevano dalle prime due accuse di negligenza, ma lo ritenevano colpevole del terzo capo di accusa \"non avendo studiato in dettaglio il suo attacco ne preso accordi essenziali per il suo successo.\" Egli fu condannato a trascorrere 60 giorni senza grado o comando, ma Cooper ribalt\u00f2 il verdetto e la sentenza, citando alcuni fatali difetti nelle procedure seguite dalla corte marziale, e ordinandogli nel contempo di tornare in servizio presso la sua divisione. Tuttavia il 18 maggio fu assegnato dal Dipartimento alla Guerra alla difesa della citt\u00e0 di Savannah, appartenente al 3\u00b0 Dipartimento della Carolina del Sud, Georgia e Florida.\nAmareggiato per ci\u00f2 che gli era accaduto, sostenne sempre che Longstreet lo aveva usato come capro espiatorio per la fallita campagna di Knoxville. Scrivendo le sue memorie molti anni dopo la fine della guerra, Longstreet espresse rammarico per aver sporto denuncia contro McLaws, scrivendo che ci\u00f2 accade \"in un momento di distrazione\". Nel corso del tempo l'animosit\u00e0 tra i due veterani confederati venne a mancare, ma egli non perdon\u00f2 mai completamente Longstreet per la sua azione. Dovendo lasciare il 1\u00ba Corpo d'armata, e dal momento che Lee non lo avrebbe accettato per alcun altro comando in Virginia, raggiunse Savannah, che difese con successo contro le forze unioniste del generale William Tecumseh Sherman durante la Marcia verso il mare compiuta verso la fine del 1864. Alla battaglia di River's Bridge, il 2 febbraio 1865, le forze al suo comando resistettero all'avanzata dell'Armata del Tennessee in Carolina del Sud. Le sue truppe ritardarono di un giorno l'attraversamento del fiume Salkehatchie da parte delle forze unioniste, che avvenne solo quando esse trovarono altri guadi e minacciarono direttamente il suo fianco destro. La sua divisione, parte dell'Armata Confederata del Tennessee, era posta agli ordini del Corpo d'armata del tenente generale William J. Hardee durante la Battaglia di Averasborough. McLaws comand\u00f2 la terza linea difensiva confederata, partecipando successivamente anche alla Battaglia di Bentonville. Durante tale scontro la sua divisione risult\u00f2 poco impegnata a causa dei vaghi ordini ricevuti, ed a seguito di queste battaglie il generale ebbe seri problemi con la disciplina delle sue truppe, emanando numerosi ordini del giorno per prevenire diserzioni e saccheggi. Quando il generale Joseph E. Johnston riorganizz\u00f2 l'armata, McLaws dovette lasciare il suo comando, assumendo quello del Distretto della Georgia dopo lo scontro di Bentonville. Dopo la resa dell'Armata confederata del generale Johnston in Carolina del Nord, avvenuta a Greensboro il 26 aprile 1865, venne immediatamente rilasciato sulla parola.\nLa vita nel dopoguerra.\nDopo la fine della guerra civile lavor\u00f2 nel settore assicurativo, diventando poi esattore delle tasse per l'Internal Revenue Service, e quindi direttore dell'ufficio postale di Savannah tra il 1875-1876, rimanendo sempre molto attivo nelle organizzazioni dei veterani confederati. Nonostante le sue divergenze con Longstreet, inizialmente lo difese dai tentativi effettuati nel dopoguerra da Jubal Anderson Early ed altri di infangare la sua reputazione, ma poco prima della sua morte cambi\u00f2 la sua opinione circa il cosiddetto Movimento della causa persa, incominciando a parlare sugli errori commessi da Longstreet a Gettysburg. Si spense a Savannah il 24 luglio 1897, venendo seppellito presso il Laurel Grove Cemetery. Molto dopo la sua morte usc\u00ec, postumo, il suo libro di memorie \"A Soldier's General: The Civil War Letters of Major General Lafayette McLaws\" (2002)."}
{"id": "4748752", "revid": "599013", "url": "https://it.wikipedia.org/wiki?curid=4748752", "title": "Don Horn", "text": "Carriera professionistica.\nHorn fu scelto nel corso del primo giro (25\u00ba assoluto) del Draft NFL 1967 dai Green Bay Packers. Disput\u00f2 la maggior parte della carriera professionistica come riserva, passando 3.369 yard e 20 touchdown in otto stagioni. Horn fu la riserva di Bart Starr a Green Bay, prima di trasferirsi a giocare con Denver Broncos, Cleveland Browns e San Diego Chargers. Horn disput\u00f2 nove gare come titolare nella stagione 1971 per i Broncos che terminarono con un record di 4-9-1, lanciando 3 touchdown a fronte di 14 intercetti.\nLa miglior gara di Horn fu quando giocava con la maglia di Green Bay il 21 dicembre 1969. Giocando in casa l'ultima gara della stagione regolare contro i St. Louis Cardinals, Horn complet\u00f2 22 passaggi su 31 per 410 yard, con 5 passaggi da touchdown e un solo intercetto subito. Horn disput\u00f2 un totale di 5 gare come titolare per i Packers nel 1969, vincendone quattro e passando per oltre 1.500 yard, 11 touchdown e 11 intercetti.\nL'ultima stagione da professionista la disput\u00f2 nel 1975 per i Portland Thunder della appena nata World Football League, dove pass\u00f2 1742 yard, 11 TD e 12 intercetti."}
{"id": "4748754", "revid": "1543377", "url": "https://it.wikipedia.org/wiki?curid=4748754", "title": "Bayside (album)", "text": "Bayside \u00e8 il secondo album in studio dell'omonimo gruppo, pubblicato il 1\u00ba settembre 2005 dalla Victory Records.\nL'album \u00e8 il primo e ultimo realizzato con il batterista John Holohan, morto due mesi dopo la sua pubblicazione in seguito a un incidente stradale."}
{"id": "4748755", "revid": "1048993", "url": "https://it.wikipedia.org/wiki?curid=4748755", "title": "Roswita Schmidt", "text": "Biografia.\nScoperta dal regista Roberto Rossellini, nel 1943 interpreta il suo unico ruolo di protagonista nel film \"L'uomo dalla croce\" nella parte della miliziana Irina.\nSempre diretta da Rossellini e Marcello Pagliero, recita nel ruolo di Anna nella pellicola \"Desiderio\" (1946), dove \u00e8 coprotagonista femminile accanto a Elli Parvo.\nDopo questo ruolo appare sullo schermo nel film \"Nessuno ha tradito\" (1952) di Roberto Bianchi Montero e ne \"Il momento pi\u00f9 bello\" (1957) di Luciano Emmer accanto a Marcello Mastroianni e Giovanna Ralli.\nDopo questa pellicola abbandona il cinema.\nNel 1986 al \"Cinema Nuovo Teatro\" di Palombara Sabina, interviene insieme ad alcuni membri del cast e della troupe del film \"L'uomo della croce\" di Rossellini, ricordando il lavoro del grande regista a distanza di 44 anni."}
{"id": "4748760", "revid": "118342", "url": "https://it.wikipedia.org/wiki?curid=4748760", "title": "Rykodisc", "text": "La Rykodisc \u00e8 un'etichetta discografica statunitense di propriet\u00e0 del Warner Music Group che opera come sottounit\u00e0 dell'Indipendent Label Group e viene distribuita dalla Alternative Distribution Alliance.\nStoria.\nNota per essere stata la prima etichetta discografica indipendente negli Stati Uniti a pubblicare solo CD fu fondata nel 1983 a Salem nel Massachusetts, da Arthur Mann, Rob Simonds, Doug Lexa e Don Rose. Il nome \"Ryko\" deriva dalla parola giapponese che significa \"suono da un lampo o una luce\" e fu scelto per supportare la strategia commerciale di vendere solo CD. Alla fine degli anni ottanta l'etichetta cominci\u00f2 a pubblicare versioni in cassette e vinili ad alta qualit\u00e0 di album sotto il nome di Ryko Analogue.\nL'etichetta ha pubblicato dal 1988 i propri compact disc confezionati in jewel case colorati di verde non molto dissimili dal vetro riciclato.\nDurante la propria storia pubblic\u00f2 molte riedizioni di album di successo tra di vari artisti tra cui: Elvis Costello, David Bowie, Y\u014dko Ono, Frank Zappa, Nick Drake, Nine Inch Nails, Sugar, Robert Wyatt, e Mission of Burma. Rykodisc possiede tuttora i diritti del catalogo di Frank Zappa ed ha ripubblicato il catalogo della SST Records dei Meat Puppets.\nDurante gli anni l'etichetta ha acquisito Hannibal Records, Tradition Records, Gramavision Records, Emperor Norton Records, Restless Records e recentemente la Cordless Recordings. Ha inoltre fondato una propria compagnia di distribuzione, la Ryko Distribution, ed una casa editrice, la Rykomusic.\nNel 1998, Chris Blackwell dopo aver lasciato la Island Records acquist\u00f2 la Rykodisc per un valore di 35 milioni di dollari, con l'intento di acquisire esperienza nella distribuzione e nel marketing musicale per il suo nuovo progetto imprenditoriale, la Palm Pictures. L'anno seguente la sede di Salem fu chiusa e molti veterani dell'industria discografica furono licenziati.\nIl 23 marzo 2006 la Warner Music Group annunci\u00f2 di avere acquisito la Ryko Corporation per 67,5 milioni di dollari. \nSempre nel 2006, la EverGreen Copyrights compr\u00f2 il catalogo delle edizioni Rykomusic.\nNel 2009, Ryko Distribution fu aggregata alla Alternative Distribution Alliance."}
{"id": "4748762", "revid": "767487", "url": "https://it.wikipedia.org/wiki?curid=4748762", "title": "The Patched Adonis", "text": "The Patched Adonis \u00e8 un cortometraggio muto del 1914. Il nome del regista non viene riportato nei credit.\nProduzione.\nIl film fu prodotto dalla Path\u00e9play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 28 gennaio 1914."}
{"id": "4748763", "revid": "287204", "url": "https://it.wikipedia.org/wiki?curid=4748763", "title": "Ramalina canariensis", "text": "Ramalina canariensis \u00e8 un lichene che si incontra vicino al litorale."}
{"id": "4748765", "revid": "287204", "url": "https://it.wikipedia.org/wiki?curid=4748765", "title": "Domenico Ronzani", "text": "Biografia.\nCome ballerino fu molto attivo nei teatri del Nord Italia, in particolare alla Scala di Milano, dove debutt\u00f2 in \"Esmeralda\" (balletto su musiche di Cesare Pugni con coreografie di Jules Perrot), e al Teatro Regio di Torino. Collabor\u00f2 per lungo tempo con Fanny Elssler.\nDal 1849, quando cur\u00f2 un allestimento della \"Giselle\" di Adam, si dedic\u00f2 anche alla coreografia.\nIn seguito tent\u00f2 la fortuna anche come compositore e impresario teatrale ma non ebbe successo e si trasfer\u00ec in America."}
{"id": "4748767", "revid": "599013", "url": "https://it.wikipedia.org/wiki?curid=4748767", "title": "Joe Launchbury", "text": "Biografia.\nNativo di Exeter, nel Devon, Launchbury comp\u00ec gli studi superiori a Horsham, nel West Sussex, dove inizi\u00f2 anche a giocare a rugby.\nA 15 anni entr\u00f2 nelle giovanili dei londinesi , in cui rimase fino alle soglie della maggiore et\u00e0, allorquando gli fu comunicato che non avrebbe avuto un contratto professionistico in tale club, circostanza che gli fece meditare l'abbandono della disciplina salvo poi entrare, nell'estate del 2009, nel Worthing, club di terza divisione di Angmering.\nDopo solo un anno in tale club fu notato dagli , club di Premiership, che dopo l'ingaggio lo gir\u00f2 in prestito al per poi riaggregarlo alla propria squadra all'inizio del 2011 e farlo esordire in campionato a Welford Road contro Leicester.\nA livello internazionale aveva gi\u00e0 rappresentato l'Inghilterra Under-18 nel 2009, e a ottobre 2012 il commissario tecnico della Nazionale maggiore Stuart Lancaster lo convoc\u00f2 per i \"test match\" di fine anno, facendolo esordire a Twickenham contro in corso di partita; nella stessa serie di \"test\" disput\u00f2 contro il la sua prima partita da titolare e nell'incontro successivo, sempre da titolare, fu tra i protagonisti della vittoria inglese sugli \"All Blacks\" per 38-21, la prima dopo quasi dieci anni di sconfitte.\nImpiegato anche nel Sei Nazioni 2013, Launchbury \u00e8 da allora titolare in Nazionale."}
{"id": "4748769", "revid": "481666", "url": "https://it.wikipedia.org/wiki?curid=4748769", "title": "Path\u00e9play", "text": ""}
{"id": "4748770", "revid": "2091899", "url": "https://it.wikipedia.org/wiki?curid=4748770", "title": "Chiesa dei Santi Nicola e Clemente", "text": "La chiesa di Ges\u00f9 Bambino \u00e8 la chiesa parrocchiale di Lama dei Peligni, in provincia di Chieti. \u00c8 costituita da un'aula ripartita in tre navate e abside rettangolare, un portico laterale e un campanile. La parrocchia, intitolata originariamente ai SS. Nicola e Clemente, ha assunto la nuova denominazione a partire dal 2015, in onore della statuetta di Ges\u00f9 Bambino conservata al suo interno, nell'abside dietro l'altare principale, sin dal 1760.\nStoria.\nLa prima costruzione risale al XVI secolo, come sembra attestare un'iscrizione apposta sul campanile che riferisce come data di edificazione il 1589. La chiesa sorse nella parte fuori dalle mura, sull'attuale piazza Umberto I, in quanto l'antica chiesa di San Clemente Papa a Lama vecchia, nella parte a frana verso il burrone dell'Aventino, era troppo piccola per ospitare le funzioni religiose, ma anche perch\u00e9 era stata danneggiata da vari smottamenti, definitivamente rovinata col terremoto del 1706, e poi abbandonata del tutto col nuovo terremoto del 1933. Le due finestre rettangolari della facciata sono un'aggiunta settecentesca, dettata dalla necessit\u00e0 di maggiore illuminazione, mentre il portico che fiancheggia l'edificio venne eretto solo nel XX secolo. L'aspetto attuale dell'interno \u00e8 frutto di una ricostruzione dopo il sisma della Majella del 1706, che fece franare met\u00e0 del paese di Lama a valle; anche il campanile \u00e8 stato rifatto, e si presume fosse una torre quadrangolare, anzich\u00e9 avere l'aspetto rettangolare, di cui la parte originale \u00e8 la facciata cogli archi, sulla piazza.\nNon avendo fortunosamente subito danneggiamenti gravi sol terremoto della Majella del 1933, e con la distruzione di Lama da parte dei nazisti, la chiesa nel 2015 \u00e8 stata riconsacrata dall'arcivescovo di Chieti, Monsignor Bruno Forte, a \"Ges\u00f9 Bambino\", la cui reliquia \u00e8 venerata nella chiesa.\nLeggenda del Bambino.\nParticolarmente venerata, nella chiesa, \u00e8 la reliquia del Bambino Ges\u00f9, una testina in cera fatta fabbricare a Gerusalemme. La leggenda \u00e8 stata studiata dal lamese Francesco Verlengia: nel 1760 il francescano Pietro Silvestri tornato dalla Palestina, port\u00f2 a Lama una statuetta in cera rappresentante Ges\u00f9 Bambino con le braccia avvolte attorno al corpicino, le labbra chiuse, gli occhi neri aperti. Questo secondo gli atti della diocesi di Chieti, una sfumatura locale della leggenda vuole che fosse stata realizzata solo la testa del Bambino, da avvolgere in fasce, data la povert\u00e0 di denaro del francescano. L'effigie \u00e8 firmata dal Frate Giovanni Lorenzo da Limano, missionario apostolico e parroco del Vecchio Cairo in Egitto, l'immagine \u00e8 conservata in un'urna d'argento rivestita di cristalli, avvolta in un tessuto di seta rossa, che fu realizzata nel 1845 da un locale.\nPrecedentemente la reliquia si trovava in un'urna di legno intarsiato e dorato, del 1778, realizzata da un maestro ebanista di Sulmona; nel 1894 con i contributi degli emigrati in America, fu realizzata una colomba d'argento posta sopra l'urna, nel 1906 l'altare marmoreo fu completato. Nel 1013 \u00e8 stata realizzata una chiave d'argento, a simbolo della comunit\u00e0 lamese che intende rimettersi alla protezione di Ges\u00f9 Bambino.\nLa Sacra Effigie del Bambino, sin dal momento in cui arriv\u00f2 a Lama dalla Palestina, acquist\u00f2 la fama di poteri taumaturgici, di guarigioni miracolose da mali, veniva portata in processione durante il Natale. Sempre sfumature locali della leggenda vogliono che la testina di cera scamp\u00f2 a naufragio durante le tempeste per il viaggio via mare, che appena arrivata in paese, le campane delle chiese iniziassero a suonare da sole, che le beste, i buoi, gli asini, si inginocchiassero davanti al suo passaggio. Testimonianze sono date anche da opere x voto dei paesani lamesi, o da testimonianze raccolte, di guarigioni miracolose improvvise, di salvataggi di bambini caduti nei pozzi e rimasti incolumi, e via dicendo. Alcune di queste opere ex voto furono trafugate dai tedeschi durante la seconda guerra mondiale, e sempre voci riportano che questi colpevoli ebbero una vita misera dopo la guerra, e morirono di atroci mali.\nNel 1826 fu realizzata una piccola edicola laterale l'altare maggiore, ancora esistente oggi, per raccogliere le offerte x voto, nel 1799 un altro miracolo si verific\u00f2: alla notizia dell'arrivo dei francesi di Napoleone, per salvare la reliquia, si realizzarono altre casse per trasportare al sicuro la testa del Bambino, ma queste si rivelarono inadatte, troppo grandi o piccole, bench\u00e9 fossero state prese le misure giuste, sicch\u00e9 la cosa fu interpretata come la ferma volont\u00e0 del Bambino di rimanere in loco, proteggendo la citt\u00e0 dell'attacco francese. Nel 1854 ci fu una grave epidemia di colera, e si organizzarono delle messe in onore del Bambino, sicch\u00e9 nei paesi attorno, come Taranta, Letto, Palena, Civitella, i morti furono molti, a Lama solo qualcuno.Una nuova epidemia, la spagnola, colp\u00ec Lama nel 1915-18, mietendo delle vittime, la testa del Bambino fu portata in processione, ed esposta fuori dalla chiesa, contenendo il numero delle vittime, rispetto agli altri paesi attorno. Nel settembre 1943 i tedeschi irruppero a Lama durante la processione, interrompendola e ordinando il coprifuoco. La testa del Bambino fu nascosta in un casolare per evitare danneggiamenti o che fosse trafugata, sicch\u00e9 si salv\u00f2 dall'effettiva distruzione di Lama per via della tattica della \"terra bruciata\" dei nazisti.\nNel 2010 in occasione del 250simo anniversario si sono celebrati solenni festeggiamenti, e migliorata la rievocazione storica dell'Adventus, in voga gi\u00e0 dal 1993, ossia la rievocazione dell'arrivo a Lama della testa del Bambino.\nDescrizione.\nLa facciata, dai lineamenti essenziali e di gusto rinascimentale, presenta una terminazione rettangolare, un portale con timpano, in asse con un rosone ornato da testine d'angelo, e due paraste angolari in pietra. Il resto del prospetto principale e di quelli laterali sono intonacati. Il portico \u00e8 composto da sei arcate a tutto sesto poggianti su pilastri, tutti quanti realizzati con conci di pietra squadrata. Il campanile, a base quadrata, \u00e8 suddiviso in tre settori da due cornici marcapiano. Ad eccezione del prospetto parallelo al portico, con pietra a vista, esso \u00e8 interamente intonacato.\nAll'interno dell'ambiente, riccamente decorato con stucchi bianchi e dorati, quattro campate sono sorrette da arcate a tutto sesto impostate su colonne e pilastri. La navata centrale \u00e8 caratterizzata da un soffitto piano con decorazioni dorate a motivi ottagonali, mentre quelle laterali possiedono volte a padiglione. Tra il coro e la navata principale vi \u00e8 una cupola con lanterna circolare. All'ingresso dell'edificio un ambone dal profilo ondulato e con parapetto decorato e sostenuto da quattro colonne accoglie un organo a canne del XVII secolo. In fondo alla navata centrale \u00e8 presente invece un pulpito in legno del 1600, che ospita statue di santi dell'artista romano Bartolomeno Balcone.\nNella navata destra compaiono, nell'ordine, una nicchia con S. Sebastiano, un primo altare moderno con un'effigie della Divina Misericordia (allestito recentemente), che ospita il fonte battesimale, quest'ultimo coperto da un cassone in legno tardo-gotico risalente all'Ottocento. Successivamente vi \u00e8 un altare con la Madonna Addolorata e il Cristo morto, poi un altare con S. Antonio da Padova e infine un ultimo con la raffigurazione del Sacro Cuore di Ges\u00f9. Nella navata di sinistra compaiono, nell'ordine, un primo altare con la Madonna del Rosario, poi un altare con un quadro della Madonna delle Grazie. Successivamente un altare con S. Cesidio, seguito da quello in onore di S. Giuseppe. Per finire vi \u00e8 una nicchia con S. Gabriele dell'Addolorata. In fondo alla chiesa, sul portone di ingresso, \u00e8 posto un soppalco sostenuto da quattro colonne, che ospita un organo a canne realizzato nel XVII secolo. In fondo a sinistra della navata centrale \u00e8 situato un pulpito in legno, con rappresentazioni della vita di Ges\u00f9. L'altare maggiore \u00e8 posto in fondo alla navata centrale, posto al centro del presbiterio ed \u00e8 illuminato dalla luce della cupola. Dietro l'altare \u00e8 posta l'urna del Santo Bambino, con al di sotto il tabernacolo."}
{"id": "4748771", "revid": "46291", "url": "https://it.wikipedia.org/wiki?curid=4748771", "title": "Nothofagus pumilio", "text": "Nothofagus pumilio \u00e8 un albero deciduo appartenente alla famiglia Nothofagaceae, nativo del Sudamerica. \u00c8 una pianta che si rigenera facilmente dopo gli incendi e ha un legno di buona qualit\u00e0, facile da lavorare, cos\u00ec che viene utilizzato per costruire mobili.\nNomi.\n\"Nothofagus pumilio\", secondo l'accurata descrizione di Lucas Bridges, che visse nella Terra del Fuoco per quarant'anni, aveva molti nomi comuni: \"faggio nano deciduo\", \"kuturn\" (nome yamana) e \"kicharrn\" (nome selknam).\nDistribuzione.\nProviene dalle Ande, dal Cile, dall'Argentina e dalla Terra del Fuoco. Vive a tutte le altitudine comprese tra il livello del mare ed il limite degli alberi, ma ad alte quote si presenta come un arbusto, e predilige comunque aree umide tra 500 e 2000\u00a0m di quota. \u00c8 comune a Capo Horn, nel Parco nazionale Torres del Paine, nel Parco nazionale Terra del Fuoco, in quello di Nahue Huapi e di Los Alerces, fino all'Isola Navarino.\nSpesso vive in aree con basse temperature, ricche di neve, tollera temperature anche inferiori a -30\u00a0\u00b0C e gelate durante tutte le stagioni. La sua diffusione \u00e8 stata ridotta da un parassita del genere \"Misodendron\".\nBridges scrive che, nella Terra del Fuoco, cresce sia nei terreni secchi sia in quelli paludosi, aggiungendo che resta senza foglie per ben sette mesi l'anno.\nDescrizione.\nSecondo l'Enciclopedia de la Flora Chilena cresce fino ai 30\u00a0m di altezza e raggiunge un diametro massimo di 1,5\u00a0m (cio\u00e8 circa 4,7\u00a0m di circonferenza); Bridges, riguardo alla Terra del Fuoco, scrive che raramente superavano i 15\u00a0m di altezza e i 2,5 di circonferenza (cio\u00e8 0,8\u00a0m di diametro, anche se in seguito afferma che, in media, al massimo sviluppo il loro diametro \u00e8 di 0,3\u00a0m o poco pi\u00f9).\nLe foglie sono ellittiche, dentate, verdi scure, con margine lobato e di circa 2\u20134\u00a0cm di lunghezza. In autunno assumono una colorazione rossastra. Il frutto consiste in una piccola noce, di 7\u00a0cm di lunghezza massimi.\nUsi.\nBridges racconta che i Selknam, per i loro archi, usavano sempre questo tipo di faggio, tagliandone il tronco nel momento di massimo sviluppo; dato che, per\u00f2, usavano solo il legno bianco immediatamente sotto la corteccia, scartando quello rosso centrale, la ricerca di un albero sufficientemente provvisto di questa preziosa materia prima era molto lunga.\nBridges aggiunge che secondo lui gli indigeni del Paraguay e del Brasile, che disponevano di legno migliore e pi\u00f9 elastico, costruivano archi che, per tecnica di lavorazione, erano inferiori a quelli selknam."}
{"id": "4748772", "revid": "62503970", "url": "https://it.wikipedia.org/wiki?curid=4748772", "title": "Lotta corpo a corpo", "text": ""}
{"id": "4748773", "revid": "36426", "url": "https://it.wikipedia.org/wiki?curid=4748773", "title": "Lison DOCG", "text": "Lison \u00e8 la denominazione relativa al disciplinare di alcuni vini a DOCG prodotti in alcuni comuni della citt\u00e0 metropolitana di Venezia e delle province di Treviso, Pordenone.\nEsiste anche la DOCG Lison classico destinata solo a vini prodotti in alcuni comuni della citt\u00e0 metropolitana di Venezia.\nInformazioni sulla zona geografica.\nLa zona di produzione del \"Lison\" (che trae il nome dalla frazione Lison di Portogruaro) si trova nella pianura fra Tagliamento e Livenza ed a pochi chilometri dal mare. Presenta quindi un clima temperato, ma con accentuata escursione termica diurna ed un alternarsi dei venti freschi e asciutti di nord-nord-est (bora) e quelli caldi e umidi di sud-est (scirocco). \nI terreni sono prevalentemente argillosi, con uno strato sottile di caranto (calcare) a una profondit\u00e0 di 30-70 cm. Essi hanno una buona capacit\u00e0 idrica e sono ricchi di elementi minerali (potassio, calcio e magnesio) e sostanza organica.\nStoria.\nLa viticoltura nella zona risale all'epoca romana, ma come per la maggior parte dei casi, essa \u00e8 stata razionalizzata dai monaci benedettini nel X secolo.\nCon l'avvento della Repubblica Serenissima di Venezia, assume rilevanza economica sfruttandone i canali commerciali ed arriva all'apice nel periodo asburgico.\nIntorno al 1850 comincia a prendere piede la coltivazione del vitigno Tocai bianco (denominato \u201cTai\u201d dal 2007) con la produzione di vini qualitativamente superiori.\nLa ricerca della qualit\u00e0 continua nel tempo e viene premiata nel 1971 con la Denominazione d'origine \"Lison DOC\u201d, divenuta nel 1974 \"DOC Lison-Pramaggiore fino ad arrivare nel 2010 alla \u201cDOCG Lison\u201d.\nPrecedentemente all'attuale disciplinare questa DOCG era stata:"}
{"id": "4748776", "revid": "729019", "url": "https://it.wikipedia.org/wiki?curid=4748776", "title": "Fuerzas Armadas de la Rep\u00fablica de Chile", "text": "Le Fuerzas Armadas de la Rep\u00fablica de Chile rappresentano l'insieme delle forze armate del Cile.\nDipendono dal ministro della Difesa, ma in caso di guerra il comandante supremo \u00e8 il presidente della Repubblica.\nComposizione.\nSono divise in 3 Armi:"}
{"id": "4748780", "revid": "36426", "url": "https://it.wikipedia.org/wiki?curid=4748780", "title": "Canino (olivo)", "text": "Il canino \u00e8 una variet\u00e0 di olivo originario del nord estremo del Lazio, nei comuni di Canino, Arlena di Castro, Cellere, Ischia di Castro, Farnese, Tessennano, Tuscania e Montalto di Castro. Diffuso in tutto l'alto viterbese; questa zona del Lazio \u00e8 caratterizzata da suoli tufacei, tendenzialmente acidi, con piovosit\u00e0 invernale, ed estati calde e siccitose.\nCaratteristiche.\nGeneralit\u00e0.\nNota sin dall'antichit\u00e0 a popoli come etruschi e romani, \u00e8 pianta vigorosa e di grandi dimensioni dal portamento assurgente e chioma densa. La sua rusticit\u00e0 le rende ben adattabile a diversi ambienti e terreni: (anche zone costiere e fino a 500 m di altitudine). Tra l'altro resiste bene anche alla fumaggine ed ai venti.\nVariet\u00e0 autosterile, deve essere impollinata da altre variet\u00e0.\nAspetti agronomici, frutti e produzione.\nEssendo autoincompatibile deve avvalersi del supporto di altre variet\u00e0, di solito Leccino, Pendolino e Frantoio; le infiorescenze presentano lunghezza media ed un aborto ovarico basso (20-25%). La produttivit\u00e0 \u00e8 elevata ma alternante; le drupe sono di piccola pezzatura (a volte non raggiungono il grammo), hanno maturazione tardiva e scalare e invaiatura mai completa; sono un po' resistenti al distacco. Danno una resa media (16%) ma che pu\u00f2 raggiungere il 20%.\nDa essi si ricava un olio D.O.P. pregiato, molto profumato, di colore verde intenso e particolarmente ricco di polifenoli.\nCertificazione D.O.P..\nL'olio Canino, ricavato dalla variet\u00e0 canino, ha ricevuto la DOP con Reg. CE n. 1263/96."}
{"id": "4748784", "revid": "547034", "url": "https://it.wikipedia.org/wiki?curid=4748784", "title": "Lecanoromycetes", "text": "Lecanoromycetes \u00e8 una ampia classe di funghi lichenizzati della divisione Ascomycota.\nDescrizione.\nLecanoromycetes comprende la maggior parte (90%) delle specie di licheni (&gt; 13 500) ed \u00e8 quindi una delle classi pi\u00f9 diversificate di tutti i funghi in termini di complessit\u00e0 fenotipica. La maggior parte delle specie ha apoteci come corpi fruttiferi, solo 64 famiglie presentano invece periteci .\n\u00c8 noto che la maggior parte dei membri dei Lecanoromycetes produce un'ampia variet\u00e0 di composti secondari unici, in particolare derivati polichetidici (come depsidi e depsidoni, antrachinoni e xantoni) terpeni e derivati dell'acido pulvinico."}
{"id": "4748785", "revid": "436907", "url": "https://it.wikipedia.org/wiki?curid=4748785", "title": "Tale e quale show - Il torneo", "text": ""}
{"id": "4748786", "revid": "287204", "url": "https://it.wikipedia.org/wiki?curid=4748786", "title": "Ernest Greenhalgh", "text": "Biografia.\nEra sposato con Kate.\nCarriera.\nTerzino, ha giocato per il Notts County prima della nascita della Football League, tra il 1869 e il 1883, totalizzando 147 presenze e divenendone capitano nel 1872. L'arrivo di Greenhalgh al Notts County ha contribuito a migliorare notevolmente i risultati del club, grazie soprattutto alla sua grande influenza e alla sua leadership.\n\u00c8 stato uno degli unici due calciatori inglesi a non esser stato selezionato da una squadra sita nella capitale o in qualche universit\u00e0 per l'incontro internazionale contro la Scozia del 30 novembre 1872. In questo incontro gioca come unico terzino nell'1-1-8 e nell'1-2-7 schierato dagli inglesi. Degli undici titolari a Glasgow, solamente Greenhaigh e Chenery sono richiamati nella sfida di ritorno, giocatasi a Londra il successivo 8 marzo 1873, e conclusosi sul punteggio di 4-2 a favore degli inglesi. Nell'annata 1882-1883 guida il Notts County fino alla semifinale di FA Cup dove vengono esclusi dall'Old Etonians per 2-1.\nDopo il ritiro.\nRitiratosi dall'attivit\u00e0 agonistica rimase all'interno del mondo del calcio fondando a Mansfield la Greenhalgh's FC. In seguito diviene proprietario del terreno di gioco Field Mill, inizialmente sede delle partite casalinghe del Mansfield Mechanics FC e in seguito sede degli incontri casalinghi del Mansfield Town nel 1916."}
{"id": "4748789", "revid": "770813", "url": "https://it.wikipedia.org/wiki?curid=4748789", "title": "Ej\u00e9rcito de Chile", "text": "LEsercito del Cile () \u00e8 la forza terrestre delle forze armate del Cile. Questo esercito, forte di 80.200 soldati (9.200 dei quali sono coscritti) \u00e8 organizzato in sei divisioni, una brigata di operazioni speciali e una brigata aerea.\nNegli ultimi anni, e dopo diverse importanti programmi di riequipaggiamento, l'esercito cileno \u00e8 diventato uno degli eserciti pi\u00f9 tecnologicamente avanzati e professionali nelle Americhe.\nL'esercito cileno \u00e8 in gran parte dotato di equipaggiamenti comprati da Germania, Paesi Bassi, Svizzera, Stati Uniti d'America, Israele, Francia e Spagna.\nStoria.\nIl XIX secolo.\nL'Esercito Nazionale del Cile \u00e8 stato creato il 2 dicembre 1810, per ordine della Prima Giunta del Governo Nazionale. L'esercito fu attivamente coinvolto nella guerra d'indipendenza, che venne combattuta contro le truppe monarchiche in battaglie come Yerbas Buenas, San Carlos, Quechereguas, Rancagua, Chacabuco e Maip\u00fa. Durante questo periodo, personaggi nazionali come Jos\u00e9 Miguel Carrera, Bernardo O'Higgins e il generale argentino Jos\u00e9 de San Mart\u00edn comandarono l'esercito verso la vittoria definitiva sulle forze spagnole, ottenendo infine l'indipendenza per il paese. Il primo comandante in capo dell'esercito fu Jos\u00e9 Miguel Carrera. Dopo aver ottenuto l'indipendenza dalla Spagna, la neonata Repubblica riorganizz\u00f2 la sua struttura militare creando l'Accademia Militare del Cile, fondata dal generale O'Higgins nel 1817.\nLa Guardia Nacional.\nDiego Portales istitu\u00ec una milizia civile, la Guardia Nacional, per porre fine a una delle peggiori fasi del militarismo nella storia del Cile. La milizia venne creata nel 1835. Portales ha sviluppato questo esercito parallelo per compensare la potenza dell'esercito. La legge di coscrizione cilena del 1900 segn\u00f2 l'inizio della fine della Guardia Nacional.\nL'emulazione militare (1885-1914).\nDurante la Guerra del Pacifico, molti ufficiali di alto rango ottennero preziose informazioni sullo stato dell'esercito e si resero conto che l'esercito doveva essere ricostruito. Le perdite, la distruzione materiale ed i difetti organizzativi relativi alla pianificazione strategica e all'addestramento degli ufficiali vennero notati da ufficiali come Emilio Sotomayor e Patricio Lynch, che si avvicinarono al presidente Santa Mar\u00eda sostenendo la necessit\u00e0 di buone scuole e dipartimenti tecnici per le forze armate. Un altro fattore che sostenne l'emulazione, la deliberata imitazione sistematica della tecnologia militare, dell'organizzazione e della dottrina di un paese da parte di un altro, era il pericolo della guerra con l'Argentina. L'emulazione venne sostenuta da un'ampia coalizione di leader civili e militari.\nIl Cile assunse una missione di addestramento militare francese nel 1858, e la legazione cilena a Berlino venne incaricata di trovare una missione di addestramento durante la guerra del Pacifico nel 1881. Ma l'emulazione su larga scala dell'esercito prussiano inizi\u00f2 nel 1886 con la nomina del capitano Emil K\u00f6rner, diplomato alla rinomata Kriegsakademie di Berlino. Inoltre vennero nominati 36 ufficiali prussiani per addestrare gli allievi ufficiali nell'Accademia militare cilena. L'addestramento avvenne in tre fasi; la prima ebbe luogo dal 1885 al 1891 durante la presidenza di Domingo Santa Mar\u00eda, la seconda fu la fase del dopoguerra e la terza fu la riorganizzazione del 1906.\nL'emulazione era incentrata sugli armamenti, sulla coscrizione, sul reclutamento e l'istruzione degli ufficiali, sull'organizzazione dello stato maggiore e sulla dottrina militare (adottata nel 1906). Essa venne estesa anche alla logistica militare e ai servizi medici, alle promozioni, alla pensione, alla regolamentazione dei salari e persino alle uniformi (adottate nel 1904), agli stili di marcia, agli elmetti, alle parate e alla musica militare.\nArmamenti: Prima del 1883, l'esercito era dotato di una variet\u00e0 di fucili, principalmente di origine francese e belga. Dal 1892 al 1902, la corsa agli armamenti cileno-argentina segn\u00f2 il picco dell'acquisto di armi cilene. 100.000 fucili Mauser e nuova artiglieria Krupp vennero acquistati per 3.000.000 DM nel 1893, 2.000.000 DM nel 1895 e 15.000.000 DM nel 1898. Vennero fondate fabbriche di munizioni e impianti di produzione di armi leggere.\nCoscrizione: Come altri eserciti in Sud America, il Cile aveva avuto un piccolo esercito di ufficiali e soldati di servizio a lungo termine. Nel 1900 il Cile divenne il primo paese dell'America Latina a imporre un sistema di servizio militare obbligatorio, in base al quale l'addestramento, inizialmente da cinque a diciotto mesi (Germania: tre anni), avveniva in zone di organizzazione divisionale al fine di creare una solida struttura militare che avrebbe potuto essere facilmente raddoppiata con forze di riserva ben addestrate e pronte al combattimento. Le restrizioni di bilancio impedirono l'impatto totale della legge: il servizio cadde in modo sproporzionato sulle classi inferiori, non pi\u00f9 del 20% del contingente venne incorporato ogni anno e gli ex coscritti non vennero riqualificati periodicamente.\nEducazione ed addestramento degli ufficiali: L'inizio della missione tedesca fu dedicato quasi esclusivamente all'organizzazione e all'attuazione di un'educazione militare standardizzata e tecnicamente orientata con l'essenza del sistema militare tedesco di Moltke dello studio continuo di artiglieria, fanteria, cartografia, storia, topografia, logistica, tattica, ecc., per un corpo ufficiali moderno, professionale e tecnicamente preparato. Nel 1886 venne fondata l\"'Academia de Guerra\" (Accademia della Guerra) \"per elevare il livello di istruzione tecnica e scientifica degli ufficiali dell'esercito, affinch\u00e9 possano, in caso di guerra, utilizzare i vantaggi dei nuovi metodi di combattimento e dei nuovi armamenti\u00bb. I migliori alunni erano candidati per il servizio di stato maggiore. A met\u00e0 degli anni 1890 K\u00f6rner organizz\u00f2 i corsi per una scuola per sottufficiali (\"Escuela de Suboficiales y Clases\").\nDurante la guerra civile cilena del 1891 K\u00f6rner venne rimosso dal servizio da Jos\u00e9 Manuel Balmaceda. Lui e i suoi seguaci salparono verso nord per unirsi alle forze del Congresso ad Iquique. Divenne capo architetto del nuovo esercito e, sebbene Estanislao del Canto fosse formalmente comandante in capo, K\u00f6rner guid\u00f2 le forze ribelli nei principali scontri della guerra civile.\nIl Cile ebbe uno stato maggiore durante la guerra del Pacifico. K\u00f6rner rivolse la sua attenzione a un'istituzione permanente nel 1893-94 che avrebbe dovuto sostituire il vecchio \"Inspector General del Ej\u00e9rcito\", ma con il controllo degli affari militari in tempo di pace e di guerra. Esso aveva quattro sezioni: Istruzione e Disciplina, Scuole Militari, Lavori Scientifici (pianificazione strategica e operativa) ed Amministrazione.\nIl XX secolo.\nLa Milicia Republicana.\nLa \"Guardia Republicana\" o \"Milicia Republicana\" venne creata dopo la caduta della Repubblica Socialista del Cile per prevenire un altro colpo di stato. Il 7 maggio, 20.000 miliziani sfilarono davanti al presidente Arturo Alessandri per le strade di Santiago. Nel complotto di Las Mercedes, 1933, il comandante in capo dell'esercito, Pedro Vignola invoc\u00f2 \"a resistere alla Milicia Republicana con ogni mezzo\" e venne costretto a ritirarsi dal suo incarico. Nel 1936, la milizia venne sciolta.\nL'influenza statunitense.\nDurante i decenni precedenti al golpe, l'esercito cileno venne influenzato dall'ideologia anticomunista degli Stati Uniti nel contesto di vari programmi di cooperazione, tra cui la US Army School of the Americas.\nL'esercito sotto il generale Pinochet.\nL'11 settembre 1973, in un evento spartiacque della guerra fredda e della storia del Cile, il presidente Salvador Allende venne rovesciato in un colpo di stato dalle forze armate. Paul W. Drake e Ivan Jaksic dichiarano in \"The Struggle for Democracy in Chile\":\nL'esercito, con ora il capitano generale Augusto Pinochet, leader del colpo di stato, come comandante in capo sia dell'esercito che delle forze armate, guid\u00f2 lo sforzo di mobilitazione nazionale nel 1978 quando il conflitto del Beagle inizi\u00f2 a colpire il paese. L'esercito era in pieno stato di allerta durante la durata della crisi.\nPatricio Aylwin venne eletto Presidente della Repubblica il 14 dicembre 1989. Sebbene il Cile fosse ufficialmente diventato una democrazia, l'esercito cileno rimase molto potente durante la presidenza di Aylwin e la Costituzione, modificata dal regime di Pinochet, assicur\u00f2 la continua influenza di Pinochet e suoi comandanti.\nIl XXI secolo.\nA seguito delle tensioni con i vicini durante gli anni '70 e all'inizio degli anni '80, soggetti a conflitti, l'esercito cileno perfezion\u00f2 i concetti strategici esistenti e alla fine formul\u00f2 un piano per ristrutturare le sue forze. Sebbene le guerre siano state evitate, le minacce degli anni '70 e '80 incoraggiarono l'esercito ad affrontare in modo pi\u00f9 efficace il suo principale svantaggio difensivo: la mancanza di profondit\u00e0 strategica. Cos\u00ec, all'inizio degli anni '80, esso cerc\u00f2 un modello di organizzazione dell'esercito che avrebbe migliorato al meglio le capacit\u00e0 difensive ristrutturando le forze in unit\u00e0 pi\u00f9 piccole e pi\u00f9 mobili invece delle divisioni tradizionali. Il risultatante Piano Alc\u00e1zar prevede tre zone militari in Cile, con il grosso delle forze concentrate nel nord, e rafforza il centro e il sud. Il piano venne attuato in pi\u00f9 fasi, a partire dal 1994. Anche con la risoluzione di quasi tutte le controversie territoriali rimanenti, l'agenda di ristrutturazione \u00e8 proseguita, rafforzando una mentalit\u00e0 basata sul conflitto nell'esercito.\nOrganizzazione.\nOrdine di battaglia.\nQuartier generale dell'Esercito, a Santiago.\nComando Operazioni Terrestri, con sede a Concepcion.\nComando d'Addestramento e Dottrina (\"Comando de Institutos y Doctrina\")\nComando Supporto della Forza (\"Comando de Apoyo de la Fuerza\")\nComandi Indipendenti\nStato Maggiore dell'Esercito (Estado Mayor General del Ej\u00e9rcito)\nEquipaggiamento.\nMezzi aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nPersonale.\nNel 2013, c'erano 3.900 ufficiali, 17.300 sottufficiali, 3.600 soldati professionisti e 9.200 coscritti. Nelle scuole militari, 2.400 studenti. Dipendenti civili, 8.400.\nManovre e tradizioni.\nL'esercito cileno \u00e8 famoso per le sue manovre elaborate, esibite su larga scala durante il il 21 maggio e durante la (Grande parata militare del Cile) il 19 settembre. Le prime forze armate adottarono molte tradizioni militari prussiane, ed \u00e8 stato durante questo periodo che l'esercito cileno ha avuto molte delle sue vittorie pi\u00f9 famose. Di conseguenza, le manovre presentano molti modelli prussiani e tedeschi del XIX e dell'inizio del XX secolo.\nI soldati partecipanti indossano elmettii stahlhelm e pickelhaube e marciano in stechschritt inalterato. La musica da marcia consiste in marce dell'Europa centrale, insieme a diverse composizioni locali. Ogni \"Parada Militar\" del 19 settembre si conclude con l'esecuzione della Preussischer Pr\u00e4sentiermarsch (suonata per la prima volta nel 2018) e de Los viejos estandartes da parte di una banda a cavallo che suona secondo la tradizione tedesca.\nI pickelhaubes sono stati indossati dalla Scuola Militare e da poco tempo dal 1\u00ba Reggimento di Cavalleria e dal 1\u00ba Reggimento d'Artiglieria, e lo stahlhelm solo dalla Scuola sottufficiali.\nQuesto \u00e8 anche il caso delle parate che si tengono il 18 settembre, festa dell'indipendenza, a livello locale, ogni volta che partecipano unit\u00e0 dell'esercito.\nDato il lungo elenco di battaglie combattute dall'esercito, i seguenti reparti indossano in parata divise storiche di quei tempi, ma non marciano alla maniera tedesca:\nLe bande militari.\nIl Servizio della Banda militare dell'Esercito \u00e8 il dipartimento della banda militare dell'esercito, che opera attraverso il Welfare Command. Le bande ammassate della capitale sono conosciute come la \"Gran Banda de la Guarnici\u00f3n de Santiago\" (Gran Banda della Guarnigione di Santiago), che \u00e8 coinvolta ogni 19 settembre nella Grande Parata Militare del Cile. Dalla sua formazione fino al 1980, \u00e8 stata organizzata fino a 550 musicisti. Attualmente \u00e8 composta da circa 295 musicisti, con annesso un corpo di tamburi. La principale banda militare dell'esercito \u00e8 la banda da concerto dell'esercito cileno. \u00c8 stata fondata nel 1963 ed \u00e8 la banda militare pi\u00f9 antica dell'esercito, ma \u00e8 pi\u00f9 una banda da concerto, parte dei suoi musicisti \u00e8 distaccata presso l'Accademia Militare. Essa riferisce all'attuale capo del servizio delle bande, il maggiore Jorge Fernando Castro Castro. Nel 2000 \u00e8 apparsa a Roma in occasione del Giubileo della Musica Militare. Nel 2004 e nel 2012 ha partecipato al Quebec City International Festival of Military Bands in Canada. Ha anche visitato Germania, Scozia, Uruguay, Francia e Stati Uniti.\nL'esercito cileno ha due bande militari a cavallo:\nAltre bande militari includono la banda della Scuola sottufficiali dell'esercito e quella dell'Accademia militare Bernardo O'Higgins. Le bande militari in Cile hanno un corpo di tamburi e la mezzaluna turca, in modo simile alle bande militari tedesche. Caratteristica distintiva della tradizione tedesca \u00e8 la presenza di un'ulteriore sezione di Trombe dietro il Corpo dei Tamburi, tradizione ereditata dalla Francia e dai trombettieri della Germania imperiale, con il direttore della banda assistito da un maggiore di tromba posto davanti alla sezione delle trombe o se in un corpo ammassato di tamburi dietro i trombettieri."}
{"id": "4748790", "revid": "115923092", "url": "https://it.wikipedia.org/wiki?curid=4748790", "title": "Clotiapina", "text": "Entumin\nClotiapina \u00e8 un antipsicotico atipico di sintesi, strutturalmente simile alla olanzapina, appartenente alla classe chimica delle dibenzotiazepine. In Italia \u00e8 venduto dalla societ\u00e0 farmaceutica Novartis Farma S.p.A. con il nome commerciale di \"Entumin\" nella forma farmacologica di gocce orali, compresse da 40\u00a0mg e soluzione iniettabile per uso intramuscolare od endovenoso, contenente 10\u00a0mg di principio attivo.\nFarmacodinamica.\nClotiapina ha azione di tipo neurolettico e si contraddistingue per le propriet\u00e0 e le caratteristiche fondamentali proprie dei neurolettici maggiori, per molti aspetti simili a quelle delle fenotiazine.&lt;br&gt;\nIl farmaco possiede un intenso effetto sedativo, una marcata azione ansiolitica con riduzione del livello di attivit\u00e0 psicomotoria e regola il ritmo sonno/veglia.\nOltre ad alleviare l'ansia e il senso di tensione, il composto presenta anche una buona azione antipsicotica, aiutando il soggetto a ristabilire un corretto contatto con l'ambiente circostante.\nFarmacocinetica.\nSperimentazioni su animali di laboratorio (topi e ratti) hanno messo in rilievo che il farmaco, somministrato per via endovenosa o orale, viene assorbito velocemente ed ampiamente dal tratto gastrointestinale. L'eliminazione dall'organismo avviene prevalentemente attraverso le feci ed in misura minore con le urine. Nell'arco di 24 ore viene eliminata circa l'80-90% della dose somministrata.\nTossicologia.\nI valori della DL50 per via orale sono: nel topo, 272\u00a0mg/kg; nel ratto, 480\u00a0mg/kg; nella cavia, 154\u00a0mg/kg.\nUsi clinici.\nClotiapina trova indicazione nel trattamento delle psicosi acute: soggetti in stato confusionale e deliranti, con accessi maniacali oppure in stato di eccitazione psicomotoria.&lt;br&gt;\nUtile nel trattamento della schizofrenia acuta e delle riesacerbazioni delle psicosi croniche e delle psicosi paranoidee.\nPu\u00f2 trovare impiego anche nei soggetti affetti da marcato stato d'ansia.\nEffetti collaterali e indesiderati.\nTra gli effetti avversi pi\u00f9 frequenti si segnalano ipotensione ortostatica, cardiopalmo, sincope oltre a secchezza delle fauci, visione alterata, stipsi, questi ultimi disturbi di tipo anticolinergico, tendenzialmente pi\u00f9 frequenti all'inizio del trattamento.\nIn rari casi il trattamento con clotiapina pu\u00f2 comportare un prolungamento del QT e talvolta gravi aritmie ventricolari (torsione di punta, tachicardia ventricolare, fibrillazione ventricolare) fino a giungere all'arresto cardiaco.\n\u00c8 anche possibile che si verifichi morte improvvisa, probabilmente secondaria ad una delle citate aritmie.\nDurante il trattamento con frequenza relativamente rara si possono manifestare effetti a carico del sistema nervoso centrale e tra questi sedazione oppure al contrario agitazione e stato confusionale, sintomi extrapiramidali (segni di parkinsonismo), tremore, rigidit\u00e0 o acatisia.\n\u00c8 possibile si verifichi anche distonia, specialmente nei bambini, con spasmi dei muscoli del collo e del tronco, torcicollo, crisi oculogire, opistotono, trisma, spasmi muscolari ed in particolare carpo-podalici.\nAnche in corso di trattamento con clotiapina, cos\u00ec come con altri farmaci antipsicotici e specialmente antipsicotici atipici, \u00e8 stata segnalata la possibilit\u00e0 che si verifichi un complesso di sintomi, potenzialmente fatale, nota con il nome di sindrome neurolettica maligna (SNM).\nControindicazioni.\nIl composto \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmacologica.\nControindicato anche in caso di soggetti con depressione marcata del sistema nervoso centrale (SNC) oppure in stato comatoso, specialmente se indotto da sostanze o farmaci quali etanolo, barbiturici, oppiacei, benzodiazepine ed altri.\nDosi terapeutiche.\nSi somministra per via orale in dosi pari a 40\u2013120\u00a0mg al giorno oppure per via endovenosa lenta o per via intramuscolare profonda."}
{"id": "4748791", "revid": "124123", "url": "https://it.wikipedia.org/wiki?curid=4748791", "title": "Giuliana Pinelli", "text": "Biografia.\nIl suo esordio sullo schermo avviene nel 1944 nel film \"Fiori d'arancio\" di Hobbes Dino Cecchini in un ruolo minore.\nL'ultimo film in cui appare \u00e8 \"Cani e gatti\" di Leonardo De Mitri del 1952."}
{"id": "4748793", "revid": "119826792", "url": "https://it.wikipedia.org/wiki?curid=4748793", "title": "Butkus Award", "text": "Il Butkus Award \u00e8 assegnato annualmente al miglior linebacker degli Stati Uniti nel football americano delle scuole superiori, universitario e professionistico. Il premio prende il nome dal linebacker membro della College Football Hall of Fame e della Pro Football Hall of Fame Dick Butkus ed \u00e8 presentato dalla Butkus Foundation, un'organizzazione senza scopo di lucro che tra le sue attivit\u00e0 incluse \"I Play Clean\" un programma anti-steroidi. Il premio era inizialmente assegnato dal Downtown Athletic Club di Orlando, che ha rinunciato al suo controllo nel 2008.\nTradizionalmente, il premio era assegnato solamente al miglior linebacker a livello universitario. Il Butkus Award fu allargato nel 2008 ai giocatori delle scuole superiori e dei professionisti per volere della famiglia Butkus, con lo scopo di mettere a termine l'abuso di steroidi da parte dei giovani atleti."}
{"id": "4748796", "revid": "120111314", "url": "https://it.wikipedia.org/wiki?curid=4748796", "title": "Tatonka", "text": "Tatonka (\"Les L\u00e9gendes de Tatonka\") \u00e8 una serie televisiva francese animata, creata e diretta da Oliver Lelardoux. Costituita da 53 episodi di 13 minuti ciascuno, prodotta dalla Cyber Group Studios.\nIn Francia, la serie, \u00e8 stata trasmessa su TiJi, su France 5 dal 2 novembre 2010 e le repliche vennero trasmette su France 4.\nIn Italia la serie \u00e8 stata trasmessa a partire dal 29 settembre 2011 su Rai 2, e le repliche vennero trasmesse a partire dall'aprile 2012 su Boomerang (piattaforma Sky) e su Rai Yoyo. La voce italiana di Tatonka \u00e8 di Luca Ward.\nTrama.\nWanji, Numpa, Yamni e Topa sono quattro splendidi e vivaci cuccioli di lupo che, giorno dopo giorno, esplorano insieme ai loro amici animali la sterminata foresta del parco di Yellowstone. Loro guida e consigliere \u00e8 il saggio bisonte Tatonka, punto di riferimento di tutta la comunit\u00e0 di animali che vivono nel grande parco, sempre pronto ad aiutare i piccoli nell\u2019affrontare pericoli e avventure. Sotto lo sguardo vigile di Tatonka, con il passare delle stagioni i piccoli lupi crescono, imparando a superare paure e difficolt\u00e0 e, soprattutto, imparando a conoscere e rispettare il mondo della natura e le sue leggi. \nCuriosit\u00e0.\nNegli episodi spesso compaiono lepri, salmoni, farfalle e altre creature del bosco. A differenza di altri animali, non parlano.\nDVD.\nLa serie \u00e8 stata raccolta in tra DVD. Ognuno contenente circa 13 episodi."}
{"id": "4748799", "revid": "339392", "url": "https://it.wikipedia.org/wiki?curid=4748799", "title": "Golpe militare del 1973", "text": ""}
{"id": "4748800", "revid": "1573940", "url": "https://it.wikipedia.org/wiki?curid=4748800", "title": "Oxycheilinus", "text": "Oxycheilinus \u00e8 un genere di pesci di acqua salata appartenenti alla famiglia Labridae.\nDistribuzione.\nProvengono dalle barriere coralline dell'oceano Indiano e dell'oceano Pacifico.\nDescrizione.\nPresentano un corpo compresso lateralmente, allungato e non particolarmente alto; la testa ha un profilo appuntito e la mandibola abbastanza prominente. La livrea cambia nel corso della vita del pesce. Le dimensioni variano dagli 11 cm di \"O. nigromarginatus\" ai 40 di \"O. digramma\".\nTassonomia.\nIn questo genere sono riconosciute 10 specie:\nConservazione.\nTutte le specie vengono classificate come \"a rischio minimo\" (LC) dalla lista rossa IUCN, eccetto \"O. nigromarginatus\", segnalato come \"dati insufficienti\" (DD) perch\u00e9 non si sa precisamente quanto \u00e8 esteso il suo areale."}
{"id": "4748803", "revid": "287204", "url": "https://it.wikipedia.org/wiki?curid=4748803", "title": "Ejercito de Chile", "text": ""}
{"id": "4748804", "revid": "767487", "url": "https://it.wikipedia.org/wiki?curid=4748804", "title": "Reginald Courtenay Welch", "text": "Carriera.\n\u00c8 l'unico giocatore ad aver giocato sia nella prima finale di FA Cup sia nella prima partita internazionale riconosciuta ufficialmente. Nella sua prima finale gioc\u00f2 come portiere mentre a Glasgow contro la Scozia gioc\u00f2 come unico centrocampista nell'1-1-8 schierato dagli inglesi. Il 7 marzo del 1874 gioca il suo secondo ed ultimo incontro con la Nazionale inglese, giocando in porta nella sfida persa 2-1 contro la Scozia.\n\u00c8 stato un membro della FA nei periodi tra il 1873 e il 1875 e tra il 1879 e il 1890.\nWelch rappresent\u00f2 l'Harrow School nel cricket."}
{"id": "4748805", "revid": "110157", "url": "https://it.wikipedia.org/wiki?curid=4748805", "title": "The Blow-Up", "text": "The Blow-Up \u00e8 un doppio album registrato dal vivo dai Television nel 1978, pubblicato nel 1982 dalla ROIR inizialmente solo su cassetta e poi su vinile e CD nel 1990.\nSebbene la registrazione non sia proprio cristallina l'album \u00e8 un documento fondamentale per capire l'intensit\u00e0 e la spontaneit\u00e0 delle esibizioni dal vivo del gruppo non sempre presenti nei lavori in studio. La registrazione \u00e8 stata tratta durante l'ultimo tour del gruppo prima dello scioglimento. \nDei brani incisi sei sono tratti da \"Marquee Moon\", due da \"Adventure\", ci sono inoltre le cover di \"(I Can't Get No) Satisfaction\" e \"Knockin' on Heaven's Door\" e quella di \"Fire Engine\" dei 13th Floor Elevators reintitolata \"The Blow-Up\".\nI pezzi forti sono la lunga \"Little Johnny Jewel\" e \"Marquee Moon\" con memorabili improvvisazioni chitarristiche che resero celebre il gruppo."}
{"id": "4748811", "revid": "380453", "url": "https://it.wikipedia.org/wiki?curid=4748811", "title": "Korean Air Jumbos Volleyball Club", "text": "Il Korean Air Jumbos Volleyball Club (in coreano \ub300\ud55c\ud56d\uacf5 \uc810\ubcf4\uc2a4 \ubc30\uad6c\ub2e8) \u00e8 una societ\u00e0 pallavolistica maschile sudcoreana, con sede a Incheon: milita nel campionato sudcoreano di V-League; il club \u00e8 di propriet\u00e0 dell'azienda Korean Air.\nDenominazioni precedenti.\n1969-2004: Korean Air Volleyball Club (\ub300\ud55c\ud56d\uacf5 \ubc30\uad6c\ub2e8)"}
{"id": "4748813", "revid": "1226", "url": "https://it.wikipedia.org/wiki?curid=4748813", "title": "L'uomo che compr\u00f2 la Terra", "text": ""}
{"id": "4748814", "revid": "104458", "url": "https://it.wikipedia.org/wiki?curid=4748814", "title": "\u0160\u00e1rka Strachov\u00e1", "text": ""}
{"id": "4748815", "revid": "287204", "url": "https://it.wikipedia.org/wiki?curid=4748815", "title": "Sarka Strachova", "text": ""}
{"id": "4748816", "revid": "247222", "url": "https://it.wikipedia.org/wiki?curid=4748816", "title": "LD+3", "text": "LD+3, abbreviazione di \"Lou Donaldson With The Three Sounds\", \u00e8 un album musicale di Lou Donaldson pubblicato dalla Blue Note Records nell'ottobre del 1959."}
{"id": "4748818", "revid": "1226", "url": "https://it.wikipedia.org/wiki?curid=4748818", "title": "L'uomo che regal\u00f2 la Terra", "text": ""}
{"id": "4748822", "revid": "1305772", "url": "https://it.wikipedia.org/wiki?curid=4748822", "title": "Vetrofania", "text": "La vetrofan\u00eca \u00e8 un'etichetta adesiva che contiene un'informazione, generalmente di carattere pubblicitario, destinata all'applicazione sulla superficie di una vetrina espositiva di un locale pubblico in modo tale da essere letta dall'esterno, in particolar modo dai passanti lungo il marciapiede e dagli occupanti di veicoli circolanti lungo la strada dove si affaccia il locale. Vetrofanie di piccole dimensioni sono anche utilizzate in altri ambiti, per esempio in campo automobilistico.\nEtimologia.\nIl termine \"vetrofania\" deriva dall'italianizzazione del francese \"vitrauphanie\" o \"vitrophanie\" (quest'ultimo \u00e8 un nome depositato). La parola francese \u00e8 a sua volta probabilmente derivata da \"vitraux\" (\"vetrata\") e dal verbo greco \"\u03d5\u03b1\u03bd\" (\"apparire\").\nUsi.\nNella prima met\u00e0 del XIX secolo, le vetrofanie erano lastre di vetro dipinte, usate in negozi ed abitazioni a scopo decorativo, con lo scopo di lasciar comunque passare parte della luce, impedendo la vista dall'esterno.\nLe vetrofanie possono avere dimensioni molto variabili. La dimensione \u00e8 scelta in base alla grandezza della vetrina e della visibilit\u00e0 che il negoziante intende dare all'informazione. La manualistica di settore consiglia per esempio di non eccedere nella copertura delle superfici vetrate, che dovrebbero in genere rimanere per la maggior parte libere.\nCome per altre forme di pubblicit\u00e0, l'esposizione al pubblico delle vetrofanie \u00e8 regolamentata da appositi atti amministrativi, che possono specificare le modalit\u00e0 di posizionamento, i contenuti permessi o vietati e dimensioni massime delle stesse. In genere l'ente competente per questo tipo di regolamentazione \u00e8 il comune.\nTipologie.\nI tipi di adesivi per vetrine possono essere realizzati in adesivo prespaziato e stampa digitale adesiva."}
{"id": "4748823", "revid": "767487", "url": "https://it.wikipedia.org/wiki?curid=4748823", "title": "William Maynard", "text": "Biografia.\nSuo figlio Alfred rappresenta la Nazionale inglese di rugby e in seguito viene ucciso durante la prima guerra mondiale.\nCarriera.\nA Glasgow, durante Scozia-Inghilterra del 30 novembre 1872 Maynard part\u00ec inizialmente come attaccante ma durante la sfida sostitu\u00ec il portiere Robert Barker in porta, riuscendo a mantenere la rete inviolata. A 19 anni e 157 giorni Maynard \u00e8 stato il pi\u00f9 giovane calciatore della Nazionale inglese. Alla sua seconda presenza internazionale gioca come ala sinistra in un 3-0 subito a Glasgow nel 1876, contro la Scozia."}
{"id": "4748824", "revid": "1226", "url": "https://it.wikipedia.org/wiki?curid=4748824", "title": "Oscar fantascienza", "text": ""}
{"id": "4748826", "revid": "767487", "url": "https://it.wikipedia.org/wiki?curid=4748826", "title": "John Brockbank", "text": "Carriera.\nDopo aver giocato qualche incontro di rappresentanza per Londra, ottiene dei \"Blue\" (riconoscimento dato agli atleti dell'Universit\u00e0) per giocare con l'Universit\u00e0 di Cambridge contro quella di Oxford nel 1874 e nel 1875.\nNel maggio del 1874 gioca in un club di cricket, il Marylebone, sfidando la sua Universit\u00e0.\nFu un attore di professione."}
{"id": "4748836", "revid": "1305772", "url": "https://it.wikipedia.org/wiki?curid=4748836", "title": "Campagne daciche", "text": ""}
{"id": "4748837", "revid": "247222", "url": "https://it.wikipedia.org/wiki?curid=4748837", "title": "The Time Is Right", "text": "The Time Is Right \u00e8 un album di Lou Donaldson, pubblicato dalla Blue Note Records nel 1959. Il disco fu registrato il 31 ottobre del 1959 (tranne il brano \"Idaho\", registrato il 28 novembre 1959) al Rudy Van Gelder Studio di Englewood Cliffs nel New Jersey (Stati Uniti)."}
{"id": "4748840", "revid": "118530", "url": "https://it.wikipedia.org/wiki?curid=4748840", "title": "Impulso d'acquisto", "text": ""}
{"id": "4748842", "revid": "729019", "url": "https://it.wikipedia.org/wiki?curid=4748842", "title": "Insurrezione della Marina cilena", "text": "L'insurrezione della Marina cilena fu una rivolta con protagonisti i marinai delle Squadre navali di Coquimbo e Talcahuano dell'Armada de Chile tra il 31 agosto e il 7 settembre 1931.\nStoria.\nIl movimento nacque come un forte segno di protesta contro i tagli salariali, che erano state decretate dal governo del vicepresidente Manuel Trucco, tra crisi economica e politica che stava attraversando il Cile per la Grande depressione. Furono accusati come responsabili, in alternativa, comunisti e socialisti da un lato e sostenitori del deposto leader nazionalista Carlos Ib\u00e1\u00f1ez del Campo dall'altro.\nLa nave ammiraglia della flotta ammutinata era la corazzata \"Almirante Latorre\"; la flotta era composta da 14 navi tra cui l'incrociatore corazzato \"O'Higgins\" per un totale di 53\u00a0005 tonnellate e circa 2\u00a0750 membri di equipaggio. La rivolta si propag\u00f2 alla \"Squadra del Sud\" di stanza a Talcahuano, composta da nove navi tra cui l'incrociatore protetto \"Blanco Encalada\" e sei sottomarini, per un totale di 36\u00a0040 tonnellate con circa 1\u00a0700 marinai.\nDopo il sequestro di navi e basi, gli equipaggi presentarono una petizione alle autorit\u00e0, e il governo avvi\u00f2 un negoziato per diversi giorni. Fu lo stesso presidente Juan Esteban Montero, a supervisionare la gestione governativa della crisi.\nNel corso dei negoziati i ribelli aggiunsero richieste sempre pi\u00f9 generali, relative alla crisi del Paese. Gi\u00e0 il 4 settembre, dopo l'ultimatum del governo alla vigilia di attacco, i ribelli avevano apertamente espresso la speranza che il movimento acquisisse caratteristiche di rivoluzione sociale.\nA partire dal 5 settembre marinai cominciarono a essere attaccati da forze governative dell'Ej\u00e9rcito de Chile, cui risposero con una breve resistenza armata. Dopo aver subito attacchi a Coquimbo e Talcahuano e anche un bombardamento della Fuerza A\u00e9rea de Chile il 6 settembre, gli equipaggi capitolarono.\nLa corte marziale inflisse sei condanne a morte, 120 in carcere ed espulsi dalla Marina pi\u00f9 di 800 persone tra marinai e lavoratori dei cantieri."}
{"id": "4748853", "revid": "767487", "url": "https://it.wikipedia.org/wiki?curid=4748853", "title": "A Scandinavian Scandal", "text": "A Scandinavian Scandal \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto dalla Path\u00e9play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 19 dicembre 1913."}
{"id": "4748854", "revid": "436907", "url": "https://it.wikipedia.org/wiki?curid=4748854", "title": "Tomorrow Never Knows (album)", "text": "Tomorrow Never Knows \u00e8 una raccolta dei Beatles uscita il 24 luglio 2012. Contiene canzoni registrate fra il 1964 e il 1970.\nDescrizione.\nRevolution.\nVenne pubblicata come lato B di \"Hey Jude\" nel 1968. Rappresenta una presa di posizione politica da parte di Lennon. Della canzone esistono anche altre due versioni: una, pi\u00f9 \"soft\", intitolata \"Revolution 1\", e l'altra che prende spunto dalla coda della versione originale, \"Revolution 9\". L'originale, mai pubblicata ufficialmente, aveva la coda (di tre minuti) carica di effetti speciali.\nPaperback Writer.\n\u00c8 stata pubblicata come singolo nel 1966. Nella canzone spicca l'articolato canto e controcanto ed il basso elettrico solista di Paul McCartney, tenuto alto in fase di mixaggio. Il testo riguarda una lettera scritta da uno scrittore di libri tascabili alla casa editrice, esortandoli a leggere il libro, e ad assumerlo.\nAnd Your Bird Can Sing.\nAppare nell'album \"Revolver\" del 1966. La canzone \u00e8 stata scritta da John Lennon, ispirandosi a un regalo fatto dalla sua prima moglie, Cynthia Powell: un uccellino finto che cantava.\nHelter Skelter.\nCompare nel doppio album \"The Beatles\", pi\u00f9 conosciuto come \"White Album\", del 1968. \u00c8 stata scritta da Paul McCartney, il quale aveva letto che \"I Can See for Miles\" fosse la canzone pi\u00f9 \"hard rock\" di tutti i tempi. Volendo superarla, scrisse il testo, che venne eseguito con chitarre distorte, urla e con il contributo di Lennon e di Mal Evans, il loro \"roadie\", rispettivamente al sassofono tenore e alla tromba.\nSavoy Truffle.\nCompare anch'essa nel \"White Album\", ed \u00e8 scritta da George Harrison. Egli aveva tratto ispirazione dalla passione per i dolci del suo amico Eric Clapton, che stava subendo numerosi problemi da essi.\nI'm Down.\n\u00c8 stata scritta da Paul McCartney, che aveva deciso di eseguire una canzone sullo stile di Little Richard. Infatti, ricorda molto \"Long Tall Sally\": due strofe, una prima parte strumentale, l'ultima strofa, una seconda parte strumentale e la coda. Il testo \u00e8 molto simile a \"Help!\", che sta al lato A del 45 giri: qualcuno che chiede aiuto.\nI've Got a Feeling.\nCompare nell'album \"Let It Be\" del 1970. Era stata registrata l'anno prima nel corso delle sedute per l'album \"Get Back\", mai realizzato. La versione qui presente \u00e8 per\u00f2 prelevata dall'album \"Let It Be... Naked\", quindi senza introduzione parlata iniziale. \u00c8 stata l'ultima canzone formata da due frammenti di Lennon e di McCartney uniti fra loro; mentre le strofe ed il ritornello sono del bassista, il \"bridge\" era stato scritto da John l'anno precedente. Altri casi simili erano stati \"We Can Work It Out\" e \"A Day in the Life\". I due frammenti non sono collegati dal punto di vista del significato: McCartney dice in uno di avere un presentimento, mentre Lennon nell'altro si rassegna ai momenti bui della vita.\nBack in the U.S.S.R.\n\u00c8 presente nel \"White Album\". \u00c8 stata scritta da Paul McCartney, ed \u00e8 stata registrata in assenza di Ringo Starr, che aveva momentaneamente abbandonato il gruppo dopo numerosi litigi. La batteria \u00e8 suonata da McCartney, e gli altri due eseguono piccoli interventi batteristici. Il testo riguarda una spia sovietica, in missione negli USA, che ritorna in patria, e nota i cambiamenti che vi sono stati.\nYou Can't Do That.\n\u00c8 il lato B di \"Can't Buy Me Love\", e in seguito \u00e8 apparsa nell'album \"A Hard Day's Night\". La voce principale \u00e8 di John Lennon, sorretta dai controcanti di McCartney e di Harrison. Il primo suona nel brano anche il campanaccio. Molti hanno interpretato il testo come Lennon che cerca di bloccare McCartney come compositore: infatti, era furente per la posizione di \"Can't Buy Me Love\" come lato A; Lennon voleva essere l'unico capo della band, e l'unico a poter scrivere un singolo da solo (ci\u00f2 era accaduto con \"Please Please Me)\". Il testo esplicito parla di un uomo che vieta alla fidanzata di parlare con un altro.\nIt's All Too Much.\n\u00c8 stata composta da Harrison. Inizialmente pensata per \"Sgt. Pepper's Lonely Hearts Club Band\", venne scartata e pubblicata quasi due anni dopo a \"Yellow Submarine\". \u00c8 un brano psichedelico, che mischia la musica occidentale con la musica indiana.\nShe Said She Said.\n\u00c8 stata inclusa in \"Revolver\". \u00c8 stato l'ultimo pezzo a essere registrato per l'album: ascoltando l'album di prova, i presenti si accorsero che era troppo breve, e Lennon improvvis\u00f2 il pezzo in nove ore. Trae spunto da un party acido con Peter Fonda, nel corso del quale quest'ultimo spiegava cosa volesse dire essere morti, ricordandosi di quando era entrato in coma da ragazzo. Nel testo \u00e8 stato cambiato il genere del personaggio: da \"lui dice\" \u00e8 diventato \"lei dice\". Ugualmente il primo abbozzo era intitolato \"lui dice\". Nel brano non suona McCartney, uscito dalla sala d'incisione dopo un litigio, e la parte di basso \u00e8 stata suonata da Harrison.\nHey Bulldog.\nCompare nell'album \"Yellow Submarine\", ed \u00e8 stata quasi improvvisata dopo la realizzazione del videoclip di \"Lady Madonna\". Il testo non presenta alcun senso. Il nome originale era \"Hey Bullfrog\", ma Paul nella coda aveva iniziato ad abbaiare (cosa che avviene anche ad \"I Feel Fine\" e ad \"I Wanna Be Your Man\", e Lennon reintitol\u00f2 il brano.\nTomorrow Never Knows.\nLa \"title track\" \u00e8 stata presa sempre da \"Revolver\". \u00c8 un pezzo psichedelico che presenta molti effetti sonori e che trae spunto dal libro \"The Psychedelic Experience: A Manual Based on the Tibetian Book of the Dead\", trovato da John Lennon sugli scaffali della libreria Indica.\nThe End.\nCompare alla fine del \"long medley\" di \"Abbey Road\". Tutti i Beatles eseguono un assolo del proprio strumento; per pochi attimi compare anche un pianoforte, suonato da McCartney, e un'orchestra di ventinove elementi. La versione qui presente \u00e8 stata estratta dall\"'Anthology 3\". La canzone \u00e8 una sorta di \"saluto\" per i fan da parte dei Beatles: infatti, fu l'ultima volta che suonarono tutti e quattro insieme, e ne erano consapevoli.\nTracce.\nTutte le canzoni sono di Lennon-McCartney, eccetto \"Savoy Truffle\" e \"It's All Too Much\", che sono di George Harrison.\nFormazione.\nAltri musicisti.\nOrchestra di \"The End\".\nNon si conosce l'identit\u00e0 di nessun orchestrale. L'orchestra era formata da:"}
{"id": "4748855", "revid": "62505571", "url": "https://it.wikipedia.org/wiki?curid=4748855", "title": "Ninfale d'Ameto", "text": ""}
{"id": "4748858", "revid": "107068878", "url": "https://it.wikipedia.org/wiki?curid=4748858", "title": "Mercury Monarch", "text": "La Monarch \u00e8 un'autovettura compact prodotta dalla Mercury dal 1975 al 1980.\nLa Monarch \u00e8 stata lanciata sui mercati insieme alla Ford Granada prodotta negli Stati Uniti. I due modelli erano praticamente identici, dato che furono commercializzati tramite la tecnica del badge engineering. Le uniche differenze risiedevano nella calandra, nei fanali posteriori, negli interni e negli abbellimenti esterni. Durante gli anni in cui la Monarch venne prodotta, ne furono assemblati 575.567 esemplari. Nel 1981 la Granada fu sostituita dalla quarta serie della Ford LTD, mentre la Monarch fu rimpiazzata dalla quinta generazione della Cougar.\nL'uso originale del nome \"Monarch\".\nIn origine il nome \"Monarch\" venne associato ad un marchio automobilistico usato dalla Ford in Canada dal 1946 al 1957 e dal 1959 al 1961. \u00c8 stato introdotto per fornire ai concessionari Ford un prodotto da vendere nella fascia di mercato media. Infatti, era tipico che i piccoli centri abitati in Canada avessero un solo concessionario del gruppo. La clientela, da questo concessionario, si aspettava infatti che avesse un'offerta completa di modelli che toccasse un'ampia fascia di mercato.\nI modelli di queste Monarch canadesi avevano in dotazione molti componenti delle Mercury statunitensi. Erano invece unici la calandra, le luci posteriori ed altre parti minori. Tra i modelli i Monarch, i principali furono la Richelieu, la Lucerne e la Sceptre.\nQueste Monarch furono tolte dal mercato nel 1958 quando fu introdotto il marchio Edsel. Il fallimento di quest'ultima port\u00f2 per\u00f2 la Ford a reintrodurre il marchio Monarch nel 1959. Con la crisi del mercato delle auto medie che occorse all'inizio degli anni sessanta, ed a causa dell'introduzione della Ford Galaxie, che infatti si collocava nella stessa fascia di prezzo, le Monarch furono tolte dal mercato dopo il 1961. Il nome Monarch riapparve poi nel 1975 applicato ad un modello Mercury completamente differente.\nCaratteristiche del modello introdotto nel 1975.\nSebbene la Monarch fosse stata lanciata sui mercati nel 1975 per sostituire la Comet, delle circostanze esterne portarono il gruppo Ford a mantenere in commercio entrambi i modelli per qualche anno. La Monarch conservava la stessa piattaforma della Comet. Per competere con i modelli concorrenti europei e giapponesi, la Monarch fu fornita di un corpo vettura completamente nuovo. Questa carrozzeria era notevolmente influenzata da modelli Mercedes-Benz e da altre vetture. In particolare, lo stile del frontale e della coda richiamava altri modelli Ford e Mercury. La Monarch fu disponibile in due versioni, berlina due e quattro porte.\nIl motore montato di serie era un sei cilindri in linea da 3,3 L di cilindrata, mentre tra le opzioni erano offerti un sei cilindri in linea da 4,1 L e dei V8 da 4,9 L e 5,8 L. Il propulsore era montato anteriormente, mentre la trazione era posteriore.\nLa Monarch \u00e8 stata assemblata a Wayne ed a Mahwah.\nLa Grand Monarch Ghia.\nLa Mercury Grand Monarch Ghia \u00e8 stata una versione d'alto livello della Monarch. \u00c8 stata commercializzata dal 1975 al 1976. La Grand Monarch Ghia possedeva un impianto frenante sulle quattro ruote che era costituito da un sofisticato circuito idraulico. L'equipaggiamento offerto di serie comprendeva anche gli interni ed il volante rivestiti in pelle, il tettuccio in vinile, un orologio a cristalli liquidi, il servosterzo, lo specchietto di cortesia lato passeggero illuminato, i cerchioni in alluminio, degli pneumatici con banda laterale bianca, dei sedili singoli reclinabili, dei tappetini di migliore fattura ed un'insonorizzazione migliore.\nSecondo quanto riportato dalla rivista \"Car and Driver\" del maggio 1976, tre dei cinque massimi dirigenti del gruppo Ford, incluso Henry Ford II, possedevano, come auto personale, una Mercury Grand Monarch Ghia."}
{"id": "4748861", "revid": "1226", "url": "https://it.wikipedia.org/wiki?curid=4748861", "title": "La Gemma di Kaiburr", "text": ""}
{"id": "4748864", "revid": "767487", "url": "https://it.wikipedia.org/wiki?curid=4748864", "title": "Broken Lives", "text": "Broken Lives \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Path\u00e9play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 12 febbraio 1914."}
{"id": "4748865", "revid": "729019", "url": "https://it.wikipedia.org/wiki?curid=4748865", "title": "Kris Letang", "text": " Dalla stagione 2006-2007 gioca nel ruolo di difensore per i Pittsburgh Penguins, squadra della NHL."}
{"id": "4748876", "revid": "1482985", "url": "https://it.wikipedia.org/wiki?curid=4748876", "title": "Luigi Nicoletti", "text": "\u00c8 ricordato come una tra le figure pi\u00f9 rappresentative del movimento cattolico dell'Italia meridionale.\nBiografia.\nLuigi Nicoletti nacque il 6 dicembre 1883 a San Giovanni in Fiore, in provincia di Cosenza, dall'avvocato Antonio e da Teresa Zumbini, sorella dello scrittore Bonaventura Zumbini e cugina del giurista Bernardino Alimena.\nLa famiglia, profondamente cattolica, era condotta dalla madre, vedova con ben quattordici figli, a cui provvedeva grazie alle rendite provenienti da alcuni fondi rurali della Sila.\nAvviato al ginnasio e poi al liceo della Badia benedettina di Cava dei Tirreni, concluse gli studi brillantemente e fu premiato con medaglia d'oro.\nProsegu\u00ec gli studi a Roma, presso la Pontificia Universit\u00e0 Gregoriana, dove nel 1905 consegu\u00ec il dottorato in teologia, con don Carlo De Cardona.\nVenne ordinato sacerdote a ventitr\u00e9 anni, nel 1906 e una volta ritornato in Calabria, l'arcivescovo di Cosenza Camillo Sorgente lo incarica quale docente di lettere e filosofia presso il Seminario Bruzio, in un momento di grande fermento politico, sociale e religioso che caratterizzava la regione agli inizi del Novecento.\nImpegno civile e politico.\nDurante i primi anni di permanenza a Cosenza, gli anni del Non expedit, su don Luigi convergono i consensi e la stima dei cattolici vicini alla Lega del Lavoro, che trovavano voce ne \u201cL'Unione\u201d, foglio fondato da don Carlo De Cardona.\nNel 1910 don Luigi Nicoletti fu eletto Consigliere provinciale per il Mandamento di San Giovanni in Fiore. La sua elezione, come avvenuto per quella don Luigi Sturzo nel 1905, fu vista come un momento di superamento del passato e l'espressione della volont\u00e0 dei cattolici di attiva partecipazione alla vita civile del Paese.\nSempre in quel periodo, sul periodico \u201cL'Unione-Lavoro\u201d, Nicoletti intervenne con sagaci articoli contro le dilaganti tendenze anticlericali e massoniche.\nL'opposizione al fascismo.\nDopo aver partecipato alla prima guerra mondiale sul fronte del Trentino, sull'Isonzo e a Gorizia, alla nascita del Partito Popolare Italiano nel 1919, Nicoletti ne diventa segretario per la provincia di Cosenza.\nAttivo antifascista, si pose alla guida dei Popolari cosentini nel contrasto al fascismo e durante il regime fu incaricato per la diocesi come Assistente di Azione Cattolica, della FUCI e dei Laureati Cattolici.\nNel 1921, dalle pagine del settimanale diocesano \"Parola di Vita\" che dirigeva, inizia una dura opposizione al partito fascista e nell'ottobre del 1924, dopo l'assassinio del deputato socialista Giacomo Matteotti, assieme ad altri consiglieri provinciali dei partiti di opposizione di Cosenza firm\u00f2 un forte ordine del giorno di protesta, dichiarando la loro irriducibile opposizione verso il governo e il regime fascista.\nDal 1935 inizi\u00f2 a scrivere una serie di articoli contro l'invadenza della propaganda nazista contraria alla Chiesa.\nFortemente ironici e durissimi i suoi interventi prima dell'avvento delle leggi razziali, sul settimanale cattolico da lui diretto, tra i pochi esempi di condanna esplicita dell'antisemitismo nel panorama giornalistico calabrese.\nL'imponente produzione di questi scritti non pass\u00f2 inosservata ai gerarchi del regime e don Nicoletti fu vittima di una feroce campagna stampa sul giornale \"Calabria fascista\", fino ad essere allontanato dalla Calabria, con un trasferimento d'ufficio del reverendo professore dal Liceo \u201cTelesio\u201d di Cosenza a quello di Galatina, in Puglia.\nAlla caduta del fascismo e con la nascita della Democrazia Cristiana, nel 1943 don Luigi Nicoletti fu fondatore del Comitato Esecutivo Provinciale del partito a Cosenza e venne eletto segretario provinciale; in quegli anni fond\u00f2 e diresse il settimanale \"Democrazia Cristiana\". Sempre nel 1943 prese parte al Comitato Provinciale di Liberazione, insieme a Pietro Mancini e Fausto Gullo.\nDopoguerra.\nTra la seconda met\u00e0 degli anni quaranta e fino alla sua morte, don Luigi Nicoletti fu la figura preminente tra i cattolici impegnati in politica in Calabria, caratterizzandosi per i propri puntuali interventi, per la sua apprezzata oratoria e per il suo pensiero volto alla costruzione di quello che definiva lo \"stato cristiano\".\nDon Luigi Nicoletti mor\u00ec povero a Cosenza presso l'ospedale dell'Annunziata il 3 settembre 1958."}
{"id": "4748881", "revid": "33689", "url": "https://it.wikipedia.org/wiki?curid=4748881", "title": "Lista dei presidenti della Stock Exchange di New York", "text": ""}
{"id": "4748883", "revid": "716642", "url": "https://it.wikipedia.org/wiki?curid=4748883", "title": "John Charles Clegg", "text": "\u00c8 stato sia il presidente sia il presidente del consiglio di amministrazione della Football Association. \u00c8 stato particolarmente coinvolto nel calcio di Sheffield, ricoprendo i ruoli di presidente e di presidente del consiglio di amministrazione sia dello United sia del Wednesday. \u00c8 stato anche uno dei fondatori dello Sheffield United. Ha giocato un ruolo cruciale nella fusione di due associazioni calcistiche rivali nello Sheffield and Hallamshire Football Association, club di cui diviene presidente. Durante il suo periodo alla FA diviene noto come il \"Napoleone del calcio\".\nBiografia.\nNasce a Sheffield dove vive per tutta la vita. Aveva cinque fratelli, tra i quali William con e contro cui ha giocato durante la sua carriera da calciatore. Suo padre, anch'egli di nome William, era un avvocato tirocinante: dopo aver inizialmente abbandonato la professione, in seguito alla grande alluvione di Sheffield del 1864, prepara dei reclami nei confronti delle societ\u00e0 responsabili. In seguito diviene un avvocato ottenendo anche uno studio che nomina come \"Clegg &amp; Sons\" e successivamente si candida a sindaco di Sheffield per tre volte, ottenendo due mandati e rappresentando il Partito Liberale. Charles Clegg va a lavorare nello studio del padre e dopo aver lasciato la scuola diviene un procuratore legale nel 1872. Nello stesso anno sposa Mary Sykes, dalla quale ha tre figli.\n\u00c8 stato un severo astemio e non fumatore. Era avverso ai giocatori che bevevano la sera prima di giocare le partite ed era contro il gioco d'azzardo. Temeva che il professionismo avrebbe potuto influire sulla corruzione del calcio e ha combattuto per diversi anni una lunga battaglia contro il professionismo durante tutta la sua carriera, perdendola. Nel corso di una riunione disciplinare in cui un giovane calciatore era stato sanzionato per i suoi modi pochi gentili verso un arbitro, Clegg gli chiese che cosa il calciatore avesse detto all'arbitro e il giovane rispose: \"Bene, ho detto: \"vorrei dei c**** di arbitri migliori\"\". Clegg replic\u00f2: \"Vedo\" e aggiunse: \"Ti dir\u00f2 quello che far\u00f2. Ti do una settimana per dimostrare che puoi fare proprio questo. Ma se non \u00e8 possibile, temo che mi dovrai pagare \u00a31 di multa\".\nCaratteristiche tecniche.\nNel libro Football Annual del 1875 di Charles Alcock \u00e8 descritto come \"molto veloce con la palla, sa passarla con grande giudizio e, nei pressi dell'area avversaria, ha un tiro infallibile\".\nCarriera.\nCalciatore.\nDurante la sua carriera calcistica ha giocato per lo Sheffield FC, il Perseverance and il Broomhill ma in seguito diviene principalmente noto per la sua militanza nel Wednesday. Clegg e suo fratello William rappresentano la Sheffield Association nella prima partita tra associazioni giocando contro la FA a Bramall Lane il 2 dicembre 1871: l'incontro si chiude sul 3-1 per Sheffield e Clegg diviene uno dei giocatori schierati regolarmente nelle sfide tra associazioni. Nel 1872 arriva l'unica presenza con la Nazionale inglese nella sfida contro la Scozia (0-0). Il 15 ottobre 1878 sperimenta la prima partita giocata sotto illuminazione artificiale giocando in un incontro tra i \"Reds\", capitanati da se stesso, e i \"Blues\", capitanati dal fratello: al Bramall Lane, davanti a circa 20.000 persone, i \"Reds\" vinsero il match per 2-0.\nArbitro.\nTerminata la carriera da calciatore, i fratelli Clegg iniziarono ad arbitrare. Tra le altre partite, Charles Clegg arbitra le finali di FA Cup del 1882 e del 1892, l'incontro internazionale Scozia-Galles del 10 marzo 1888 e l'incontro internazionale tra Inghilterra e Scozia del 1 aprile 1893.\nNella politica calcistica.\nDiviene una figura importante nella politica calcistica locale: nel 1880 diviene il presidente del Wednesday e nel 1885 diviene il presidente del consiglio di amministrazione della Sheffield Football Association, ottenendo un posto nel consiglio della FA. Nel 1889 assume il ruolo di presidente dello Sheffield United Cricket Club, proponendo di fondare un club calcistico che possa giocare al Bramall Lane: il 22 marzo dello stesso anno nasce lo Sheffield United Football Club e Clegg ne diviene presidente.\nNel 1890 diviene il presidente del consiglio di amministrazione della FA. Nel 1885 il calcio inglese era entrato nel professionismo, qualcosa al quale Clegg si sarebbe opposto durante tutta la sua vita. Durante la sua carica la FA entra nella FIFA, uscendo nel 1919. Dopo esser rientrata nei primi anni 1920, nel 1927 usc\u00ec nuovamente dalla FIFA a causa della questione dei pagamenti ai calciatori professionisti. Nel 1923 diviene presidente della FA. Fu nominato \"cavaliere\" da Re Giorgio V.\nClegg perisce il 26 giugno del 1937, pochi mesi dopo aver visto il Wednesday retrocede in seconda divisione. Il suo funerale si \u00e8 tenuto presso la cattedrale di Sheffield e fu sepolto a Sheffield."}
{"id": "4748884", "revid": "922800", "url": "https://it.wikipedia.org/wiki?curid=4748884", "title": "Charles Clegg", "text": ""}
{"id": "4748886", "revid": "481666", "url": "https://it.wikipedia.org/wiki?curid=4748886", "title": "A Yellow Streak", "text": ""}
{"id": "4748895", "revid": "278830", "url": "https://it.wikipedia.org/wiki?curid=4748895", "title": "Miss Italia 1977", "text": "Miss Italia 1977 si svolse per la prima volta a Palmi, poi a Melito di Porto Salvo ed infine a Sant'Eufemia d'Aspromonte con l'elezione di Miss Italia 1977, dove la serata si tenne il 4 settembre 1977. Il concorso \u00e8 stato condotto da Alberto Lupo e , con la direzione artistica e l'organizzazione di Enzo Mirigliani. Vincitrice di questa edizione fu la quindicenne Anna Kanakis di Messina, a prima pi\u00f9 giovane Miss Italia ad essere eletta, dopo una modifica del regolamento. Sette anni dopo di lei verr\u00e0 eletta nel 1984, alla sua stessa et\u00e0 Susanna Huckstep.\nConcorrenti.\n01) Loretta Buso (Miss Trentino Alto Adige)\n02) Emanuela Bellotto (Miss Veneto)\n03) Arianna Seilan (Miss Friuli Venezia Giulia)\n04) Gabriella Oricco (Miss Piemonte)\n05) Daniela Oricco (Miss Valle d'Aosta)\n06) Antonella Cazzaniga (Miss Cinema Lombardia)\n07) Grazia Paterlini (Miss Emilia)\n08) Cristina Mai (Miss Romagna)\n09) Elena Altomani (Miss Marche)\n10) Tiziana Santini (Miss Umbria)\n11) Tiziana Lini (Miss Abruzzo)\n12) Milly Gennaro (Miss Lazio)\n13) Daniela Pelandri (Miss Toscana)\n14) Silvana Capolino (Miss Campania)\n15) Rossana Capotorto (Miss Puglia)\n16) Paola Salerno (Miss Calabria)\n17) Elvira Puglisi (Miss Sicilia)\n18) Annamaria Ligios (Miss Sardegna)\n19) Tea Mihich (Miss Cinema Veneto)\n20) Mirta Rovere (Miss Cinema Friuli Venezia Giulia)\n21) Patrizia Morello (Miss Eleganza Piemonte)\n22) Carla Carli (Miss Cinema Valle d'Aosta)\n23) Ketty Santunione (Miss Eleganza Lombardia)\n24) Lucia Pallandro (Bella dei Laghi)\n25) Arianna Ponzi (Miss Cinema Emilia)\n26) Daniela Foroni (Miss Eleganza Emilia)\n27) Barbara Blasi (Miss Cinema Romagna)\n28) Cristina Masini (Miss Eleganza Romagna)\n29) Mary Filipponi (Miss Eleganza Umbria)\n30) Marisa Pampinella (Miss Cinema Lazio)\n31) Giorgia Iacone (Miss Cinema Campania)\n32) Antonella Corbisiero (Miss Eleganza Campania)\n33) Lucia Lo Russo (Miss Cinema Puglia)\n34) Marina Maino (Miss Eleganza Puglia)\n35) Francesca Salerno (Miss Cinema Calabria)\n36) Anna Kanakis (Miss Cinema Sicilia)\n37) Angela Sardo (Miss Cinema Sardegna)\n38) Teresa Finazzi (Miss Eleganza Sardegna)\n39) Giuliana D'Ambrosio (Selezione Fotografica)\n40) Luciana Albertini (Selezione Fotografica)\n41) Lina Milia (Selezione Fotografica)\n42) Rossella Baron (Selezione Fotografica)\n43) Mariella Sgroi (Selezione Fotografica)\n44) Diana Morini (Selezione Fotografica)"}
{"id": "4748896", "revid": "606039", "url": "https://it.wikipedia.org/wiki?curid=4748896", "title": "Boa madagascariensis", "text": ""}
{"id": "4748898", "revid": "606039", "url": "https://it.wikipedia.org/wiki?curid=4748898", "title": "Boa dumerili", "text": ""}
{"id": "4748900", "revid": "287204", "url": "https://it.wikipedia.org/wiki?curid=4748900", "title": "Arnold Kirke-Smith", "text": "Carriera.\nDiviene il capitano della squadra di calcio dell'Universit\u00e0 di Oxford, noto come un attaccante potente e rapido. Nel 1872 gioca la partita Scozia-Inghilterra a Glasgow, nonostante in precedenza avesse giocato alcuni incontri a Londra con la Nazionale scozzese in sfide non ufficiali tra le due nazionali.\nNella finale di FA Cup 1873-1874 Kirke-Smith inizia l'incontro giocando da portiere ma dopo aver subito la prima rete decide di proseguire il match giocando da attaccante: la sfida si conclude sul 2-0 per i Wanderers, che vincono il trofeo.\nGioca degli incontri per la Sheffield FA e nello Sheffield FC.\nSuccessivamente diviene un sacerdote nel 1875. Trasferitosi a Somersham, Cambridgeshire, diviene vicario nel 1883. Nel 1889 viene nominato vicario a Boxworth dove rimane fino alla sua morte.\nNel 1998, la maglia di lana che indossava nel primo incontro internazionale \u00e8 stata venduta all'asta per 21.000 sterline."}
{"id": "4748901", "revid": "767487", "url": "https://it.wikipedia.org/wiki?curid=4748901", "title": "The Smuggler (film 1913 Path\u00e9)", "text": "The Smuggler \u00e8 un cortometraggio muto del 1913. Il nome del regista non viene riportato nei credit del film.\nProduzione.\nIl film fu prodotto dalla Path\u00e9play (Path\u00e9 Fr\u00e8res).\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 ottobre 1913."}
{"id": "4748902", "revid": "767487", "url": "https://it.wikipedia.org/wiki?curid=4748902", "title": "Charles Chenery", "text": "Biografia.\nNel 1890 sposa Priscilla Swan, che gli d\u00e0 tre figli. Muore nella citt\u00e0 australiana di Mansfield, Victoria, dov'era emigrato nel 1878.\nCarriera.\nHa rappresentato il Surrey nel cricket tra il 1872 e nel 1873, andando a giocare anche per il Northants."}
{"id": "4748904", "revid": "767487", "url": "https://it.wikipedia.org/wiki?curid=4748904", "title": "The Painted Lie", "text": "The Painted Lie \u00e8 un film muto del 1917 diretto da Robert B. Broadwell, Harrish Ingraham e Crane Wilbur.\nProduzione.\nIl film fu prodotto dalla David Horsley Productions.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 19 marzo 1917."}
{"id": "4748907", "revid": "767487", "url": "https://it.wikipedia.org/wiki?curid=4748907", "title": "Charles Morice", "text": ""}
{"id": "4748913", "revid": "767487", "url": "https://it.wikipedia.org/wiki?curid=4748913", "title": "William Kenyon-Slaney", "text": "Carriera.\nClub.\nL'8 marzo del 1873, a Londra, contro la Scozia, realizza le reti del 1-0 e del 3-2 nel definitivo 4-2 finale a favore dell'Inghilterra. La rete dell'1-0 passa alla storia come la prima rete della Nazionale inglese in incontri internazionali riconosciuti ufficialmente. Diviene inoltre il primo calciatore della storia della Nazionale inglese a segnare una doppietta in un incontro internazionale."}
{"id": "4748917", "revid": "1573940", "url": "https://it.wikipedia.org/wiki?curid=4748917", "title": "Chiesa di San Giovanni Battista (Columbus)", "text": "La chiesa di San Giovanni Battista, costruita nel 1898, \u00e8 la chiesa cattolica italiana di Columbus, Ohio negli Stati Uniti d'America, edificata espressamente per servire alla comunit\u00e0 locale di immigranti italiani.\nStoria.\nNel 1896 il vescovo di Columbus, John Ambrose Watterson, dette a padre Alessandro Cestelli l'incarico di prendersi cura dei bisogni spirituali degli immigrati italiani. Padre Cestelli riun\u00ec dapprima la congregazione nella cappella battesimale della cattedrale di San Giuseppe, ma subito si fecero i progetti e si raccolsero fondi per la costruzione di una chiesa. I lavori procedettero speditamente. La cerimonia della posa della prima pietra si svolse il 15 maggio 1898 e la consacrazione pot\u00e9 gi\u00e0 avvenire il 17 settembre dello stesso anno.\nDal 1949 al 1991 la cura spirituale della parrocchia fu affidata ai Padri del PIME (Pontificio Istituto Missioni Estere).\nNegli anni '60 furono fatti alcuni lavori di ristemazione dell'interno per adeguarlo alle nuove norme del Concilio Vaticano II.\nNel 1980 il Columbus Italian Festival fu creato da padre Casto Marrapese per aggregare la comunit\u00e0 italiana e promuovere la conoscenza della cultura italiana. Ogni anno il festival attira migliaia di visitatori. Grazie ai fondi raccolti dalla manifestazione, nel 1989 fu costruito il Centro Culturale Italiano.\nNel 1996 la parrocchia celebra il suo 100 anniversario.\nLa chiesa \u00e8 tuttora il principale punto di riferimento dei cattolici italiani a Columbus."}
{"id": "4748919", "revid": "124123", "url": "https://it.wikipedia.org/wiki?curid=4748919", "title": "Nati nell'800 a.C.", "text": ""}
{"id": "4748920", "revid": "124123", "url": "https://it.wikipedia.org/wiki?curid=4748920", "title": "Nati nel 675 a.C.", "text": ""}
{"id": "4748921", "revid": "124123", "url": "https://it.wikipedia.org/wiki?curid=4748921", "title": "Nati nel 670 a.C.", "text": ""}
{"id": "4748922", "revid": "124123", "url": "https://it.wikipedia.org/wiki?curid=4748922", "title": "Nati nel 558 a.C.", "text": ""}
{"id": "4748923", "revid": "124123", "url": "https://it.wikipedia.org/wiki?curid=4748923", "title": "Nati nel 253 a.C.", "text": ""}
{"id": "4748924", "revid": "124123", "url": "https://it.wikipedia.org/wiki?curid=4748924", "title": "Nati nel 241 a.C.", "text": ""}
{"id": "4748925", "revid": "124123", "url": "https://it.wikipedia.org/wiki?curid=4748925", "title": "Nati nel 232 a.C.", "text": ""}
{"id": "4748926", "revid": "124123", "url": "https://it.wikipedia.org/wiki?curid=4748926", "title": "Nati nel 155 a.C.", "text": ""}
{"id": "4748927", "revid": "124123", "url": "https://it.wikipedia.org/wiki?curid=4748927", "title": "Nati nel 120", "text": ""}
{"id": "4748928", "revid": "124123", "url": "https://it.wikipedia.org/wiki?curid=4748928", "title": "Nati nel 557", "text": ""}
{"id": "4748930", "revid": "124123", "url": "https://it.wikipedia.org/wiki?curid=4748930", "title": "Nati nel 728", "text": ""}
{"id": "4748931", "revid": "124123", "url": "https://it.wikipedia.org/wiki?curid=4748931", "title": "Nati nel 743", "text": ""}
{"id": "4748932", "revid": "124123", "url": "https://it.wikipedia.org/wiki?curid=4748932", "title": "Nati nel 744", "text": ""}
{"id": "4748933", "revid": "124123", "url": "https://it.wikipedia.org/wiki?curid=4748933", "title": "Nati nell'811", "text": ""}
{"id": "4748934", "revid": "124123", "url": "https://it.wikipedia.org/wiki?curid=4748934", "title": "Nati nell'847", "text": ""}
{"id": "4748935", "revid": "124123", "url": "https://it.wikipedia.org/wiki?curid=4748935", "title": "Nati nel 937", "text": ""}
{"id": "4748936", "revid": "124123", "url": "https://it.wikipedia.org/wiki?curid=4748936", "title": "Nati nel 943", "text": ""}
{"id": "4748937", "revid": "124123", "url": "https://it.wikipedia.org/wiki?curid=4748937", "title": "Nati nel 977", "text": ""}
{"id": "4748938", "revid": "729019", "url": "https://it.wikipedia.org/wiki?curid=4748938", "title": "UFC 167", "text": "UFC 167: St-Pierre vs. Hendricks \u00e8 stato un evento di arti marziali miste tenuto dalla Ultimate Fighting Championship il 16 novembre 2013 all'MGM Grand Garden Arena di Las Vegas, Stati Uniti.\nRetroscena.\nL'evento serv\u00ec anche da commemorazione per i 20 anni dalla nascita della promozione.\nL'evento vide l'esordio di Sergio Pettis, fratello minore del pi\u00f9 noto campione dei pesi leggeri Anthony Pettis.\nSuccessivamente alla nuova difesa del proprio titolo Georges St-Pierre annunci\u00f2 un momentaneo ritiro dalle MMA e lasci\u00f2 la cintura di campione vacante.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "4748939", "revid": "288127", "url": "https://it.wikipedia.org/wiki?curid=4748939", "title": "Prati di Castello", "text": ""}
{"id": "4748941", "revid": "124123", "url": "https://it.wikipedia.org/wiki?curid=4748941", "title": "Nati nel 2013", "text": ""}
{"id": "4748942", "revid": "124123", "url": "https://it.wikipedia.org/wiki?curid=4748942", "title": "Morti nel 970 a.C.", "text": ""}
{"id": "4748943", "revid": "124123", "url": "https://it.wikipedia.org/wiki?curid=4748943", "title": "Morti nel 931 a.C.", "text": ""}
{"id": "4748944", "revid": "124123", "url": "https://it.wikipedia.org/wiki?curid=4748944", "title": "Morti nell'886 a.C.", "text": ""}
{"id": "4748945", "revid": "124123", "url": "https://it.wikipedia.org/wiki?curid=4748945", "title": "Morti nell'860 a.C.", "text": ""}
{"id": "4748946", "revid": "124123", "url": "https://it.wikipedia.org/wiki?curid=4748946", "title": "Morti nell'855 a.C.", "text": ""}
{"id": "4748947", "revid": "124123", "url": "https://it.wikipedia.org/wiki?curid=4748947", "title": "Morti nell'845 a.C.", "text": ""}
{"id": "4748948", "revid": "124123", "url": "https://it.wikipedia.org/wiki?curid=4748948", "title": "Morti nel 758 a.C.", "text": ""}
{"id": "4748949", "revid": "124123", "url": "https://it.wikipedia.org/wiki?curid=4748949", "title": "Morti nel 681 a.C.", "text": ""}
{"id": "4748950", "revid": "124123", "url": "https://it.wikipedia.org/wiki?curid=4748950", "title": "Morti nel 664 a.C.", "text": ""}
{"id": "4748951", "revid": "124123", "url": "https://it.wikipedia.org/wiki?curid=4748951", "title": "Morti nel 562 a.C.", "text": ""}
{"id": "4748952", "revid": "124123", "url": "https://it.wikipedia.org/wiki?curid=4748952", "title": "Morti nel 516 a.C.", "text": ""}
{"id": "4748953", "revid": "124123", "url": "https://it.wikipedia.org/wiki?curid=4748953", "title": "Morti nel 500 a.C.", "text": ""}
{"id": "4748954", "revid": "124123", "url": "https://it.wikipedia.org/wiki?curid=4748954", "title": "Morti nel 489 a.C.", "text": ""}
{"id": "4748955", "revid": "124123", "url": "https://it.wikipedia.org/wiki?curid=4748955", "title": "Morti nel 469 a.C.", "text": ""}
{"id": "4748956", "revid": "124123", "url": "https://it.wikipedia.org/wiki?curid=4748956", "title": "Morti nel 430 a.C.", "text": ""}
{"id": "4748957", "revid": "124123", "url": "https://it.wikipedia.org/wiki?curid=4748957", "title": "Morti nel 412 a.C.", "text": ""}
{"id": "4748958", "revid": "124123", "url": "https://it.wikipedia.org/wiki?curid=4748958", "title": "Morti nel 408 a.C.", "text": ""}
{"id": "4748959", "revid": "124123", "url": "https://it.wikipedia.org/wiki?curid=4748959", "title": "Morti nel 405 a.C.", "text": ""}
{"id": "4748960", "revid": "124123", "url": "https://it.wikipedia.org/wiki?curid=4748960", "title": "Morti nel 379 a.C.", "text": ""}
{"id": "4748961", "revid": "124123", "url": "https://it.wikipedia.org/wiki?curid=4748961", "title": "Morti nel 352 a.C.", "text": ""}
{"id": "4748962", "revid": "124123", "url": "https://it.wikipedia.org/wiki?curid=4748962", "title": "Morti nel 342 a.C.", "text": ""}
{"id": "4748963", "revid": "124123", "url": "https://it.wikipedia.org/wiki?curid=4748963", "title": "Morti nel 273 a.C.", "text": ""}
{"id": "4748964", "revid": "124123", "url": "https://it.wikipedia.org/wiki?curid=4748964", "title": "Morti nel 251 a.C.", "text": ""}
{"id": "4748965", "revid": "124123", "url": "https://it.wikipedia.org/wiki?curid=4748965", "title": "Morti nel 233 a.C.", "text": ""}
{"id": "4748966", "revid": "124123", "url": "https://it.wikipedia.org/wiki?curid=4748966", "title": "Morti nel 224 a.C.", "text": ""}
{"id": "4748967", "revid": "124123", "url": "https://it.wikipedia.org/wiki?curid=4748967", "title": "Morti nel 199 a.C.", "text": ""}
{"id": "4748968", "revid": "124123", "url": "https://it.wikipedia.org/wiki?curid=4748968", "title": "Morti nell'89", "text": ""}
{"id": "4748969", "revid": "124123", "url": "https://it.wikipedia.org/wiki?curid=4748969", "title": "Morti nel 128", "text": ""}
{"id": "4748970", "revid": "124123", "url": "https://it.wikipedia.org/wiki?curid=4748970", "title": "Morti nel 151", "text": ""}
{"id": "4748972", "revid": "124123", "url": "https://it.wikipedia.org/wiki?curid=4748972", "title": "Morti nel 347", "text": ""}
{"id": "4748973", "revid": "124123", "url": "https://it.wikipedia.org/wiki?curid=4748973", "title": "Morti nel 369", "text": ""}
{"id": "4748974", "revid": "729019", "url": "https://it.wikipedia.org/wiki?curid=4748974", "title": "Linea Kita-Riasu", "text": "La \u00e8 una linea ferroviaria regionale a scartamento ridotto della prefettura di Iwate che segue il frastagliato litorale della costa del Sanriku. Unisce precisamente le stazioni di Kuji e di Miyako, rispettivamente nelle citt\u00e0 di Hachinohe e Miyako.\nServizi.\nLa ferrovia, lunga circa 70\u00a0km, \u00e8 interamente a binario singolo e a trazione termica, e possiede 16 stazioni totali. A causa del terremoto e maremoto del T\u014dhoku del 2011, la stazione di Shimakoshi \u00e8 stata totalmente distrutta dalle onde dello tsunami, e per questo l'esercizio sulla linea \u00e8 diviso in due tronconi, ciascuno eseguito a spola: Miyako - Omoto e Tanohata - Kuji. Nel 2014 \u00e8 previsto il completamento del ripristino della stazione."}
{"id": "4748978", "revid": "124123", "url": "https://it.wikipedia.org/wiki?curid=4748978", "title": "Morti nel 733", "text": ""}
{"id": "4748981", "revid": "729019", "url": "https://it.wikipedia.org/wiki?curid=4748981", "title": "Linea Minami-Riasu", "text": "La \u00e8 una linea ferroviaria regionale a scartamento ridotto della prefettura di Iwate che segue il frastagliato litorale della costa del Sanriku. Unisce precisamente le stazioni di Sakari e di Kamaishi, rispettivamente nelle citt\u00e0 di \u014cfunato e Kamaishi.\nServizi.\nLa ferrovia, lunga circa 36\u00a0km, \u00e8 interamente a binario singolo e a trazione termica, e possiede 11 stazioni totali. A causa del terremoto e maremoto del T\u014dhoku del 2011, la tratta attiva \u00e8 al novembre 2013 quella fra Mori e Yoshihama, con sette coppie di treni al giorno eseguiti con automotrici a cassa singola. Per il 2014 \u00e8 previsto il ripristino degli ultimi 15\u00a0km fra Yoshihama e Kamaishi."}
{"id": "4748984", "revid": "108349055", "url": "https://it.wikipedia.org/wiki?curid=4748984", "title": "Zuijin", "text": "Nello Scintoismo, gli sono dei \"kami\" guerrieri-guardiani, spesso rappresentati con un arco e delle frecce. Il nome indicava inizialmente le guardie del corpo dell'Imperatore. Delle statue di \"zuijin\" sono sovente situate ai lati delle porte dei santuari. I \"kami\" che vegliano le porte dei santuari sono considerati essere \"Kado-Mori-no-Kami\" o \"Kadomori-no-kami\", le divinit\u00e0 tutelari."}
